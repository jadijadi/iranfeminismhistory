<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=1252 by HTTrack Website Copier/3.x [XR&CO'2014], Sat, 17 May 2025 00:10:23 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 1252
			<br>
			<br>مسیر:<br> صفحه اول  &gt;  کمپین در بند &gt;  دل آرام علی
			<br>
			<br>لینک مستقیم:<span dir=ltr><br>/spip.php?article1252</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">تأیید حکم دوسال و نیم حبس برای دلارام علی، فعال حقوق زنان/دويچه وله</h1>
				
				<!-- finde_surligneconditionnel-->

				<p><small>دو شنبه14 آبان 1386</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p><strong>در دادگاه تجدید نظر در تهران حکم دوسال و نیم حبس برای دلارام علی، یکی از فعالان جنبش زنان ایران، تایید شد. دلارام علی پیش از این بخاطر شرکت در تظاهرات مسالمت‌آمیز علیه قوانین ضدزن در ۲۲ خرداد ۱۳۸۵ محکوم به حبس شده بود.</strong></p>
<p>دلارام علی، دانشجوی مددکاری دانشگاه علامه طباطبایی، ،فعال حقوق کودکان و حقوق زنان، به خاطر شرکت در تظاهرات روز ۲۲ خرداد ۱۳۸۵ در میدان ۷ تیر تهران در دادگاه تجدید نظربه دو سال و نیم حبس محکوم شد. تظاهرات ۲۲ خرداد در اعتراض به قوانین تبعیض‌آمیز و ضد زن چون چندهمسری و دیه نابرابر برای زن و مرد  صورت گرفت. رای دادگاه بدوی دو سال و ۱۰ ماه زندان و ۲۰ ضربه شلاق بود.</p>
<p> خانم شیرین عبادی از وکیلان مدافع دلارام علی در باره موکلش و حکم صادر شده گفت:</p>
<p>“امروز اطلاع دادند که دادگاه تجدیدنظر حکم محکومیت خانم دلارام علی که قبلا صادر شده بود، تایید کرده است. و برای اجرا به اجرای احکام رفت. اجرای احکام دیروز چند بار زنگ زده بودند و خانم را احضار کرده بودند که اجرا بشود و امروز در مراجعه‌ای که یکی از وکلای پرونده به شعبه داشت گفته بودند که ایشان باید خودشان را معرفی کنند به زندان، در غیر این صورت دستگیر می‌شوند. خانم دلارام علی در تجمع قانونی ۲۲ خرداد مورد حمله پلیس قرار گرفته بود که دستش شکست و ما علیه پلیس اقامه دعوا کردیم. متاسفانه این شکایت به جایی نرسید. خانم دلارام علی را از سوی دادگاه انقلاب احضار کردند. خانم دلارام علی سقراط وار اظهار داشت که من خودم جام شوکران را سر می‌کشم و خیال نکنید که می‌ترسم خودم را روز شنبه معرفی می‌کنم. اما بدانید که زندان رفتن تاثیری در عقاید حق‌طلبانه و آزادیخواهانه من نخواهد داشت. بعد از زندان هم باز معتقدم که حقوق زن و مرد باید برابر باشد.“</p>
<p>خانم شیرین عبادی گفت که حکم صادر شده علیه دلارام علی هم اکنون در مرحله اجراست و تنها دستور آیت‌الله شاهرودی، رییس قوه قضاییه می‌تواتند مانع اجرای این حکم غیرعادلانه شود.</p>
<p>افزون بر دلارام علی چندین تن دیگر از فعالان حقوق زنان به خاطر شرکت در تظاهرات ۲۲ خرداد و نیز شرکت در کمپین یک میلیون امضا علیه قوانین تبعیض‌آمیز محکوم به اقدام علیه امنیت ملی و تبلیغ علیه نظام شده‌اند.</p>
<p>کنفرانس مطبوعاتی “حقوق زنان“ در کانون مدافعان حقوق بشر</p>
<p>خبر صدور حکم دادگاه تجدید نظر برای دلارام علی همزمان با برگزاری کنفرانس مطبوعاتی “حقوق زنان“ در کانون مدافعان حقوق بشر ایران منتشر شد. در این کنفرانس مطبوعاتی شیرین عبادی، از بنیانگذاران کانون مدافعان حقوق بشر سخنرانی کرد و در سخنرانی خود به دلارام علی، روناک صفارزاده وو دکتر زهرا پرداخت.</p>
<p>عبادی گفت که در ایران زنانی را که خواستار رفع تبعیض حقوقی‌اند محکوم به اقدام علیه امنیت ملی می‌کنند، در حالی که خواست این زنان تنها و به سادگی از جمله این است که شوهرشان سرشان هوو نیاورد. وی به دلارام علی اشاره کرد که فقط به خاطر اعتراض به قوانین تبعیض‌آمیز ضدزن محکوم به دو سال و نیم حبس شده است.</p>
<p>شیرین عبادی همچنین به مورد درگذشت خانم دکتری به نام زهرا پرداخت که به جرم راه رفتن وصحبت با همکار مردش در خیابانی در همدان به زندان آن شهر فرستاده شده و روشن نیست که در زندان چه بر سر وی آورده‌اند. عبادی گفت که این خانم دکتر نیم ساعت پیش از مرگش از زندان با خانواده‌اش صحبت کرده و حالش خوب بوده و گفته که دارد بیرون می‌آید. اما سپس جسدش را که آثار کبودی بر آن بوده تحویل می‌دهند و می‌گویند که خودکشی کرده است. عبادی از جمع می‌پرسد آیا این دختر در عرض این نیم ساعت خودکشی کرده است؟ وی این مورد را با مورد زهرا کاظمی مقایسه کرده و می‌پرسد چرا مقامات قضایی چشم بر این موارد می‌بندند؟</p>
<p>عبادی در بخشی دیگر از سخنرانی خود به کمپین یک میلیون امضا علیه قوانین تبعیض آمیز پرداخته، گفت که چون نتوانستند یک جمله خلاف شرع پیدا کنند همه فعالین حقوق زن و تمام افرادی را که در کمپین یک میلیون  امضا فعالیت می‌کردند محکوم کردند به اقدام علیه امنیت ملی.</p>
<p>عبادی به روناک صفازاده اشاره کرد و گفت که وی فعال کمپین بوده که یک ماه است در زندان سنندج حبس است. و چون مقامات نمی‌خواهند در برابر افکار عمومی جهان بگویند که با حقوق زنان مخالفند تهمت زده‌اند که با فلان گروه سیاسی همکاری می‌کرده است</p>
<p>عبادی در پایان سخنرانی‌اش گفت که از این تریبون به مردم جهان اعلام می‌کند که احکام محکومیت زنان صرفا به خاطر حمایت از حقوق زنان است.</p>
<p>کیواندخت قهاری</p>
<p><a href="http://www.dw-world.de/dw/article/0,2144,2863505,00.html" class='spip_out' rel='external'>منبع :دويچه وله</a></p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=1252 by HTTrack Website Copier/3.x [XR&CO'2014], Sat, 17 May 2025 00:10:23 GMT -->
</html>

