<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=10563 by HTTrack Website Copier/3.x [XR&CO'2014], Fri, 16 May 2025 23:48:51 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 10563
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article10563</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre"> علی مطهری: تا این دولت هست نمی‌توان درباره حجاب کار اساسی انجام داد </h1>
				
				<!-- finde_surligneconditionnel-->

				<p><small>پنج شنبه6 تیر 1392</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>به گزارش خبرنگار گروه دانشگاه خبرگزاری فارس، علی مطهری عضو کمیسیون فرهنگی مجلس شورای اسلامی در نشست بررسی اوضاع فرهنگی کشور که ز سوی جامعه اسلامی دانشجویان برگزار شده بود، با بیان اینکه نظام خانواده در اسلام از عواطف و احساسات بین زن و مرد شکل گرفته است، گفت: اسلام برای تحکیم نظام خانواده بحث پوشش اسلامی، عدم اختلاط زن و مرد و ... را مطرح کرده است.</p>
<p>وی افزود: با توجه به اینکه در جامعه تعداد زن‌های آماده به ازدواج بیشتر است، قانون تعدد زوج‌ها برای مردان مطرح می‌شود و این منافی تساوی زن و مرد نیست.</p>
<p>مطهری به بحث ازدواج موقت در اسلام اشاره کرد و اظهار داشت: ازدواج موقت برای کسانی است که تحت فشار قرار دارند و امکان ورود عقده‌های روحی و روانی در آنها وجود دارد؛ بر این اساس ازدواج موقت در اسلام تعریف شده است.</p>
<p>عضو کمیسیون فرهنگی مجلس شورای اسلامی با تأکید بر اینکه خانواده در اسلام بر پایه عواطف تشکیل می‌شود، تصریح کرد: نگاه غرب به این صورت است که گویی دو سرمایه‌دار می‌خواهند با یکدیگر شریک شوند و تا زمانی که صلاح بدانند در این واحد کنار هم هستند و هر وقت نیز خواستند می‌توانند از یکدیگر جدا شوند.</p>
<p>مطهری در مورد وضعیت پوشش و حجاب در کشور نیز گفت: ما اگر کل کشور را در نظر بگیریم، نمی‌توانیم بگوییم وضعیت پوشش در ایران اسفناک است.</p>
<p>وی افزود: آنچه که مردم از آن رنج می‌برند برخی ناهنجاری‌ها در شهرهای بزرگ است ولی در وضعیت اسفناکی نیستیم.</p>
<p>نماینده مردم تهران در مجلس شورای اسلامی با تأکید بر اینکه ما نمی‌توانیم بگوییم تحریک جنسی آزاد ولی روابط جنسی ممنوع باشد، اظهار داشت: در این صورت باعث می‌شود مشکلات روانی و عقده‌هایی به وجود آید و در نهایت به صورت پرخاشگری یا جنایت بروز کند. یعنی تعادل روحی را بر هم می‌زند.</p>
<p>مطهری با انتقاد از موضع دولت در رابطه با حجاب و پوشش گفت: انتقادی که به دولت داشتیم این بود که دولت می‌گوید حجاب و پوشش از وظایف دولت به شمار نمی‌آید.</p>
<p>وی افزود:‌ بنا بر نظر فقها، اعمال امر به معروف و نهی از منکر بر عهده دولت است ولی رئیس‌جمهور در مصاحبه تلویزیونی می‌گوید باید فقط کارهای فرهنگی انجام شود.</p>
<p>مطهری به اظهارات دیگر رئیس‌جمهور در رابطه با برخورد با بدحجابی اشاره کرده و اظهار داشت: آقای احمدی‌نژاد در برنامه سؤال از رئیس‌جمهور می‌گوید که به مردم و جوانان گیر ندهید، مگر خودتان گناه نمی‌کنید. این صحبت‌ها چراغ سبزی به برخی اشخاص در جامعه نشان می‌دهد که نتایج آن وضعیت فعلی کشور است.</p>
<p>عضو کمیسیون فرهنگی مجلس شورای اسلامی اضافه کرد: من از سال 85 هشدار دادم که دولت از نظر فرهنگی لیبرال است و در سال 87 نیز بر این موضوع تأکید کردم.</p>
<p>مطهری ادامه داد: ما باید به تفکر و نگاه افراد توجه کنیم؛ من با ملاقات‌هایی که با آقای احمدی‌نژاد و مشایی داشتم فهمیدم سطح فکری آنها به چه صورت است.</p>
<p>عضو کمیسیون فرهنگی مجلس شورای اسلامی با تأکید بر اینکه اگر مردم احساس کنند موضوع حجاب و عفاف برای دولت مهم است، قطعاً تأثیر خواهد داشت، تصریح کرد: فیلم گشت ارشاد نکات مثبتی داشت ولی دقیقاً تفکرات دولت را نشان می‌دهد که لزومی برای برخورد با بدحجابی و مسئله پوشش ندارد.</p>
<p>وی افزود: تا زمانی که این دولت وجود دارد نمی‌توانیم کار اساسی انجام دهیم و باید مردم احساس کنند که این موضوع برای دولت مهم است و دولت به بدحجابی اهمیت می‌دهد.</p>
<p>عضو کمیسیون فرهنگی مجلس شورای اسلامی درباره نشر و چاپ کتاب و موضوع ممیزی نیز گفت: آنچه که در ممیزی کتاب باید مورد توجه قرار گیرد، مسائل اخلاقی است. مثلاً رمان‌هایی که سبب تحریک جنسی می‌شود خلاف ادب است.</p>
<p>مطهری ادامه داد: ولی به بهانه ممیزی نباید جلوی کتاب‌هایی که انتقادهای اجتماعی و فرهنگی را مطرح می‌کنند، بگیریم.</p>
<p>نماینده مردم تهران در مجلس شورای اسلامی درخصوص انتشار کتابهای مارکسیستی، تصریح کرد: اگر چنین کتابهایی که بر اساس مطالعات و تحقیقات شخصی بدست آمده است باید اجازه انتشار داشته باشد.</p>
<p>وی افزود: باید در دانشگاه الهیات از اساتیدی که تفکرات مارکسیستی دارند برای تدریس دعوت کنیم و بعد ما جواب آنها را بدهیم تا دانشجویان منطق اسلام را ببینند.</p>
<p>مطهری در انتقادی از وضعیت سینما نیز گفت: در این دولت که به نام اصولگرا نیز آمده است وضع سینمایی خوبی مشاهده نمی‌شود.</p>
<p>به گفته وی علت اصلی این است که در مرحله تصحیح فیلمنامه، می‌گویند خلاصه آن را بیاورید ولی بعد می‌بینیم یک فیلم دیگری ساخته می‌شود.</p>
<p>عضو کمیسیون فرهنگی مجلس با بیان اینکه صدا و سیما نیز باید زبان فارسی که توأم با هویت ایرانی ماست را رعایت کند، اظهار داشت: یک قانونی وجود دارد که در آن قانون بر منع استفاده از الفاظ بیگانه در رسانه ملی تأکید می‌کند. ولی در صدا و سیما مشاهده می‌کنیم که اجازه تبلیغ به برخی اسم‌های بیگانه داده می‌شود.</p>
<p>مطهری در مورد مکتب ایرانی که از سوی اسفندیار رحیم مشایی مطرح شده است گفت: این مطلب واقعاً مهم است که بگوییم به جای مکتب اسلام از مکتب ایران صحبت شود و بعد هم برای اینکه بخواهیم این سخن را درست کنیم بگوییم منظور ما برداشت ایرانی از اسلام است؛ این همان معنی قوم‌گرایی را زنده خواهد کرد.</p>
<p>مطهری با اشاره به اینکه همیشه در صحبت‌های رئیس‌جمهور چهارگانه توحید، عدالت، آزادی و عشق به انسانها مشاهده می‌شود، اظهار داشت: ما به انسان به علاوه ایمان عشق می‌ورزیم و همه انسان‌ها را دوست نداریم.</p>
<p>به گفته وی از یک جهت که انسان گمراه بخواهد هدایت شود می‌توانیم بگوییم انسانها را دوست داریم.</p>
<p>نماینده مردم تهران در مجلس شورای اسلامی اضافه کرد: مکتب ایران به همین راه‌ها ختم نمی‌شود و نگاه ‌آنها به مسئله حجاب نیز در این تفکرها ریشه دارد و این فکر بسیار خطرناکی است، مخصوصاً اگر از طرف رئیس‌جمهور مطرح شود.</p>
<p>مطهری در پاسخ به سؤال دانشجویی مبنی بر اینکه آیا به نظر شما خانه نشینی احمدی‌نژاد برای جوانفکر هم تکرار خواهد شد، گفت: نمی‌توانم ادعا کنم که به خانه‌نشینی منجر می‌شود ولی قطعاً آقای احمدی‌نژاد مقاومت خواهد کرد.</p>
<p>وی افزود: به نظر من در مورد جوانفکر سختگیرانه عمل شده است و یک مقداری با آزادی بیان در تضاد است که بخواهند حرف و انتقادی را به عنوان توهین محسوب کنند.</p>
<p>عضو کمیسیون فرهنگی مجلس شورای اسلامی در پاسخ به سؤال دانشجویان مبنی بر اینکه وظایف دولت برای برخورد با بدحجابی با شخص بدحجاب نیست، اظهار داشت: در قانون 26 دستگاه و سازمان حکومتی وظیفه دارند که در مقابل شئون مختلف فرهنگی اقداماتی را انجام دهند که وزارت ارشاد، وزارت کشور و... جزو نهادهای مسئول به حساب می‌آیند.</p>
<p>وی افزود: در مورد برخورد با افراد نیز نیروی انتظامی مسئول است و من معتقدم باید یک سازمان امر به معروف و نهی منکر وظیفه برخورد با خاطیان را بر عهده بگیرد.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=10563 by HTTrack Website Copier/3.x [XR&CO'2014], Fri, 16 May 2025 23:48:51 GMT -->
</html>

