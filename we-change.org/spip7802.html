<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=9126 by HTTrack Website Copier/3.x [XR&CO'2014], Sat, 17 May 2025 04:06:58 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 9126
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article9126</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">وقوع یک طلاق از هر سه ازدواج در کلانشهرها</h1>
				
				<!-- finde_surligneconditionnel-->

				<p><small>پنج شنبه6 بهمن 1390</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>تهران امروز: معاون اجتماعی سازمان بهزیستی: آموزش و مشاوره پیش از ازدواج راهکاری برای کاهش طلاق در جامعه است<br class='autobr' />
 زنگ خطر طلاق چند سالی است که در کشور به صدا در آمده؛ آخرین آمار طلاق در کشور حاکی از آن است که از هر ۶ ازدواج در کشور یک مورد به طلاق منتهی می‌شود، اما این آمار در کلانشهرها یک طلاق از هر ۳ ازدواج را شامل می‌شود. به گفته کارشناسان افزایش طلاق در کلانشهرها ناشی از توسعه یافتگی است و در روستاها ناشی از تسریع فرآیند توسعه، استفاده از تکنولوژی‌های جدید مثل ماهواره و نقل و انتقال فرهنگ هاست.</p>
<p>اگر چه راهکارهای زیادی تاکنون برای کاهش طلاق ارائه شده اما افزایش طلاق‌های ثبت شده به حدی است که معاون اجتماعی سازمان بهزیستی کشور از آموزش و مشاوره پیش از ازدواج به عنوان راهکاری برای کاهش نرخ طلاق نام می‌برد. به عقیده علی محمد زنگانه مشاوره و آموزش پیش از ازدواج بسیار مهم است و مشاوران و روحانیون باید آموزش‌های لازم را در این باره دریافت کنند تا بتوانند با مشاوره درست نرخ طلاق را کاهش دهند.</p>
<p>فعالیت مراکز مداخله در بحران از دیگر موضوعاتی است که زنگانه به عنوان راهکاری برای کاهش طلاق عنوان کرده و می‌گوید: در حال حاضر ۱۴۸ مرکز مداخله در بحران در کشور مشغول فعالیت هستند که در شش ماهه نخست امسال ۳۲ هزار مورد تقاضای طلاق را پذیرش کرده‌اند و با انجام خدمات مشاوره موفق به کاهش ۴۰ درصدی آمار طلاق شده‌اند.</p>
<p>وی با اشاره به فعالیت این مراکز در دادگاه‌ها، به صورت مستقل و در مراکز مداخله در بحران سازمان بهزیستی گفت: انتظار می‌رود تعداد این مراکز در دادگاه‌ها افزایش یابد.</p>
<p>زنگانه با تاکید بر نقش مشاوران در دبیرستان‌ها برای آموزش‌های پیش از ازدواج نیز گفت: لازم است، آموزش‌های اخلاقی و ارزش‌های اسلامی در دبیرستان‌ها ترویج شود.</p>
<p><strong>طرحی که به مدارس نمی‌رود </strong></p>
<p>زنگانه در حالی مسئله آموزش‌های پیش از ازدواج در دبیرستان‌ها را مطرح می‌کند که به نظر می‌رسد آموزش و پرورش نظر خوبی نسبت به طرح این مسائل در مدارس نداشته باشد. سابقه این وزارتخانه به خوبی موید این مطلب است که آموزش و پرورش در مسائلی چون مبارزه با اعتیاد، آشنایی دانش‌آموزان با بیماری‌هایی چون ایدز و نحوه مبتلا نشدن کاملا محتاطانه عمل می‌کند. مسئولان آموزش و پرورش فقط برای این که متهم به کم کاری نشوند جزواتی را در اختیار مدیران مدارس قرار داده‌اند و در طول سال نیزمناطق آموزش و پرورش برای ۲ تا ۳ بار برای تعدادی از معلمان (۲ معلم از هر مدرسه) کلاس‌های آموزشی مبارزه با ایدز و اعتیاد را برگزار می‌کند به این نیت که این معلمان مسائل آموزش دیده شده را سر کلاس‌ها برای دانش‌آموزان مطرح کنند غافل از این که حجم کتاب‌های درسی به حدی است که معلمان حاضر نمی‌شوند مسائلی غیر از کتاب‌های آموزشی را در اختیار دانش‌آموزان قرار دهند و عنوان کردن مواردی چون مبارزه با اعتیاد و ایدز جزو بی‌اهمیت‌ترین مسائل برای معلمان است.</p>
<p>با این حال به نظر می‌رسد توصیه زنگانه برای اجرای آموزش‌های پیش از ازدواج در دبیرستان‌ها نیز به سرنوشت این دو مسئله ختم شود و هیچ حاصلی برای دانش‌آموزان نداشته باشد.</p>
<p>این در حالی است که وزیر آموزش و پرورش اسفند ماه سال گذشته تعداد دانش‌آموزان مبتلا به ایدز را ۲۰۰ نفر عنوان کرد و گفت:‌ از سال آینده آموزش پیشگیری از ایدز در مقاطع دبستان و راهنمایی انجام خواهد شد.</p>
<p><strong>کاهش طلاق با کمک همسریابی دولتی!</strong></p>
<p>ایجاد مراکز همسر یابی از نکات دیگری است که معاون اجتماعی سازمان بهزیستی کشور به آن اشاره کرده و می‌گوید: مراکز همسریابی با رعایت هنجارهای اعتقادی و زمینه‌های اجتماعی در کشور باید ایجاد شوند و به سمت همسریابی درست گام برداشته و هدایت شوند.</p>
<p>مراکزی که معاون اجتماعی سازمان بهزیستی کشور از آنها نام می‌برد وجهه خوبی در بین شهروندان ندارند و نمی‌توان امیدوار بود که با دخالت دولت در موضوع ازدواج میزان طلاق در جامعه کم شود.</p>
<p>عملکرد نامناسب مراکز همسر یابی غیر دولتی در سال‌های اخیر که باعث وجود مشکلات فراوانی در جامعه شده باعث شد تا دید خوبی نسبت به این مراکز وجود نداشته باشد چرا که با ساختارهای فرهنگی اجتماعی جامعه به هیچ عنوان سازگار نیستند. <br class='autobr' />
 <strong><br class='autobr' />
جوانان مجرد از مراکز همسر یابی استفاده نکنند</strong></p>
<p>دکتر غلامرضا استیفا، آسیب‌شناس اجتماعی با اشاره به سنت‌های خانوادگی ایرانیان در خصوص ازدواج می‌گوید:‌همسر گزینی از طریق مراکز همسر یابی هیچ‌گاه مورد تایید خانواده‌های ایرانی نیست و خانواده‌ها در برابر این مراکز موضع گیری می‌کنند. این استاد دانشگاه در گفت‌وگو با تهران امروز تصریح می‌کند: افرادی که در سن میانسالی یا مطلقه هستند می‌توانند از این مراکز استفاده کنند اما مطمئنا استفاده از این مراکز برای جوانان مجرد صورت خوشی ندارد.</p>
<p>امان الله قرایی مقدم، نیز از تجربه ناموفق این مراکز نام برده و به تهران امروز می‌گوید: با توجه به تجربه ناموفق مراکز همسرگزینی و پلمب کردن این مراکز، ایجاد مراکز رسمی ازدواج دور باطل است.</p>
<p>وی تصریح می‌کند: این مراکز طلاق، فساد و خودکشی را در جامعه زیاد می‌کنند و زنان و مردانی که از طریق این مراکز با هم آشنا شده‌اند خانواده موفقی نخواهند داشت و در ازدواج به مشکل بر می‌خورند.</p>
<p>قرایی مقدم با اشاره به فعالیت ناموفق ۳۰ ساله این مراکز در کشور می‌گوید: سابقه خوبی در انتظار مراکز دولتی همسر گزینی نیز نخواهد بود و جامعه نیز از این مراکز چه به صورت رسمی باشند چه غیر رسمی استقبال نخواهد کرد، چرا که تجربه نشان داده این مراکز نتوانسته‌اند حتی ۱۰نفر را برای ازدواج موفق جذب کنند.</p>
<p>وی با اشاره به آمار بالای طلاق در بین کسانی که در این مراکز ازدواج کرده‌اند،‌می گوید:‌۹۰‌درصد ازدواج‌هایی که در این مراکز انجام گرفته منجر به طلاق شده چرا که اینگونه ازدواج‌ها مبنای عقلانی ندارد. به عقیده قرایی مقدم، دختران و پسرانی که از طریق سایت‌ها و مراکز همسر یابی با یکدیگر آشنا می شوند، هیچ گونه شناختی از گذشته یکدیگر نداشته و عدم آشنایی درست و صحیح دختر و پسر به هنگام ازدواج از یکدیگر سبب بروز مشکلات فراوانی در زندگی خانوادگی پس از ازدواج می شود. به عقیده وی در اینگونه ازدواج‌ها معمولا ابعاد ناشناخته زندگی افراد پنهان و مخفی می‌ماند و اینگونه موارد باعث افزایش مشکلات در طول زندگی و در نهایت طلاق می‌شود.</p>
<p><strong>ستاد پیشگیری از طلاق </strong></p>
<p>رئیس مرکز امور زنان و خانواده ریاست جمهوری نیز با اعلام تشکیل ستادی برای پیشگیری ازطلاق می‌گوید: نهادهای مختلف به وظیفه خود در زمینه آموزش نقش‌های اجتماعی و پیشگیری از طلاق عمل نکرده‌اند.</p>
<p>مریم مجتهدزاده با بیان اینکه طلاق به یکباره اتفاق نمی‌افتد، اظهار کرد: در ستاد پیشگیری از طلاق وظایفی برای دستگاه‌های مختلف همچون آموزش و پرورش، دانشگاه‌ها، ثبت احوال، قوه قضائیه، صدا و سیما و غیره در قالب یک تقسیم کار ملی برای تحکیم بنیان خانواده و جلوگیری از طلاق تعریف شده است.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=9126 by HTTrack Website Copier/3.x [XR&CO'2014], Sat, 17 May 2025 04:06:58 GMT -->
</html>

