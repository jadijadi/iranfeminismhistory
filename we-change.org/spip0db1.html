<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=8512 by HTTrack Website Copier/3.x [XR&CO'2014], Sat, 17 May 2025 17:31:07 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 8512
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article8512</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">49درصد جمعیت کشور را خانم‌ها تشکیل میدهند</h1>
				
				<!-- finde_surligneconditionnel-->

				<p><small>سه شنبه15 شهریور 1390</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>خبرگزاری فارس: معاون امور اسناد هویتی سازمان ثبت احوال کشور گغت: ترکیب جمعیتی کل کشور در سال 89 حدود 69 درصد شهری و 31 درصد روستایی است، که از این تعداد حدود 51 درصد جمعیت را آقایان و 49 درصد را خانم ها تشکیل می‌دهند.</p>
<p>محسن کرمی در گفت‌وگو با خبرنگار اجتماعی فارس افزود: بر اساس قانون ثبت احوال، وظیفه اعلام ولادت و وفات به عهده والدین و وابستگان آنهاست و این افراد موظفند به محض وقوع یا وقوف بر واقعه مراتب را سریعاً به نزدیکترین اداره ثبت احوال محل اعلام کنند.</p>
<p>مهلت برای ثبت ولادت 15 روز است</p>
<p>کرمی با اشاره به اینکه مهلت برای ثبت ولادت 15 روز و برای ثبت وفات 10 روز مشخص شده است، گفت: کسانی که در خارج از این مهلت نسبت به ثبت وقایع ولادت و وفات بستگان خود اقدام کنند طبق قانون بایستی پاسخگو باشند و امکان پیگیری بدلیل عدم عمل به وظیفه قانونی وجود خواهد داشت.</p>
<p>وی اظهار کرد: کسانی که وظیفه اعلام ولادت را در مهلت مقرر و امضاء دفتر ثبت کل وقایع را دارند عبارتند از: پدر و جد پدری، مادر در صورتی که پدر در قید حیات نباشد، وصی یا قیم، اشخاصی که قانوناً عهده دار نگهداری طفل هستند مثل کسی که سرپرستی یا حضانت فردی را بر عهده می گیرد و  سازمان هایی که متولی نگهداری اشخاص می باشند مثل شیرخوارگاهها،ندامتگاهها و بهزیستی.</p>
<p>معاون امور اسناد هویتی تصریح کرد: اعلام وفات به عهده نزدیک ترین خویشاوند متوفی که در موقع وفات حاضر بوده، متصدی یا صاحب مکانی که فوت درآن محل اتفاق افتاده است و هر شخصی که در موقع وفات حاضر باشد ویا دهیاران،ماموران انتظامی و ... قانوناً می توانند واقعه وفات را اعلام کنند.</p>
<p>کرمی گفت: برای اینکه وقایع ولادت و وفات به صورت فراگیر و همه جانبه ثبت شود شبکه‌ای تحت عنوان شبکه اعلام در سطح کشور ایجاد شده است.</p>
<p>وی افزود: این شبکه علاوه بر محوریت ادارات ثبت احوال از مجموعه ای از ثبت یاران مانند دهیاران، خانه های بهداشت در روستاها و برخی از سازمان ها مانند سازمان امور عشایری و نمایندگان بعضی دستگاهها که متولی همکاری در اعلام وقایع ولادت و وفات می باشند تشکیل یافته است.</p>
<p>معاون امور اسناد هویتی یادآور شد: افرادی هم وجود دارند که نمایندگان دستگاههای دولتی نیستند بلکه افراد حقیقی هستند و به عنوان یاوران ثبت از آنها نام برده می شود. این دو گروه(ثبت یاران و یاوران ثبت) 53 هزار نفر در سطح کشور هستند.</p>
<p>کرمی با بیان اینکه ثبت واقعه ازدواج و طلاق داخل کشور در دفاتر ازدواج و طلاق و در خارج از کشور در نمایندگیهای ج.ا.ا انجام می پذیرد گفت: طبق قانون دفاتر مکلفند حداکثر هر 15 روز یکبار و دفاتر نمایندگیها حداکثر هر ماه از طریق وزارت امور خارجه وقایع ازدواج و طلاق را در قالب فرمت های مخصوص به ثبت احوال ارسال کنند.</p>
<p>وی افزود: از آنجایی که ارسال اعلامیه های ازدواج و طلاق بعضاً با تاخیراتی همراه بود، در صدد بر آمدیم تا تفاهم نامه ای را با سازمان ثبت اسناد و املاک کشور مبادله کنیم، طوری که دفاتر یاد شده اطلاعات را به صورت الکترونیکی به ادارات ثبت احوال ارسال کنند تا زمان را به حداقل ممکن برسانیم.</p>
<p>معاون امور اسناد هویتی تصریح کرد: با ارسال الکترونیکی اطلاعات و ثبت در پایگاه سازمان می توان رابطه روجیت را نیز برقرار ساخت و وضعیت سرپرستان خانوار را همیشه به روز نگه داشت.</p>
<p> کرمی با اشاره به اینکه ترکیب جمعیتی کل کشور در سال 89 حدود 69 درصد شهری و 31 درصد روستایی است گفت: از این تعداد حدود 51 درصد جمعیت را آقایان و 49 درصد را خانم ها تشکیل می دهند.</p>
<p> وی افزود: رشد جمعیت کشور نیز با اندکی رشد نسبت به سال قبل حدود 6/1 است.</p>
<p>معاون امور اسناد هویتی  ثبت بیشترین زادو ولد را در استان سیستان و بلوچستان و کمترین ولادت را استان گیلان عنوان کرد.</p>
<p>کرمی یادآور شد: در سال 89، نزدیک یک میلیون و چهارصد ولادت در سراسر کشور به ثبت رسیده است.</p>
<p>وی همچنین بیشترین میزان وفات ثبت شده به نسبت جمعیت را استان خراسان جنوبی و کمترین میزان ثبت وفات را استان کرمان دانست.</p>
<p>معاون امور اسناد هویتی گفت: نرخ رشد جمعیت در کشور در سال های 1376 الی 1389 سیر نزولی داشته است بطوری که در سال 1376 از 69/1 به 47/1 رسیده است.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=8512 by HTTrack Website Copier/3.x [XR&CO'2014], Sat, 17 May 2025 17:31:07 GMT -->
</html>

