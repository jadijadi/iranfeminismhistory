<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=6613 by HTTrack Website Copier/3.x [XR&CO'2014], Sat, 17 May 2025 18:51:32 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 6613
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article6613</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">گزارش هایی از وضعیت نگران کننده نسرین ستوده در زندان اوین/ احتمال اعتصاب غذای ستوده در زندان </h1>
				
				<!-- finde_surligneconditionnel-->

				<p><small>سه شنبه13 مهر 1389</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>با گذشت حدود دو هفته از آخرین تماس تلفنی نسرین ستوده، وکیل مدافع گروهی از زندانیان سیاسی و فعال حقوق بشری بازداشتی در زندان اوین، اخبار نگران‌کننده‌ای در خصوص وضع جسمی وی شنیده می‌شود.</p>
<p>این فعال حقوق بشری در آخرین تماس تلفنی خود تاکید کرده بود چنانچه اجازه تماس تلفنی منظم (هر چهار روز یک‌بار) به وی داده نشود، اعتصاب غذا خواهد کرد و بنا به شواهد و قرائن، احتمال اینکه وی در اعتصاب غذا به سر می برد، قوی بوده و تا کنون نیز از وضعیت روحی و جسمی وی نیز خبری در دست نمی باشد.</p>
<p>گزارش منابع خبری جرس حاکی از آن است که وی مادر دو کودک سه و ده ساله می باشد؛ که از هنگام بازداشت تاکنون، نتوانسته با پسر خردسالش صحبت کند.</p>
<p>نسرین ستوده که از حدود یک ماه پیش در بازداشت به سر می‌برد، حتی موفق به شرکت در مراسم تدفین پدرش، که پنجشنبه‌ دو هفته پیش درگذشت، نیز نشد و با وجود تامین وثیقه‌ اعلام شده از سوی مراجع قضایی، و پیگیری‌های حقوقی و گفت‌وگوهای فراوان خانواده‌ ستوده با مسئولان قضایی و امنیتی مرتبط با پرونده‌اش، با اعطای مرخصی موقت به وی نیز موافقت نشده است.</p>
<p>همسر نسرین ستوده، هفته گذشته نامه ای به دادستان تهران نوشته و نسبت به ادامه روند فعلی هشدار داده بود.</p>
<p>رضا خندان طی نامه ای به عباس جعفری دولت آبادی، عدم دسترسی این وکیل زندانی به فرزندانش را "مجازات كودكان به خاطر عملكرد بزرگترها" و "شیوه‌ای كاملا غیر انسانی" دانسته و خاطرنشان کرده بود "قطع ارتباط با خانواده و محبوس كردن در سلول انفرادی، توهین (توسط بازپرس اولیه و بازجو) به فرض محال اگر هم نتیجه دهد بی‌پایه و بی‌اعتبار است."</p>
<p>گفتنی است نسرین ستوده از وکلایی است که سابقه‌ دفاع از بسیاری متهمان کودک و نوجوان را در کارنامه‌ خود دارد و از حقوقدانان مدافع حقوق بشر در ایران است. وی همچنین وکیل بسیاری از فعالان سیاسی و مطبوعاتی و مدنی ایران، از جمله شیرین عبادی، عیسی سحرخیز، کیوان صمیمی و حشمت‌الله طبرزدی است.</p>
<p>ستوده همچنین برنده جایزه‌ حقوقدان مدافع حقوق بشر در سال ۲۰۰۸ از سازمان بین‌المللی وکلای مدافع حقوق بشر ایتالیا می باشد.</p>
<p>از سوی دیگر دویچه وله به نقل از همسر نسرین ستوده از احتمال اعتصاب غذای او می گوید : آقای خندان می‌گوید همسرش تاکید کرده بود که اگر فاصله تماس‌های تلفنی‌اش بیشتر از چهار روز شود، دست به اعتصاب غذا خواهد زد. به این ترتیب او احتمال می‌دهد که نسرین ستوده از تاریخ اول مهرماه در اعتصاب غذا به سر می‌برد.</p>
<p>به گفته‌ی آقای خندان، نگرانی وی از آنجا نشات می‌گیرد که مقامات قضایی اجازه شرکت خانم ستوده در مراسم ختم پدرش را نیز نداده‌اند. او می‌گوید: «علی‌الخصوص نگرانی من از آنجا بیش‌تر شد که ما تمام مدارک مربوط به فوت پدرشان را که از ما خواسته بودند ارائه کردیم تا این که به ایشان برای شرکت در مراسم ختم پدرشان مرخصی بدهند. حتی وثیقه‌ای هم خواسته بودند که سند ملکی آماده شد و بردیم آنجا ارائه کنیم تا مرخصی بدهند که لحظات آخر مخالفت شد. در حالی که خود بازپرس در ابتدا موافقت کرده بود. من تصورم براین است و نگرانی‌ام از آنجاست که ایشان احتمالاً شرایط مناسبی نداشته که بتوانند مرخص‌شان کنند برای مراسم ختم پدرشان بیایند».</p>
<p>رضا خندان می‌گوید که طی این مدت دوبار به دادستانی مراجعه کرده و یک بار هم تقاضای ملاقات با دادستان را داده ولی به هیچیک از نامه‌ها و درخواست‌هایش پاسخی داده نشده است.</p>
<p>وی می‌گوید: « چندین بار به دادسرای اوین مراجعه کردم که یکبار نپذیرفتند من بازپرس را ببینم و بار دوم اشتباهی به تصور این که وکیل پرونده هستم من را فرستادند بالا که بازپرس از دیدن من به‌شدت متعجب شد و گفت چطور توانستم بروم بالا. در این دیدار اظهار داشت که من هیچ سمتی در پرونده ندارم و قاعدتاً نباید پیگیر پرونده شوم یا ازشان سئوال و جوابی کنم. در حالی که من همسر متهم هستم و حق هرگونه پیگیری را دارم».</p>
<p>آقای خندان همچنین از ناآگاهی بازپرس پرونده از وضعیت خانم ستوده ابراز نگرانی می‌کند و می‌گوید: «در آخرین مراجعه‌ای که خانم غنوی وکیل همسرم، دو روز پیش به بازپرسی داشتند، آقای بازپرس به ایشان که پیگیر تلفن خانم ستوده بودند، گفتند که واقعا خانم ستوده این چند روز تماس نگرفتند؟ معنایش این است که قاضی پرونده اطلاع ندارد که چنین شخصی که در بازداشت به‌سرمی‌برد و زیر نظر ایشان است، تاکنون با خانواده‌اش تماس گرفته یا نگرفته. از وکیل متهم باید سئوال کند که آیا تماس گرفته یا نه. من خیلی برایم عجیب بود. یعنی ایشان از زندانی‌اش اطلاع ندارد که آیا بالاخره توانسته‌اند با منزل‌شان ارتباطی برقرار کنند یا نه».</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=6613 by HTTrack Website Copier/3.x [XR&CO'2014], Sat, 17 May 2025 18:51:32 GMT -->
</html>

