<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=6838 by HTTrack Website Copier/3.x [XR&CO'2014], Sat, 17 May 2025 18:51:37 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 6838
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article6838</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				<img class='spip_logo spip_logos' alt="" src="local/cache-vignettes/L200xH150/arton6838-5ba68857e.jpg?1747507819" width='200' height='150' />
				
				<h1 class="titre">سرانجام،  شهلا جاهد هم قربانی دیگر خشونت اعدام شد</h1>
				
				<!-- finde_surligneconditionnel-->

				<p><small>چهار شنبه10 آذر 1389</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>تغییربرای برابری- شهلا جاهد، متهم به قتل لاله سحرخیزان، همسر فوتباليست سابق ايران، <br class='autobr' />
بامداد چهارشنبه در زندان اوين اعدام شد.</p>
<p><span class='spip_document_1743 spip_documents spip_documents_left'
 style='float:left;'>
<img src='IMG/jpg/Picture_001.jpg' width="456" height="342" alt="" /></span><br class='autobr' />
<i>عکس: مادر شهلا</i></p>
<p>اجرای حکم  شهلا جاهد در حالی انجام شد که سازمان عفو بین الملل خواستار توقف حکم اعدام وی شده بود و بسیاری از سازمان ها و مدافعان حقوق بشر خواستار لغو حکم اعدام در ایران را بارها مطرح کرده اند. به گزارش نشریه جامعه شناسی ایران، طبق آمار رسمی، ایران در زمینه اعدام شهروندان خود در مقام دوم ، بعد از کشور چین، قرار دارد. حال آنکه با توجه به نسبت جمعیت دو کشور چین و ایران  به تعداد موارد اعدام شده ، عملا ایران رتبه اول را دارد. بدین معنا حتی امار اعدام در ایران شش برابر بیشتر از آمار چین است.</p>
<p> درحالی که  گزارش دبيرکل سازمان ملل وضعيت حقوق بشر در ايران را نگران کننده ارزیابی کرده است محمدجواد لاريجانی، دبير ستاد حقوق بشر قوه قضاييه گفته است: قوانين ما مسلح به حقوق بشر است و بيش از ۵۰ درصد موارد اعدام، قصاص است و قصاص حق خصوصی به شمار می‌رود.</p>
<p>هرچند ایشان به موارد کمتر از 50 درصد اشاره ای نکرد اما با همین حق خصوصی شهلا جاهد امروز صبح اعدام شد. عبدالصمد خرمشاهی وکيل شهلا جاهد در گفت وگو با ايرنا گفته است: «حکم اعدام جاهد پس از گذشت حدود هشت سال و در پی تاييد ديوان عالی کشور و موافقت رييس قوه‌ قضاييه، ساعت پنج صبح روز چهارشنبه در محوطه داخلی زندان اوين اجرا شد.»</p>
<p>به گزارش خبرگزاری دانشجویان ایران،  عبدالصمد خرمشاهی پس از اجرای حکم اعدام شهلا جاهد در جمع خبرنگارانی که در محوطه‌ی بيرونی زندان اوين حضور داشتند،  گفت: « مسوولانی که از دستگاه قضايی در مراسم اجرای حکم حضور يافته بودند تمام تلاش خود را برای اخذ رضايت از اولياء دم به کار گرفتند اما متاسفانه نتيجه بخش نبود. به گفته او شهلا در لحظات آخر با التماس و گريه از خانواده لاله سحرخيزان می‌خواست که از قصاص او گذشت کند.</p>
<p>بنا به  گزارش های خبری، از ساعات ابتدايي امروز چهارشنبه ، بستگان شهلا ، جمعي از خبرنگاران، جمعي از فعالان  حقوق زن و هنرمندان در محوطه بيروني بازداشتگاه اوين حضور داشتند و همچنان به کسب رضایت از اولیای دم امیدوار بودند. ساعت 5 نماينده‌اي از دستگاه قضايي به اوين مراجعه كرد و به حضار اطمينان داد كه براي برقراري سازش در پرونده تمام تلاش خود را صرف خواهد كرد. سپس خودروي ويژه بررسي صحنه جرم، حامل پزشك كشيك قانوني و يك دستگاه آمبولانس وارد اوين شدند، شهلا جاهد از قرنطينه خارج شد تا براي اجراي حكم آماده شود.براساس گفته‌هاي برخي از شاهدان مراسم اجرا، شهلا پيش از حضور پاي چوبه دار نماز خواند و به دعا پرداخت و در پاسخ به داديار اجراي احكام كه از او خواسته بود اگر حرفي دارد بگويد، اظهار كرد كه حرفي براي گفتن ندارد و اگر حرفي بوده طي اين سال‌ها مي‌گفته است.</p>
<p>به گزارش ایسنا، ساعت 5:25 اولياي دم لاله سحرخيزان (مقتول) متشكل از مادر و دو برادر مقتول به همراه ناصر محمدخاني كه به وكالت از دو فرزند خود در مراسم حضور يافته بود، سوار بر يك دستگاه خودروي پرشياي سفيدرنگ قصد ورود به اوين را داشتند كه در اين لحظه مادر، برادر، خواهر و ساير بستگان شهلا جلوي خودرو را گرفتند و با التماس از آنها خواستند كه رضايت بدهند اما پس از چند دقيقه خودرو به داخل زندان رفت. و از اين ساعت به بعد، بستگان شهلا شروع به گريه و دعا كردند و ساير حضار نيز منتظر شنيدن خبري مبني بر اجرا يا اعلام رضايت ماندند که رضایت حاصل نشد.</p>
<p>عبدالصمد خرمشاهی، وکیل شهلا جاهد، پس از اعدام وی درگفت وگو با  کمپین بین المللی حقوق بشر در ایران گفت: « اصلا باورم نمی شود.حالم خوب نیست. شهلا فقط گریه می کرد هیچ حرفی نزد. رفتم جلو و بهش گفتم حرف بزن اما فقط گریه می کرد. خانواده مقتول تا آخرین لحظه رضایت ندادند. هر کسی که آنجا بود خواست تا آنها گذشت کنند اما متاسفانه نپذیرفتند. ناصر محمدخانی هم بود و هیچ نگفت.»</p>
<p>یکی از مادرانی که برای کسب رضایت از خانواده شهلا در برابر اوین حاضر شده بود می گوید: «خانواده شهلا جاهد از ساعت دوازده شب در برابر اوین بودند. مادر پیر  وخواهراش و برادر او و همسایه ها وفامیلهایش آنجا بودند. ساعت 4 خبرنگاران و وفعالان زنان آمدند. <br class='autobr' />
ساعت 5 صبح پلیس با اسکورت خانواده سحر خیزان را به زندان برد این رفتار استثنایی بود در موارد دیگر اولیای دم خودشان از درب کوچک از میان مردم رد می شدند و اجازه ورود ماشین محمد خانی به داخل اوین واقعا بی سابقه بود. تمام تلفنهای وکلا و قوه قضاییه قطع شد و سزبازان با چشمهای گریان بیرون آمدند. خرمشاهی گفت شهلا جاهد هیچ نگفت و آرام بالای چوبه دار رفت. مادر لاله قصاص تقاضا کرد و محمد خانی هم تایید کرد. هر چه وکلا تقاضای بخشش کردند آنها نپذیرفتند.برادر لاله صندلی را از زیر پای شهلا جاهد کشید  <br class='autobr' />
خبرنگاران تقاضای حضور در داخل زندان را داشتند مسیول روابط عمومی قوه قضاییه نپذیرفت.»<br class='autobr' />
 ا<br class='autobr' />
خدیجه مقدم از فعالان حقوق زنان می گوید: متاسفانه همیشه قبل از ماه محرم سرعت اجرای احکام اعدام بیشتر می شود چون در محرم و صفر حکم اعدام اجرا نمی شود. آذر ماه سه سال پیش، راحله زمانی را با اینکه دوبچه ی کوچک داشت  اعدام کردند. حتی ما حکم توقف اعدام را از آقای شاهرودی به مدت یکماه گرفته بودیم تا شبهات پرونده برطرف بشود اما هنوز 15 روز به اجرای حکم اش مانده، اعدام شد.  شهلا جاهد از زندان به ما خبر داد که راحله را برای اجرای حکم اعدام به قرنطینه برده اند و حالا نیست که از ما بخواهد برای رهایی راحله های دیگر از اعدام تلاش کنیم.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=6838 by HTTrack Website Copier/3.x [XR&CO'2014], Sat, 17 May 2025 18:51:38 GMT -->
</html>

