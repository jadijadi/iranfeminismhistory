<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=5992 by HTTrack Website Copier/3.x [XR&CO'2014], Sat, 17 May 2025 02:18:26 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 5992
			<br>
			<br>مسیر:<br> صفحه اول  &gt;  سایت نوشته ها
			<br>
			<br>لینک مستقیم:<span dir=ltr><br>/spip.php?article5992</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">برنج كاري هميشه محتاج ذوق زنان است  /گفت وگو با شيرين پارسي كشاورز نمونه  </h1>
				
				<!-- finde_surligneconditionnel-->

				<p><small>جمعه7 خرداد 1389</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>شيرين پارسي 52 ساله؛ كشاورز در روستاي شاندرمن از توابع شهرستان ماسال در غرب گيلان زندگي مي كند. كشت برنج مهم ترين فعاليت اين زن كشاورز به همراه خانواده اش است. او سال ها قبل وقتي به همراه همسر و دو فرزندش و پس از پايان تحصيلاتش در رشته ادبيات در كشور فرانسه به كشور بازگشت متوجه شد كه زندگي در كنار طبيعت را به شهر و شهرنشيني ترجيح مي دهد.</p>
<p>زمين هاي بدون حاصل به ارث مانده خانوادگي شان به آن ها نويد يك زندگي جديد در دل طبيعت را مي داد. او و خانواده اش دوران پر فراز و نشيبي را طي كردند. اما سر انجام توانستند با نوآوري هايشان در شيوه كشت مكانيزه در آن منطقه و مناطق ديگر الگوي مناسبي را به كشاورزان منطقه ارايه دهند.</p>
<p>او به بسياري از دوستانش نشان داد كه مي توان در روستا زندگي كرد و در عين حال انسان موفقي بود. به نظر شيرين خيلي افراد در شهر كاري ندارند، اما تصور مي كنند زندگي در روستا براي شان عقب ماندگي فرهنگي به دنبال دارد. او بر همه اين تصورات خط بطلان كشيد .</p>
<p>شيرين همواره در كنار كار كشاورزي و زندگي در روستا فعاليت هاي اجتماعي اش را ادامه داده است عضويت در هيات مديره انجمن زنان مدير كارآفرين، عضويت در هيات مديره انجمن دوستداران محيط زيست و مجمع عمومي كشاورزان خبره از اين جمله است.</p>
<p>او همچنين توانسته است در سال 83 عنوان كشاورز نمونه كشوري را به خود اختصاص دهد .</p>
<p>شیرین پارسی با لبخندي بر لب مي گويد:«كشاورزي همواره با بشر بوده است اما ما توانستيم شيوه سنتي كشاورزي به ويژه در كشت برنج را تغيير دهيم. تغيير اين شيوه به يك جريان مدرن آن چيزي بود كه ما را در منطقه شاخص كرد.»</p>
<p>وی در شروع كار بارها طعم شكست را چشيد اما هرگز نااميد نشد:«سال هاي بسيار دچار سوخت شديم، اما بعد از اين شكست ها اولين سوالي كه به ذهنم آمد اين كه كشاورزي كاري است كه در سراسر دنيا انسان ها به آن مشغولند و ما تنها برنج كار دنيا نيستيم .پس چگونه مي توان با اين شكست ها مقابله كرد و مقهور طبيعت نشد.»</p>
<p>آن ها دريافتند كه در مديريت مزرعه با ضعف هايي همراهند و در درازمدت با شناخت آن ضعف ها توانستند از شيوه هاي مكانيزه كشت بهره ببرند. در تمام اين سال ها دو فرزند پسر كوچك شيرين در تمام مراحل كار با آن ها همراه بودند. كاري كه آن ها را روز به روز به كشاورزي علاقه مندتر كرد .</p>
<p>«هر دوفرزندم در رشته كشاورزي تحصيل كرده اند. آن ها آنچنان با كار كشاورزي عجين شدند كه خود به خود به تحصيل در آن گرايش يافتند پسر بزرگ من اكنون در اين رشته شاخص است و تنها كسي است كه قادر به تعمير و راه اندازي برخي ماشين هاي مدرن كشاورزي است.»</p>
<p>اكنون تمام مراحل كشت و زرع برنج در مزرعه پارسي و خانواده اش به صورت مكانيزه انجام مي شود و نيروي انساني كم ترين دخالت را در توليد محصول دارند.</p>
<p>«براي نشا كاري قبلا از بيست كارگر زن استفاده مي كرديم، اما اكنون اصلا از نيروي انساني استفاده نمي كنيم و نشا كاري كاملا به صورت مكانيزه در آمده است.»</p>
<p>طي اين سال ها شيرين توانست بر زنان منطقه هم تاثير زيادي بگذارد:«زنان كشاورز تا پيش از اين هرگز نديده بودند كه زني اين همه در گل و باتلاق فرو برود، اما خم به ابرو نياورد و از كارش لذت ببرد. اين زنان حتي برايشان عجيب بود كه چرا من فرزندانم را در كار با خود همراه مي كنم. آن ها معمولا فرزندانشان را در عرصه وارد نمي كنند و دايما آن ها را به كار ديگري تشويق مي كنند. همراه كردن فرزندانم در كار كشاورزي براي بسياري از آن ها عجيب بود.»</p>
<p>به عقيده او با چنين نگرش هايي تا چند سال ديگر هيچ زني حاضر به كار كشاورزي نخواهد بود . او تنها راه مبارزه با اين نگرش را تغيير شيوه هاي كشت و آموزش مديريت صحيح مي داند.</p>
<p>او معتقد است:«برنج كاري هميشه محتاج ذوق زنان است و كار وجين به دليل كارا نبودن دستگاه هاي آن هنوز حضور زنان را مي طلبد.»</p>
<p>او به فعاليتش در عرصه محيط زيست اشاره مي كند: «بسياري از زنان گيلاني را به موضوع محيط زيست علاقه مند كرده ام آموزش در اين عرصه از فعاليت هاي اصلي ام در حوزه محيط زيست است ما به تك تك روستاها مي رويم و دوستداري طبيعت را به زنان مي آموزيم. زنان و طبيعت جدايي ناپذيرند و از آن جا كه گيلان خود كلان روستا شهر است اگر زنان روستايي آموزش ببينند مشكلات بسياري حل مي شود. جنگل ها در گيلان در حال نابودي اند و بيش تر مردم هم نسبت به طبيعت بي علاقه شده اند. بنابراين با رفتن به روستاها و صحبت با زنان روستايي صورت اين مساله را تغيير داده ايم.»</p>
<p>شيرين زبان تالشي آموخته است و با زنان منطقه ارتباط بسيار خوبي دارد :«زنان روستايي به من اعتماد كرده اند و همواره مشكلات و مسايل شان را با من در ميان مي گذارند.»</p>
<p>نوآوري در فرآوري توليد برنج از ديگر فعاليت هاي اين زن كارآفرين است:«مدتي است برنج قهوه اي توليد مي كنيم. برنج سفيد ويتامين و مواد مغذي لازم را ندارد. اين كار تجربه فوق العاده اي است و عرصه هاي جديد در اين حوزه را به رويمان گشوده است.»</p>
<p><a href="http://coffe-322.blogfa.com/post-12.aspx" class='spip_out' rel='external'>کافه 322</a></p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=5992 by HTTrack Website Copier/3.x [XR&CO'2014], Sat, 17 May 2025 02:18:26 GMT -->
</html>

