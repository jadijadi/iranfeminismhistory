<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=7437 by HTTrack Website Copier/3.x [XR&CO'2014], Sat, 17 May 2025 00:50:16 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 7437
			<br>
			<br>مسیر:<br> صفحه اول  &gt;  سایت نوشته ها
			<br>
			<br>لینک مستقیم:<span dir=ltr><br>/spip.php?article7437</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">«زنان نمی‌گذارند که فراموش شوند» </h1>
				
				<!-- finde_surligneconditionnel-->

				<p><small>يكشنبه15 &#1575;&#1587;&#1601;&#1606;&#1583; 1389</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p><a href="http://www.dw-world.de/dw/article/0,,6458392,00.html" class='spip_out' rel='external'>دویچه وله</a>: طرح «سه‌شنبه‌های اعتراض» از سه‌شنبه ۱۰ اسفند آغاز شده. آیا ۱۷ اسفند روز جهانی زن از این طرح حذف خواهد شد؟ فعالان زن می‌گویند تجربه انقلاب ۵۷ نشان داده که اگر زنان بر مطالباتشان تاکید نکنند، فراموش می‌شوند....</p>
<p>پس از اعتراضات مردمی در ۲۵ بهمن و اول اسفند، گروهی از جوانان در شبکه‌های اجتماعی با نام "جوانان سبز"  طرحی را با نام "سه‌شنبه‌های اعتراض" مطرح کردند. بر اساس این طرح، سه‌شنبه‌ی پس از اول اسفند، مصادف با تولد میرحسین موسوی، سه‌شنبه‌ی دوم روز جهانی زن و آخرین سه‌شنبه‌ی سال، شب چهارشنبه‌سوری مردم برای ادامه اعتراضاتشان به خیابان‌ها دعوت شدند.</p>
<p>این فراخوان با استقبال زیادی در فضای مجازی روبرو شد. اما چند روز پس از آن شورای هماهنگی جبهه سبز امید که دعوت‌کننده مردم برای تجمع اول اسفند بود در بیانیه‌ی شماره چهار خود از مردم دعوت کرد که روز سه‌شنبه ۱۰ اسفند که مصادف با شب تولد میرحسین موسوی است برای ادامه اعتراض به زندانی کردن موسوی و کروبی به خیابان بیایند.</p>
<p>اعضای این شورا که هیچ کدام حاضر به فاش کردن نام و هویت خود نیستند در ادامه این بیانیه چنین نوشتند: «در صورتی که صدای اعتراض ما شنیده نشود و حصر و زندان خانگی غیرقانونی رهبران ادامه یابد، علاوه بر راه‌کارهای مناسب دیگر که شورا در اطلاعیه‌های بعدی خود پیشنهاد خواهد کرد، از هم‌اکنون همراهان سبز را دعوت به تجمعات اعتراضی غیر متمرکز در سراسر کشور در روز ۲۴ اسفند می کنیم».</p>
<p>به این ترتیب سه‌شنبه‌ای که مصادف بود با هشتم مارس، روز جهانی زن از قلم افتاد. این از قلم‌افتادگی باعث اعتراض فعالان زنان شد و در فاصله کوتاهی، فضای مجازی پر شد از انتقاد و بحث بر سر این موضوع که آیا شورای هماهنگی مخالفتی با تجمع روز جهانی زن دارد و یا دلیل دیگری برای این اقدام خود داشته است.</p>
<p>روز ۱۱ اسفند بیانیه شماره ۵  شورای هماهنگی تنها برای ساعات کوتاهی بر روی برخی از سایتها قرار گرفت. عنوان این بیانیه «تقدیر از حضور مردم و پاسداشت روز جهانی زن» بود. در این بیانیه با اشاره به مرگ ندا آقا سلطان و تبدیل شدن او به نماد جنبش سبز و نیز زندانی بودن زهرا رهنورد و فاطمه کروبی، تصریح شده بود که حضور موثر زنان در جنبش سبز را باید فرصتی برای برداشتن گام‌هایی بلندتر در جهت رفع تبعیض‌های جنسیتی و تحقق مطالبات برحق زنان شمرد.</p>
<p>نویسندگان این بیانیه روز جهانی زن را فرصتی برای پیوند جنبش زنان با جنبش سبز دانسته و "همراهی و همگامی" خود را برای پاسداشت این روز اعلام کردند و از همراهان جنبش سبز خواستند که فعالانه در برنامه‌های این روز شرکت کنند.</p>
<p>بیانیه شماره ۵ شورای هماهنگی جبهه سبز اما ساعاتی پس از انتشار از روی تمامی سایتها حذف شد.</p>
<p>یکی از افراد نزدیک به این شورا به دویچه‌وله گفت که دلیل این حذف تنها این بوده که اعضای شورا می‌خواهند ویرایش دقیق‌تری از این بیانیه را تهیه کنند و احتمالا تا روز جمعه ۱۴ اسفند متن کامل‌تری از این بیانیه منتشر خواهد شد.</p>
<p><strong>تو که نوشم نی‌ای نیشم چرایی؟!</strong></p>
<p>آسیه امینی یکی از فعالان زن در نروژ یادداشتی اعتراضی درباره حذف بیانیه شماره پنج شورای هماهنگی منتشر کرد. وی در گفت و گو با دویچه‌وله کار خود را نه اعتراض که طرح یک سوال دانست و گفت: «انتظار از شورای هماهنگی یا هر کس دیگری که چنین اسمی روی خودش می‌گذارد و بیانیه صادر می‌کند و خودش را هم معرفی نمی‌کند، این نبود که برای روز زن بیانیه بدهند، پرسش این بوده که چرا در بیانیه‌شان، دعوت دیگران را حذف می‌کنند. در واقع مقاله‌ی من یک سئوال از این دوستان بود که علت حذف آن روز چه بود. این انتظار از مردان سیاست وجود ندارد که در روز زن بیانیه بدهند، اصلاً نیازی هم به این موضوع وجود ندارد. مسئله این بود که، تو که نوشم نی‌ای نیشم چرایی».</p>
<p>محمد تهوری فعال سیاسی مقیم بوستون می‌گوید دلیل اعضای شورای هماهنگی برای عدم فراخوان در این روز در حقیقت ربطی به روز زن بودن ۱۷ اسفند ندارد. او می‌گوید: «برخی معتقد بودند که شورای راه سبز امید نباید مرتب اعلام تظاهرات کند. بحث دوستان این بود که باید این را به مردم واگذار کنند که خودشان شکل و نوع اعتراض را مشخص کنند».</p>
<p>وی که یکی از حمایت‌کنندگان تجمع روز جهانی زن است می‌گوید: «ما با مجموعه‌دوستان‌مان به این باور رسیده بودیم که روز هشت مارس چون روز جهانی زن است و یکی از مسائل مهم جنبش سبز هم مطالبات برابری‌طلبی جنبش زنان است و ضرورت پیوند جنبش سبز با جنبش‌های دیگر اجتماعی مثل جنبش زنان، جنبش دانشجویان و جنبش کارگران، مجموعه دوستان را به این نتیجه رساند که باید  در این روز در خیابان حضور پیدا کنیم تا ضمن حمایت از حقوق زنان، مطالبات جنبش سبز را پیگیری کنیم و من فکر می‌کنم این طرحی‌ست که با استقبال گسترده‌ی مردم هم روبه‌رو خواهد شد».</p>
<p>وی می‌گوید مطمئن است که شورای هماهنگی راه سبز امید از این فراخوان حمایت خواهد کرد و آقای امیر ارجمند نیز طی امروز یا فردا اطلاعیه‌ای خواهد داد و از این موضوع حمایت خواهد کرد.</p>
<p><strong>شیرین عبادی: برابری حقوقی، مقدمه دموکراسی است</strong></p>
<p>شیرین عبادی برنده ایرانی جایزه صلح نوبل نیز اطلاعیه‌ای را با عنوان "زنان و قانون اساسی" به مناسبت روز جهانی زن منتشر کرد. وی در این اطلاعیه خواهان بازنگری در قانون اساسی به منظور رفع تبعیض حقوقی از زنان شده است.</p>
<p>خانم عبادی همچنین در بخش دیگری از بیانیه خود آورده است: «در این روز همگام و هم‌دوش با مردان هم‌وطن خود به خیابان‌ها آمده و از خواست همگانی حمایت می‌کنیم زیرا که دسترسی به حقوق برابر جز در یک حکومت دمکراتیک امکان‌پذیر نیست».</p>
<p>از او پرسیدیم که آیا این یک فراخوان برای تجمع در این روز است؟ وی چنین پاسخ می‌دهد: «من مایل نیستم که اسمش را فراخوان بگذارم، زیرا هر کس تحت شرایط و موقعیتی که در آن قرار دارد، باید وضعیت‌اش را بسنجد. ولیکن زنانی که خواهان برابری حقوق هستند و تاکنون هزینه‌های بسیاری هم داده‌اند، مسلماً در این روز به خیابان می‌آیند که بگویند از خواست همیشگی خود کوتاه نخواهند آمد».</p>
<p>وی حمایت "مردان سیاست" از تجمع زنان در روز جهانی زن را ضروری دانسته و می‌گوید: «مسلماً گروه‌های سیاسی، چه زنان چه مردان، می‌بایستی برابری حقوق زن و مرد را در اولویت کار خودشان قرار دهند. برای این که من بارها گفته‌ام حقوق زن و دموکراسی دو کفه‌ی یک ترازوست و پیروزی زنان در به‌دست آوردن برابری، راه را برای دموکراسی واقعی باز می‌کند».</p>
<p>وی اظهار امیدواری می‌کند که حذف سه‌شنبه هشتم مارس از سه‌شنبه‌های اعتراض تنها یک اشتباه تایپی باشد و می‌گوید: «اگر فراخوان روز هشت مارس به اشتباه از بیانیه‌ای حذف شده، امیدوارم که این فقط یک اشتباه تایپی باشد و  همان طور که زنان از خواست‌های دموکراتیک مردان سیاست‌مدار ایرانی حمایت می‌کنند، زیرا می‌دانند دسترسی به حقوق برابر جز در یک جامعه دموکراتیک امکان‌پذیر نیست، متقابلاَ انتظار داریم که گروه‌ها و دولت‌مردان سیاسی نیز از خواست مشروع و برحق ما حمایت کنند و بدانند که پیروزی زنان مقدمه‌ی پیروزی دموکراسی‌است».</p>
<p>آسیه امینی نیز می‌گوید: «اعتقاد داریم و باور داریم، سیاست‌مدارانی که به دموکراسی اعتقاد دارند، به آزادی اعتقاد دارند و برای آن مبارزه می‌کنند، می‌دانند امکان ندارد که هیچ دموکراسی و آزادی از مسیری رد شود که حقوق زنان در آن وجود ندارد. اگر این را باور نداشته باشند و در رفتارشان نشان ندهند، مسلماً زنان اتفاقی را که در ۳۱ سال پیش افتاد تکرار نخواهند کرد و ساکت نخواهند بود».</p>
<p><i>میترا شجاعی </i> 
<br>
<i>تحریریه: فرید وحیدی</i></p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=7437 by HTTrack Website Copier/3.x [XR&CO'2014], Sat, 17 May 2025 00:50:16 GMT -->
</html>

