<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=6036 by HTTrack Website Copier/3.x [XR&CO'2014], Sat, 17 May 2025 02:17:25 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 6036
			<br>
			<br>مسیر:<br> صفحه اول  &gt;  سایت نوشته ها
			<br>
			<br>لینک مستقیم:<span dir=ltr><br>/spip.php?article6036</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">بعد از صد سال ازدواج موقت علنی می شود/ گفتگو با فرهاد تجری</h1>
				
				<!-- finde_surligneconditionnel-->

				<p><small>پنج شنبه13 خرداد 1389</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p><a href="http://khabaronline.ir/news-65995.aspx" class='spip_out' rel='external'>سپیده سعیدی/ ایلنا</a>: سالهای سال است که بسیاری از زنان در جامعه ایرانی براین باورند که زنان ایرانی از حداقل حقوق خود بر خوردار نیستند و سالهاست در پی احقاق حق خود دست به تشکیل انجمن ها و گروه های مختلف زده اند. مهمترین خواسته های زنان در این رابطه داشتن مسئولیت‌های اجتماعی و سیاسی بوده که در این رابطه در ایران آنچنان که باید به منظور خود نرسیده اند. لایحه حمایت از خانواده که بعد از روی کار آمدن دولت نهم به مجلس ارائه شد نه تنها زنان معترض به حقوقشان را راضی نکرد بلکه اعتراضاتی هم نسبت به این لایحه صورت گرفت تا انجمن‌ها و فعالان حقوق زنان را به کمیسیون حقوقی قضایی مجلس کشاند.</p>
<p>ماده 23 لایحه حمایت از خانواده بعد از آنکه با مقاومت زنان و حتی زنان اصولگرا مواجه شد از دستور کار مجلس حذف شد و تا مدت‌ها از این لایحه خبری نبود اما باز شاهد بازگشت این ماده و رسیدگی به آن از سوی کمیته قضایی مجلس شدیم.</p>
<p>فرهاد تجری نایب رییس کمیسیون حقوقی قضایی مجلس شورای اسلامی در این رابطه اظهار می کند که همه زنانی که بر این باورند که لایحه حمایت از خانواده از آنها دفاع نمی کند سخت در اشتباه هستند. در جزء به جزء این لایحه هر آنچه ذکر شده است به نفع زنان است.</p>
<p><strong>اصولا هدف از تدوین این لایحه توسط دولت نهم چه بود ،آیا قوانینی که پیش از این وجود داشت برای احقاق حق زنان ایران کافی نبود ؟</strong></p>
<p>هدف این لایحه همانطور که از نامش پیداست حمایت از حقوق خانواده است و اهم مطالب آن برای احقاق حق زنانی است که مورد ظلم قرار می گیرند . موارد زیادی است که آن را برای شما ذکر خواهم کرد .</p>
<p>این پاسخ قانع کننده نیست و نمی توان نام یک لایحه را دلیلی بر محتوی و هدف از تدوین آن دانست . در این لایحه بحث چند همسری مردان مطرح شد و مباحثی از این قبیل در این رابطه توضیح دهید ؟ اینکه مردان بخواهند همسر دوم را بدون اجازه همسر اول اختیار کنند ومباحثی دیگر .در واقع همان ماده پر سرو صدای 23 لایحه حمایت از خانواده .</p>
<p>در این رابطه باید بگویم که به هیچ عنوان اخبار ی که در رابطه با این لایحه درج شد و رسانه های نا‌ آگاه به آن دامن زدند درست نیست . هدف از تدوین این لایحه توسط دولت و تصویب آن توسط کمیسیون قضایی حفظ کیان خانواده است . . این حرفها امری متناقض با عقل است . این لایحه ناقض حقوق خانواده نیست این لایحه تثبیت کننده حقوق خانواده است در عمل هم این لایحه بیشتر یک قانون شکلی است و یک قانون دادرسی . موضوعات مختلفی دارد که مربوط به خانواده است و در آن بدان پرداخته می شود.</p>
<p><strong>اگر دقت کرده باشید شما در مورد حقوق خانواده صحبت کردید در حالی که من در مورد حقوق زنان می پرسم و اینکه این لایحه حقوق زنان را نقض می کند یا خیر ؟</strong></p>
<p>حقوق خانواده می تواند حفظ شود و می توان از آن دفاع کرد اما این موضوع دلیلی بر حفظ حقوق زنان در کانون خانواده نیست .<br class='autobr' />
اما زنان مهمترین عضو خانواده هستند . زنان در خانواده نقش آفرین هستند و کاملا تثبیت کننده کانون خانواده هستند . همه این اظهاراتی که شما کردید به نوعی در راستای حجمه ها و جریان سازی هایی است که بر علیه این لایحه انجام شد و من می توانم با دلیل از این لایحه دفاع کنم و آن را برای زنان لایحه مدافع بخوانم . این لایحه تضمین کننده حقوق خانم های ایرانی است که برایتان توضیح می دهم . اتفاقا بستر این قانون در سال 1353 تصویب شد و با تغییراتی که روز به روز بر روی آن اعمال می شد . حق زنان نیز پایمال نمی شد. ازدواج موقت 100سال است که پنهانی انجام می شود ما می خواهیم علنی و قانونی شود . در عین حال در همه جوامع ما شاهد برقراری رابطه خارج از چارچوب ازدواج دائم و قانونی هستیم که اغلب بصورت پنهان انجام می گیرد. یعنی همان روابط موقت که در شکل شرعی آن در کشور ما صیغه می شود .</p>
<p><strong>بسیاری نسبت به از بین رفتن قبح این اقدام اعتراض کرده اند و واکنش نشان می دهند .</strong></p>
<p>ازدواج موقت مسئله ای شرعی است.</p>
<p><strong>در این لایحه مباحثی برای نکاح موقت و دائم مطرح شده است که شاید منظور شما از جریان سازی همین باشد . مسئله ای که بسیاری از زنان را بر آشفت و فکر می کنم فعالان حقوق زنان یاهمان به زعم شما جریان سازها هم هنوز در این رابطه به پاسخ رضایت بخشی در این مورد نرسیده اند . دررابطه با این قانون توضیح دهید<br class='autobr' />
</strong></p>
<p>دقیقا موضوع یکی از تبلیغات منفی در مورد این لایحه همین بود . در ابتدا توضیح می دهم که در قانون مدنی که بیش از 80 سال پیش ازدواج موقت را اعلام کرد نیزاین مسئله مثبت به نظر می رسید . در واقع کسی به قانون 80 سال پیش اعتراض نداشت . حتی همین فعالان حقوق زنان . حال لایحه حمایت از خانواده که در جهت احقاق حقوق زنان گام برداشته چنین با اعتراضات گسترده مواجهه شده است . چندی پیش عده ای اززنان فمنیست و فعال حقوق زنان از جمله سیمین بهبهانی ،شیرین عبادی ،رخشان بنی اعتماد و چند تن دیگر که اسامی آنها در ذهنم نیست . با مراجعه به کمیسیون حقوقی قضایی مجلس خواستار توجیح این قانون شدند . نمایندگان از جمله خود من هم به طور مفصل برای آنها در رابطه با این لایحه صحبت کردیم . آنها هم در ظاهر این لایحه را موافق با احقاق حقوق زنان دانستند . اما بعد باز هم مخالفتهایی از سوی آنها در رسانه ها شنیده شد . تا جایی که من شخصا از این رفتار متعجب شدم . اما در رابطه با این قانون توضیحاتی ارائه خواهم داد . در ماده 24 و جنجال بر انگیز این قانون آمده ،دادگاه در موارد زیر به تقاضای زوج اجازه ازدواج مجدد دائم برای زوج صادر می کند . رضایت همسر اول ،عدم قدرت همسر اول به ایفاء وظایف زناشویی ،عدم تمکین زن از شوهر پس از صدور حکم دادگاه ،ابتلا زن به جنون یا امراض صعب العلاج ،محکومیت قطعی زنان در جرائم عمدی ،به مجازات حبس بیش از یک سال یا جزاء نقدی که بر اثر عجز از پرداخت به بازداشت بیش از یک سال منجر شود ،ابتلا زن به هر گونه اعتیاد مضر که به تشخیص دادگاه به اساس زندگی خانوادگی خلل وارد کند ،سوء رفتار یا سوء معاشرت زن به حدی که ادامه زندگی برای مرد غیرقابل تحمل باشد ،ترک زندگی خانوادگی از طرف زن به مدت بیش از شش ماه ،عقیم بودن زن ،غایب شدن زن به مدت بیش از یک سال . حال خود قضاوت کنید که آیا در مورد اول رضایت همسر اول مطرح شده بود یا خیر و آیا با این حساب زنان مورد ظلم قرار می گیرند یا نه ؟</p>
<p>این در حالی است که در بسیاری از مواقع زنان مورد ظلم نیز قرار می گیرند برای این موارد چه تدبیری شده است و آیا دراین قانون بدان پرداخته می شود . مثلا زنان صیغه ای که دارای فرزند می شوند یا بهتر بگوییم تکلیف بچه های صیغه چیست . همانطور که می دانید بچه های صیغه اکثرا انسانهای بی هویتی هستند که به دلیل خود خواهی مردان از داشتن هویت ،تحصیل و کار محرومند . در این راستا اقدامی شده است و آیا حقی برای این زنان و فرزندانشان قائل هستند ؟</p>
<p>نکته ظریف این لایحه در سوال شماست . همین امر باعث شده که لایحه حمایت از خانواده مورد غضب بسیاری از زنان واقع شود . ما هم در این لایحه خواستیم تا حق این زنان حفظ شود . در این لایحه مردان تشویق به ازدواج موقت نشده اند نه اصلا چنین چیزی نیست . ازدواج موقت از دیر باز در جامعه ایرانی اسلامی وجود داشته است و حال دغدغه ما ساماندهی به این وضعیت است . ما می خواهیم با تصویب و تدوین برخی قوانین ازدواج های موقت را سور سامان دهیم همین . می خواهیم از بلاتکلیفی فرزندان بی هویت جلو گیری کنیم . ما می خواهیم از بی مسئولیت بودن برخی از مردان در مقابل این زنان جلوگیری کنیم . الزاما زوج های موقت باید پاسخگو باشند اما چون در این رابطه قانونی برای آنها وجود ندارد . از تقبل مسئولیت سر باز می زنند . آمار قابل ملاحظه ای از فرزندان بی هویت داریم که در آینده برای جامعه مشکل به وجود خواهند آورد . فرزندانی که قطعا سربار می شوند . آنها هویت مجهولی دارند و امروز با تصویب این قانون از افراد سربار آینده انسانهایی مفید می سازیم . حال ما می خواهیم این ازدواج های موقت که وجود دارد اما ثبت نمی شود به ثبت برسد . این مسئله به نفع چه کسانی خواهد بود . قطعا زنان .</p>
<p><strong>د</strong><strong>ر واقع شما اظهار می کنید که این قانون ضمن رعایت موازین شرعی و عرفی جامعه در صدد احقاق حقوق زنان هم هست .</strong></p>
<p>در واقع در جامعه اسلامی مان برای زنان حرمت وارزش زیادی قائل هستیم ومصداق این ادعا حداقل در حوزه کاری من می تواند تشکیل دادگاه های خانواده باشد . دادگاه هایی که برای سهولت درکار زنان راه اندازی شد و رسیدگی به امور دعوی که زنان ارتباط مستقیم با آن داشتند در این دادگاه ها رسیدگی میشود . در ماده 4لایحه حمایت از حقوق خانواده مواردی چون نامزدی و خسارت ناشی از بر هم زدن آن ،نکاح دائم موقت و اذن در نکاح ،شروط ضمن عقد نکاح ،ازدواج مجدد، جهیزیه ،مهریه ،نفقه زوجه و اجرت المثل ایام زوجیت ،تمکین و نشوز و مواردی دیگر از جمله مواردی است که در این دادگاه بدان رسیدگی می شود من الزام نمودن دستگاه قضایی کشور به اختصاص شعب ویژه به تشکیل جلسات دادگاه خانواده با حضور قاضی مشاور زن را نیز از جمله اقداماتی در جهت حمایت از حقوق بانوان می دانم آیا این اقدامات در جهت تضییع حقوق بانوان است .</p>
<p>ی<strong>کی از بانوان مسئول و فعال حقوق زن حاضر در کشور مدعی بود که این لایحه زنان ایرانی را خانه نشین کرد . جمله دقیقا اینچنین گفته شده است (لایحه حمایت از خانواده زنان ما را خانه نشین کرد ) . کدام قانون و ماده این لایحه به شغل بانوان و مسئولیت پذیری آنها در جامعه اشاره دارد ؟ </strong></p>
<p>با صراحت عنوان می کنم که هیچ ماده قانونی و موردی در این لایحه نیامده که به شغل بانوان و نیز  حضور آنها در اجتماع اشاره داشته باشد من این جمله را کذب می دانم</p>
<p><strong>در حال حاضر این لایحه در چه مرحله ای از تصویب قرار دارد ؟</strong></p>
<p>این لایحه هم اکنون با دستور هیات رییسه در دستور کار مجلس قرار خواهد گرفت و در صحن طرح و ارائه خواهد شد . اما هنوز نهایی نشده است . ما منتظر هستیم تا مراحل قانونی کار طی شود .تک تک مواد این لایحه مورد کارشناسی دقیق اعضای کمیسیون قرار گرفت و ساعت ها روی مواد آن بحث و بررسی شده است.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=6036 by HTTrack Website Copier/3.x [XR&CO'2014], Sat, 17 May 2025 02:17:25 GMT -->
</html>

