<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=9422 by HTTrack Website Copier/3.x [XR&CO'2014], Sat, 17 May 2025 03:47:27 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 9422
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article9422</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				<img class='spip_logo spip_logos' alt="" src="local/cache-vignettes/L200xH134/arton9422-6086c15ac.jpg?1747452220" width='200' height='134' />
				
				<h1 class="titre">«تن»‌های کودکانه برای فروش</h1>
				
				<!-- finde_surligneconditionnel-->

				<p><small>سه شنبه29 فروردین 1391</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>قانون: نتایج یک تحقیق میدانی در شهر تهران نشان می‌دهد، سهم روسپی شدن کودکان در بین نمونه‌های تن‌فروشان موردمطالعه سال‌های اخیر در شهر تهران رو به افزایش است. مسئله‌ای که چند سالی است به منظور رفع تبعات تحمیلی این آسیب اجتماعی مورد توجه محققان قرار گرفته است. این تحقیق که از سوی چند تن از اعضای هیات علمی و دانشجویان دانشکده علوم اجتماعی تهران، دانشگاه علامه طباطبایی و دانشگاه علوم بهزیستی و توانبخشی انجام و ویژگی‌ها، رفتار‌ها، سواد، نگرش‌ها و باورهای کودکانی که در معرض تن‌فروشی قرار دارند را بررسی کرده؛ بیانگر این حقیقت است که در مواردی شروع سن تن‌فروشی 8 سالگی بوده است.</p>
<p>توجه به کودکان روسپی‌شده (زنانی که تن‌فروشی را از سنین کمتر از 18 سالگی شروع کرده‌اند) از آنجایی حائز اهمیت است که از یک سو کاهش میانگین سن شروع می‌تواند نشانه تغییر الگوی تن‌فروشی و احتمالا بیشتر شدن آمار آن باشد. این مسئله احتمال وقوع رفتار‌های پر خطر خصوصاً ایدز و بیماری‌های مراقبتی را در گروه‌های سنی پایین افزایش می‌دهد. همچنین کشیده شدن دامنه این پدیده به سنین کودکی و نوجوانی نگرانی‌های جدی را در ‌طیفی از حاکمان و مدیران جامعه تا علمای علوم اجتماعی و فعالان حقوق کودکان ایجاد می‌کند.</p>
<p>به گزارش قانون، این پژوهش به عنوان جدید‌ترین تحقیق میدانی در رابطه با روسپیگری محل‌های جلب مخاطب زنان روسپی شامل خیابان‌ها، میدان‌ها، پارک‌ها و مجتمع‌های تجاری و پاساژ‌ها را به عنوان واحد‌های اولیه نمونه‌گیری موردتوجه قرار داده است و یافته‌هایش حکایت از آن دارد، میانگین سن کسانی که در کودکی به تن‌فروشی روی آورده‌اند، در زمان تحقیق صورت‌گرفته 22 سال بوده است. در مطالعه صورت‌گرفته بیش از 15 درصد از کسانی که در کودکی به روسپی‌گری روی آورده بودند در زمان تحقیق (1390) در سن (زیر 18 سال) قرار داشتند و سایر موارد موردمشاهده این گروه در سنین 19 تا 44 قرار داشتند.<br class='autobr' />
میانگین سن شروع تن‌فروشی در میان کودکان روسپی‌شده (که 25درصد زنان موردمطالعه در این پژوهش را تشکیل می‌دهند) نزدیک به 17 سال و در بین افرادی که در سنین بالای 18 سال روسپی شده‌اند 24 سال بوده است و بیشترین فراوانی سن شروع روسپیگری در کودکان روسپی‌شده بین 15 تا 17 سال است.</p>
<p><strong>40 درصد کودکان روسپی‌شده غیرتهرانی هستند</strong></p>
<p>هم مسیر شدن پدیده‌های اجتماعی در این رابطه با پدیده مهاجرت و آسیب اجتماعی تن‌فروشی همراه شده است. بیش از 40 درصد از کودکان روسپی‌شده موردمطالعه در این پژوهش در محلی غیر از تهران متولد شده‌اند و احتمالا بعد‌ها به این کلان‌شهر مهاجرت کرده‌اند. همچنین 25 درصد از آن‌ها در 5 سال اخیر به این شهر آمده‌اند. گسترده مبدا مهاجرت این افراد از استان‌های مختلف کشور بوده است، اما استا‌ن‌های کرمانشاه، گیلان، مازندران و خراسان مبداء حدود 70 درصد از کسانی بوده که از خارج از تهران آمده‌اند و مجبور شده‌اند در خیابان‌های این شهر، تن خود را در معرض فروش بگذارند.</p>
<p>همچنین به لحاظ وضعیت سکونت 40 درصد این افراد به تنهایی یا با دوستانشان زندگی می‌کنند و حدود 16 درصد آن‌ها با شریکی غیر از همسر زندگی می‌کنند. این وضعیت در بین گروه زنانی که پس از 18 سالگی وارد روسپیگری شده‌اند تنها 5 درصد است.</p>
<p><strong>راهنمایی؛ آخرین ایستگاه آموزش</strong></p>
<p>یافته‌های حکایت از آن دارد 55 درصد از نمونه کودکان روسپی‌شده، حداکثر تا دوران راهنمایی یعنی 8 سال از تحصیلات بهره‌مند بوده‌اند. در میان آن‌ها 13 درصد موفق به کسب دیپلم و تنها 7 درصد تحصیلاتی بالا‌تر از دیپلم را کسب کرده‌اند.</p>
<p>البته نگرش‌های‌های متفاوتی نیز در رابطه با نوع تحصیلات زنان و کودکان تن‌فروش وجود دارد. عده‌ای معتقدند تحصیلات روسپیان همواره زیر دیپلم است. کار‌شناسان ادارات دولتی و قوه قضاییه و برخی از زنان تن‌فروشی که در این تحقیق مورد پرسش قرار گرفته‌اند این نظر را تایید کرده‌اند اما گروه دوم بر این اعتقادند که روسپیان با تحصیلات بالا هم وجود دارند هرچند تعداد آن‌ها را زیاد نیز نمی‌دانند.</p>
<p><strong>شغل‌های کم‌درآمد و ازدواج‌های بی‌آینده</strong></p>
<p>نوع فعالیت اجتماعی زنان تن فروش به گواه بسیاری از جامعه‌شناسان و متخصصان علوم رفتاری بر اقدام آن‌ها نیز موثر است. به طوریکه 21 درصد از زنانی که زیر 18 سالگی به روسپیگری روی آورده‌اند علاوه بر تن‌فروشی مشاغلی با درآمدهای پایین داشته‌اند. مشاغلی مانند منشی‌گری، فروشندگی، آرایشگری، کارگری، مشاغل خدماتی و حتی شغل‌های کاذب و سیاه که درآمدی زیر 97 هزار تومان در ماه عاید آن‌ها می‌کرده است.<br class='autobr' />
بیش از 73 درصد کسانی که در کودکی روسپی شده‌اند مجرد باقی می‌مانند و 15 درصد هم ازدواج‌های ناموفق داشته‌اند و تنها 4 درصد کودکان روسپی‌شده در حال حاضر متاهل هستند. 78 درصد شوهران آن‌هایی که ازدواج کرده‌اند دارای سابقه سوء‌مصرف مواد مخدر بوده‌اند.</p>
<p><strong>خانواده؛ ترکیبی از آشفتگی و دیگر آسیب‌ها</strong></p>
<p>بیش از 67 درصد از زنانی که در سنین کودکی به روسپیگری روی آورده‌اند در هنگام شروع این کار با والدین خود و حدود 30 درصد دیگر به تنهایی یا با دوستانشان زندگی می‌کرده‌اند. 23 درصد از جمعیت مورداشاره قبل از روسپیگری خانواده‌ای آشفته داشته و تنها 25 درصد آن‌ها دارای خانواده‌های عادی بوده‌اند.</p>
<p>بررسی وضعیت والدین زنان نمونه که در کودکی روسپی شده‌اند، نشان می‌دهد اعتیاد، سابقه‌دار بودن و بی‌سوادی به ترتیب مهم‌ترین ویژگی‌های والدین و خانواده‌هایی بوده که کودکان آن‌ها به تن‌فروشی روی آورده‌اند.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=9422 by HTTrack Website Copier/3.x [XR&CO'2014], Sat, 17 May 2025 03:47:28 GMT -->
</html>

