<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=7800 by HTTrack Website Copier/3.x [XR&CO'2014], Sat, 17 May 2025 18:12:11 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 7800
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article7800</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">گشت ارشاد برای مقابله با «آرایش‌های وحشتناک» در نمایشگاه کتاب</h1>
				
				<!-- finde_surligneconditionnel-->

				<p><small>چهار شنبه21 اردیبهشت 1390</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p><a href="http://www.dw-world.de/dw/article/0,,15062178,00.html?maca=per-rss-per-all-1491-rdf" class='spip_out' rel='external'>دویچه وله</a>: بیست و چهارمین نمایشگاه کتاب تهران محور کار خود را به موضوع‌هایی اختصاص داده که به اعتقاد برخی منتقدان ربط مستقیمی به کتاب و کتاب‌خوانی ندارند. شعار رسمی این دوره «ارتقای معرفت دینی و بصیرت فرهنگی در سال جهاد اقتصادی» انتخاب شده است. رئیس نمایشگاه، بهمن دری اخوی نیز گفته است به نظر برگزارکنندگان «محوری‌ترین موضوع در نمایشگاه کتاب رعایت حجاب و صیانت از عفاف است.»</p>
<p>ظاهرا بی‌اعتنایی شماری از بازدیدکنندگان به این اولویت مسئولان را مجبور کرده برخلاف اظهارات قبلی، برای مقابله به آنچه بدحجابی خوانده می‌شود از گشت ارشاد استفاده کنند.</p>
<p><strong>«قداست نمایشگاه کتاب»</strong></p>
<p>رئیس بیست و چهارمین دوره‌ی نمایشگاه کتاب تهران در نشست خبری ۱۶ اردیبهشت خود گفت که او برای نمایشگاه همان "قداستی" را قائل است که برای مکان‌های مذهبی و زیارتگاه‌های مسلمانان. دری اخوی می‌گوید «در مشهد و قم اگر افرادی بخواهند بدحجاب وارد حرم شوند به آنها چادر می‌دهند تا بپوشند و من قداست نمایشگاه كتاب را به این شكل می‌بینم.»</p>
<p><strong>تناقض‌گویی در مورد گشت ارشاد</strong></p>
<p>ظاهرا برگزارکنندگان نمایشگاه امسال امیدوار بوده‌اند با اولویت دادن به "رعایت حجاب"، چهره‌ی ظاهری این رویداد را مطابق سلیقه‌ی خود ببینند. دری اخوی پس از اولین روز نمایشگاه، استفاده از نیروهای موسوم به «گشت پلیس امنیت اخلاقی» را، که به گشت ارشاد مشهورند، غیر ضروری عنوان کرده بود.</p>
<p>به گزارش خبرگزاری فارس دری اخوی صبح پنجشنبه (۱۵ اردیبهشت) در مورد عدم استفاده از این نیروها گفت «فضا را فرهنگی می‌بینیم یعنی اگر هم بحث حجاب و عفاف در غرفه‌ها رعایت نشود سعی می‌کنیم از طریق مراکز داخلی و مسئولان تشکل‌ها به دوستان و متصدیان تذکراتی داده شود.»</p>
<p>اما به‌رغم این اظهارات، رئیس نمایشگاه یک روز بعد، از استقرار گشت ارشاد در مصلی تهران خبر داد و گفت «برخی كه ناآگاه هستند متاسفانه به شكلی به نمایشگاه می‌آیند كه حتی در خانه‌خودشان هم آن‌جور نیستند و مردم و افراد حزب‌اللهی را نسبت به نمایشگاه كتاب بدبین می‌كنند.»</p>
<p><strong>«زنانی با آرایش‌های وحشتناک»</strong></p>
<p>وزیر فرهنگ و ارشاد اسلامی محمد حسینی روز یکشنبه ۱۸ اردیبهشت اظهار داشت «تا كنون اطلاعی از فعالیت گشت‌های ارشاد در بیست و چهارمین نمایشگاه بین‌المللی كتاب به من منعكس نشده است و شب گذشته كه من در نمایشگاه بودم چنین موردی را مشاهده نكردم.»</p>
<p>به‌رغم ابراز بی‌اطلاعی وزیر، گشت ارشاد در مصلی حضور پیدا کرده و تذکر به زنانی که از نظر ماموران "بدحجاب" تلقی می‌شوند شدت گرفته است. بهمن دری اخوی روز جمعه (۱۶ اردیبهشت) با اشاره به عده‌ای که به‌‌‌‌زعم او «فقط برای تفریح به نمایشگاه می‌آیند» گفت «این‌جا محل عروسی یا بزم نیست كه عده‌ای با آرایش‌های وحشتناك حضور داشته باشند كه من هم از دیدن آنها شرم دارم.»</p>
<p><strong>مراسم عزاداری در نمایشگاه</strong></p>
<p>روزهای نخست نمایشگاه بیست و چهارم کتاب، مصادف شده است با هفته‌ای که به مناسبت درگذشت دختر پیامبر اسلام و همسر امام اول شیعیان هفته فاطمیه خوانده می‌شود. قرار بود به این مناسبت، غرفه‌ی ویژه‌ای به کتاب‌هایی که در سال‌های اخیر درباره‌ی این شخصیت و به گفته‌ی دری اخوی «با رویکرد حجاب و عفاف» منتشر شده اختصاص یابد.</p>
<p>چنین غرفه‌ای در شبستان اصلی مصلی برپاشده اما افتتاح رسمی آن به روز دوشنبه ۱۹ اردیبهشت موکول شد. مسئولان «مسابقات فرهنگی حجاب و عفاف و برپایی ایستگاه نقاشی برای کودکان با موضوع حجاب» را از دیگر برنامه‌هایی عنوان کرده‌اند که قرار است به این مناسبت در طول نمایشگاه برگزار شود. همچنین در روز شنبه (۱۷ اردیبهشت) نمایشگاه تا ساعت یک بعد از ظهر تعطیل شد تا مراسم عزاداری در مصلی برگزار شود.</p>
<p><strong>حمایت از «ناشران حوزه حجاب و عفاف»</strong></p>
<p>خبرگزاری فارس در سومین روز از برگزاری نمایشگاه (۱۷ اردیبهشت) از قول محمد حسینی از «حمایت وزارت فرهنگ و ارشاد اسلامی از ناشران حوزه حجاب و عفاف» خبر داد. حسینی ضمن ابراز امیدواری از اینکه این اقدام باعث ایجاد انگیزه بیشتر برای رعایت حجاب شود گفت «ما در اجرای این طرح حمایتی بسیار مصمم و جدی هستیم.»</p>
<p>بنابر این گزارش، وزیر ارشاد با بیان اینكه در نمایشگاه سال گذشته وضعیت حجاب در نمایشگاه مورد انتقاد بازدید‌كنندگان قرار گرفته و تذكرات لازم در سال جاری داده شده گفت «اگر به این مورد بی‌توجهی شود اقدامات لازم از سوی دستگاه‌های مسئول انجام خواهد شد.»</p>
<p>سال گذشته عده‌ای در مقابل شبستان اصلی مصلی گردآمدند و برگزارکنندگان نمایشگاه را به مبارزه با آنچه بدحجابی عنوان می‌کردند فراخواندند.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=7800 by HTTrack Website Copier/3.x [XR&CO'2014], Sat, 17 May 2025 18:12:11 GMT -->
</html>

