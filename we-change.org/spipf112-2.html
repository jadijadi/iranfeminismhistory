<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=8508 by HTTrack Website Copier/3.x [XR&CO'2014], Sat, 17 May 2025 17:31:07 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 8508
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article8508</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">بازنگري در علوم انساني نبايد سياسي تلقي شود </h1>
				
				<!-- finde_surligneconditionnel-->

				<p><small>سه شنبه15 شهریور 1390</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>ايسنا: آيت‌الله صادق آملي لاريجاني در دهمين همايش سراسري هم‌انديشي اساتيد بسيجي دانشگاه‌هاي كشور با رويكرد تحول در علوم انساني كه در سالن صباي صداو سيماي مركز خراسان رضوي برگزار شد، گفت: تحول علوم انساني از دغدغه‌هاي مهم امروز جامعه‌ي علمي ماست. و اين تحول از جهات مختلف بايد بررسي شود. بخش‌هاي شناختي و معرفتي آن نيز از اهميت بالايي برخوردار است.</p>
<p>وي افزود: علوم انساني كه از مغرب‌زمين سرازير شده است آيا بنيان معرفتي آن درست است؟ آيا مي‌توان به عنوان صحيح آن را بپذيريم؟</p>
<p>رييس قوه‌ي قضاييه خاطرنشان كرد: علوم انساني خصيصه و جنبه‌هاي ديگري نيز دارد و مي‌توان به آثار اجتماعي، فرهنگي، اقتصادي و سياسي آن اشاره كرد. آثار علوم انساني براي جامعه‌ي ديني ما مهم و حائز اهميت است.</p>
<p>وي با اشاره به علوم انساني در كشور‌هاي غربي گفت: آثار علوم غربي نه فقط در بحث معرفتي بلكه در مباحث فرهنگي، اجتماعي و سياسي، آثار مهمي در جامعه به جا مي‌گذارد. بنابراين بعضي از اين آثار جنبه‌ي توصيه‌اي دارد، مانند روان‌شناسي كه به بيماري توصيه‌ي انجام كاري را مي‌دهد. توصيه‌هاي علمي نبايد با مسائل ديني ما در تعارض باشد.</p>
<p>رييس قوه‌ي قضاييه با اشاره به علم روانشناسي در علوم انساني گفت: مقصود اين نيست كه از طريق اعتقادات، علم يا علومي را تصديق يا رد كنيم، بلكه مقصود اين است كه اين علم كه در دانشگاه‌ها و حوزه‌ها تدريس مي‌شود چه تاثيري در ابعاد مختلف مي‌گذارد.</p>
<p>آيت‌الله آملي لاريجاني تاكيد كرد: بحث بازنگري در علوم انساني نبايد سياسي تلقي شود؛ چرا كه يك كار معرفتي است. آنها كه در غرب اهل تحقيق هستند امروز در علوم انساني خود دچار بحران‌هاي اساسي شده‌اند. حال ما اين علوم انساني را به دانش‌آموختگان خود در دانشگاه‌ها تدريس مي‌كنيم. بنابراين بايد اين علوم از لحاظ معرفتي و شناختي مورد بازنگري قرار گيرد.</p>
<p>رييس قوه‌ي قضاييه خاطرنشان رد: عده‌اي بر اين باورند كه بحث بازنگري در علوم انساني به خاطر غربي بودن يا به خاطر سكولار بودن آن است. اين برداشت يك برداشت سياسي است.</p>
<p>آيت‌الله لاريجاني ادامه داد: عده‌اي بازنگري در علوم انساني را اين‌گونه مطرح مي‌كنند كه با اين كار به دنبال جايگزيني نقل به جاي عقل هستيم؛ اين درست نيست. اين كار در حوزه‌هاي علميه هم انجام نمي‌شود.</p>
<p>وي خاطرنشان كرد: بازنگري در علوم انساني نيازمند كار بسيار عميق و كار طولاني است. قرن‌ها روي علوم انساني در غرب كار شده است. بنابراين ما بايد يك بسته‌ي روشن از علوم انساني اسلامي را تبيين كنيم و اين بسته را در دستور كار قرار دهيم.</p>
<p>رييس قوه‌ي قضاييه بحث پيش‌فرض‌ها در علوم انساني را مهم و اساسي دانست و گفت: همين مقصود و هدف از علم دو موضوع مهم است. بحث پيش‌فرض‌ها در بسياري اوقات مسير كار علمي ما را روشن مي‌كند. علم مجموعه‌اي از گذاره‌ها نيست و مجموعه فعاليت عالمان است و به نحوه‌ي نگاه عالمان و اين‌كه عالم با چه غرضي وارد عرصه‌ي علم مي‌شود حائز اهميت است.</p>
<p>وي افزود: نگاه دين ما به تدريس نگاه مقدسي است و براي ما علوم فقط يك گذاره نيست بلكه علم را يك بسته مي‌دانيم كه بايد تبيين شود.</p>
<p>رييس قوه‌ي قضاييه گفت: ما قصد نداريم و نمي‌خواهيم روان‌شناسي تجربي را به قرآن يا بالعكس تبديل كنيم، بلكه مي‌خواهيم قرآن و دين در ريشه و مسير تحقيق و پيش‌شرط‌ها وارد شود و دين در مسير پيش‌شرط‌ها حضور داشته باشد.</p>
<p>به گزارش ايسنا، در پايان سخنان رييس قوه قضاييه از احمد فرشبافان مدير نمونه و مسوول سازمان بسيج اساتيد در استان آذربايجان شرقي، علي غلامي مدير نمونه و مسوول بسيج اساتيد در استان هرمزگان، سيد مهدي محدث مدير نمونه و مسوول بسيج اساتيد در استان قم، علي‌اصغر زارعي و علي‌رضا عابدي مديران نمونه و مسوول بسيج اساتيد در استان خراسان رضوي، سيروس جهانبخشي مدير نمونه و مسوول بسيج اساتيد در استان كرمانشاه، نبوي مدير نمونه و مسوول بسيج اساتيد در استان مازندران، كامبيز عظيمي مدير نمونه و مسوول بسيج اساتيد در استان همدان، محمد فراهاني مدير نمونه و جانشين مسوول بسيج اساتيد در استان مركزي، جعفر موحديان مدير نمونه و مسوول تشكيل انجمن‌هاي علمي بسيج اساتيد، عباسعلي خدامي مدير نمونه و مدير منابع انساني سازمان بسيج اساتيد و محمدرضا نسب‌جاني مدير نمونه و مدير اجرايي سازمان بسيج اساتيد تقدير شد.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=8508 by HTTrack Website Copier/3.x [XR&CO'2014], Sat, 17 May 2025 17:31:07 GMT -->
</html>

