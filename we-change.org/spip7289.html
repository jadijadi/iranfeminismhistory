<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=8822 by HTTrack Website Copier/3.x [XR&CO'2014], Sat, 17 May 2025 17:11:40 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 8822
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article8822</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">زنان 70 درصد از مراجعه‌كنندگان به كلينيك‌هاي جهان هستند</h1>
				
				<!-- finde_surligneconditionnel-->

				<p><small>دو شنبه16 آبان 1390</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>ایسنا: مسئول امور علمي كنگره زنان و مامايي گفت: 70 درصد از مراجعه كنندگان به كل كلينيك‌هاي جهان را زنان تشكيل مي‌دهند و با توجه به آن‌ كه آنان وظيفه بقاي نسل را برعهده دارند به بيماري‌هاي بيشتري مبتلا مي‌شوند.</p>
<p>به گزارش خبرنگار بهداشت و درمان ايسنا، دكتر شهلا چايچيان در نشست خبري نهمين كنگره بين‌المللي زنان و مامايي ايران كه امروز در انجمن زنان و مامايي برگزار شد، اظهار كرد: در اين رويداد علمي مهماناني از كشورهاي آلمان، آمريكا، استراليا، فرانسه و انگلستان و پزشكان ايراني مقيم آمريكا و انگلستان حضور مي‌يابند و يكي از متخصصان در زمينه بارداري پس از پيوندهاي كبد، قلب و ريه صحبت مي‌كند.</p>
<p>وي با بيان اينكه متخصصان زنان كشورهايي مانند پاكستان، افغانستان، هندوستان، مالزي و مصر در اين رويداد علمي حضور مي‌يابند، گفت: در كل 111 سخنراني و 50 پوستر در بخش زنان، 112 سخنراني و 132 پوستر در بخش مامايي، 9 سخنراني در بخش پرستاري در كنگره بين‌المللي زنان و مامايي ارائه مي‌شود و 18 سخنران كليدي و 7 سخنران مدعو از ايرانيان داخل و خارج كشور در اين رويداد علمي صحبت مي‌كنند.</p>
<p>مسئول امور علمي كنگره زنان و مامايي با اشاره به پخش جراحي زنده در كنگره زنان و مامايي اظهار كرد: اين جراحي‌ها را مهمانان داخلي و خارجي در اتاق عمل بيمارستان حضرت رسول اكرم (ص) انجام مي‌دهند و به طور مستقيم در سالن كنگره پخش مي‌شود.</p>
<p>چايچيان درباره انجام جراحي‌هاي پستان از سوي جراحان عمومي گفت: متخصصان زنان در كشورهاي اروپايي توانسته‌اند جراحي پستان را خودشان انجام دهند اما در ايران اينگونه نيست اين در حاليست كه متخصصان زنان، بيماريابي و غربالگري را انجام مي‌دهند ولي بايد مبتلايان به سرطان پستان را به پزشك عمومي ارجاع دهند اين در حاليست كه گاهي اوقات بين ارجاع و مراجعه بيمار متخصص زنان وقفه‌اي به وجود مي‌آيد و همين امر باعث شدت پيدا كردن بيماري او مي‌شود.</p>
<p>مسئول امور علمي نهمين كنگره زنان و مامايي در پاسخ به اين پرسش كه چرا خونريزي شايع‌ترين علل مرگ و مير مادران باردار در ايران است، اظهار كرد: خونريزي، عفونت و فشارخون شايعترين علل مرگ و مير مادران در جهان است. بارداري يك امر خونريزي دهنده است و در صورت وقوع خونريزي تنها متخصص زنان مسئول نيست بلكه سيستم درماني كشور نيز بايد به گونه‌اي عمل كند كه خون مورد نياز بيمار به موقع در اختيار او قرار دهند.</p>
<p>چايچيان ابراز اميدواري كرد كه با بهبود سيستم حمل و نقل بيماران و راه‌اندازي آمبولانس هوايي در برخي مناطق مانند استان سيستان و بلوچستان، خون مورد نياز مادران به موقع تامين شود تا كمتر شاهد مرگ آنان به علت خونريزي باشيم.</p>
<p>وي تاكيد كرد: در حال حاضر با توجه به اقدامات صورت گرفته، مرگ و مير مادران ايراني براثر دلايلي مانند عفونت، خونريزي و افزايش فشارخون بسيار كاهش پيدا كرده است.</p>
<p>به گزارش ايسنا در ادامه اين نشست دكتر عبدالرسول اكبريان- رييس نهمين كنگره زنان و مامايي درباره جراحي سرطان پستان به دست جراحان عمومي اظهار كرد: لازم است پزشكان متبحر اين كار را انجام دهند. چه جراحان عمومي باشند و چه متخصصان زنان.</p>
<p>وي با اشاره به امكان تشخيص برخي از ويژگي‌هاي كودك پيش از تولد گفت: پيش از تولد مي‌توان جنس و برخي از بيماري‌هاي ژنتيك جنين را تشخيص داد. در حال حاضر بحث درمان بيماري‌هاي جنين داخل شكم مادر مطرح است اما اين كار هنوز مرسوم نشده است. در صورت تحقق اين امر مي‌توان از پيشرفت بسياري از ناهنجاري هاي مادرزادي جلوگيري كرد.</p>
<p>رييس انجمن زنان و مامايي ايران با اشاره به فعاليت‌هاي كلينيك‌هاي مامايي گفت: در حال حاضر كلينيك‌هاي زنان و مامايي، وضعيت مادران باردار را از نظر ابتلا به بيماريهايي مانند فشارخون بررسي مي‌كنند و در صورت نياز آنان را به مراكز پيشرفته‌تر ارجاع مي‌دهند و بدين ترتيب ميزان و مرگ و مير مادران باردار كاهش يافته است اما متاسفانه در برخي مواقع بيماران براي درمان دير مراجعه مي‌كنند.</p>
<p>وي تاكيد كرد: مرگ و مير مادران باردار در ايران بسيار كاهش يافته است به گونه‌اي كه در خاورميانه ايران در اين زمينه در وضعيت مطلوبي قرار دارد.</p>
<p>اكبريان با اشاره به دلايل افزايش آمار سزارين در ايران و جهان اظهار كرد: مادران باردار براي زايمان اول 12 ساعت تا 14 ساعت بايد درد را تحمل كنند كه اين آمار در بارداري دوم به 8 تا 10 ساعت كاهش مي‌يابد. در حال حاضر عوامل متعددي مانند كاهش مقاومت مادران باردار نسبت به درد، كم حوصلگي متخصصان زنان و اختلاف عقيده بين ماماها و پزشكان باعث افزايش آمار سزارين شده است. به گونه‌اي كه حتي در كشوري مانند آمريكا با وجود تلاشهاي صورت گرفته براي كاهش آمار سزارين، اين آمار از 28.6 درصد به 29.2 درصد افزايش يافت.</p>
<p>به گزارش ايسنا، در ادامه اين نشست دكتر ابوالفضل مهدي‌زاده- دبير نهمين كنگره بين‌المللي زنان و مامايي ايران - اظهار كرد: در 26 پنل در موضوعاتي مانند لاپاروسكوپي پيشرفته، هيستروسكوپي، جراحي سرطان زنان بررسي مي‌شود. بخشي از اين كنگره نيز مربوط به بهداشت مادران است چرا كه زنان جوان تا كهنسال نياز به رعايت بهداشت به ويژه در دوره بارداري را دارند تا مرگ و مير آنها كاهش يابد.</p>
<p>وي افزود: يكي از معضلات كشورهاي دنيا سالمندي است و اميدواريم در اين كنگره به راهكارهايي دست يابيم تا بتوانيم آن‌ را به دولت ارائه دهيم.</p>
<p>دبير نهمين كنگره بين‌المللي زنان و مامايي ايران هورمون درماني را يكي ديگر از موضوعات نهمين كنگره زنان و زايمان برشمرد و اظهار كرد: اين روش درماني كمتر مورد استفاده قرار مي‌گيرد. اين در حاليست كه لازم است زنان پس ازيائسگي اين كار را انجام دهند.</p>
<p>مهدي‌زاده هدف از برگزاري اين كنگره را تبادل دانش بين متخصصان ايراني و خارجي و نشان دادن توانايي هاي پزشكان زنان ايراني دانست.</p>
<p>درپايان اين نشست دكتر فاطمه خشتي - مسئول روابط بين الملل نهمين كنگره بين‌المللي زنان و مامايي- اظهار كرد: در تمام دنيا خونريزي و فشارخون عامل اول مرگ و مير زنان باردار است.</p>
<p>وي افزود: بيشترين علت عفونت‌هاي زنان، عفونت‌هاي قارچي است كه از جمله علل ابتلا به آن مصرف قرص‌هاي ضدبارداري، داروهاي شيمي درماني و آنتي بيوتيك‌هاست. البته دراين زمينه ميزان رعايت نكات بهداشتي نيز موثر است.</p>
<p>خشتي در پايان به زنان توصيه كرد كه از دستشويي‌هايي عمومي بهداشتي استفاده و پس از طهارت گرفتن خود را خشك كنند.</p>
<p>به گزارش ايسنا نهمين كنگره بين‌المللي زنان و مامايي 17 تا 20 آبان ماه در سالن همايش‌هاي رازي برگزار مي‌شود.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=8822 by HTTrack Website Copier/3.x [XR&CO'2014], Sat, 17 May 2025 17:11:40 GMT -->
</html>

