<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=108 by HTTrack Website Copier/3.x [XR&CO'2014], Sat, 17 May 2025 00:06:49 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 108
			<br>
			<br>مسیر:<br> صفحه اول  &gt;  تریبون &gt;  گزارش كمپين
			<br>
			<br>لینک مستقیم:<span dir=ltr><br>/spip.php?article108</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				<img class='spip_logo spip_logos' alt="" src="local/cache-vignettes/L99xH120/arton108-583819f73.jpg?1747338063" width='99' height='120' />
				
				<h1 class="titre">محمد علي دادخواه در جمع  فعالان اصفهاني كمپين:سرپرستي مشترك زن و مرد در خانواده، مشكلات نفقه و مهريه را حل مي كند</h1>
				<p class="soustitre">مهسا جزيني</p>
				<!-- finde_surligneconditionnel-->

				<p><small>جمعه28 مهر 1385</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>دومین  نشست توجیهی اصفهان جمعه گذشته با حضور «محمد علی دادخواه»،  وکیل دادگستری و از حامیان کمپین یک میلیون امضا   و «خدیجه مقدم» از اعضاضي گروه آموزش كمپين  برگزار شد.</p>
<p>در اين نشست محمد علی دادخواه  با اشاره به  اهمیت خواست موکلان ( مردم یک جامعه )  براي تغییر قوانین، آن را اولی تر از مصوبه های مجلس دانست.</p>
<p> دادخواه گفت: «همه پرسی و مجلس،  دو شکل قانون گذاری در یک کشور است، این در حالی است که اگر  اصلی(مردم) خود مستقیما اقدام به قانون گذاری نمایند، ( وکیل) موضوعیت خود را از دست می دهد .»</p>
<p> او طرح کمپین  یک میلیون امضا را درردیف همین مساله  دانست و  اضافه كرد: «اراده وکیل ناشی از اراده موکل است .ودر همه دنیا همواره محدوده وکالت اندک و اصل اقدام اصیل است نه وکیل.»</p>
<p> دادخواه به کلمه رجال و تفسیر آن اشاره کرد و گفت: « رجال اسم جمع است مانند کلمه مردم وهمانطور که مقصود از کلمه مردم مردها نیستند بلکه کلیه ابنا بشرند  تفسیر شورای نگهبان از کلمه رجال هم کاملا برخلاف اصول برداشت لغت است .»<br class='autobr' />
اين وكيل دادگستري در ادامه به تجربه های موفقی که در کشورهای مجاور انجام شده اشاره کرد و   در نهایت با مثال زدن از  گاندی و نهرو  شیوه مبارزه منفی را پیشنهاد کرد.</p>
<p>دادخواه در مورد سوالی در خصوص اینکه به مدعیان  مخالف که از مهریه و نفقه  مثال می زنند، گفت:« در پاسخ به این افراد باید به عرف اشاره کرد و اینکه عرف از منابع حقوق  است . آیا در عرف ما زنان بر ای خدمات خانه حقوق می گیرند؟  ماده سه قانون ایین دادرسی عرف را ازمنابع حقوق ذکر کرده پس در عالم واقع نفقه ای درکار نیست . »</p>
<p>دادخواه افزود:«در قانون آمده که تکالیف زوجین تمکین خاص است یعنی تمطع خاص زن و مرد . پس چگونه است که در بحث نفقه و پول شیر کسی رعایت نمی کند . و اینکه زن طبق قانون می تواند تمکین خاص و عام نکند تا زمانی که مهریه اش را بگیرد.»</p>
<p>دادخواه در ادامه گفت: « این درحالی است که نفقه صرفا به مواردی محدودمی شود و شرایط یک زندگی متعارف در آن نادیده گرفته می شود . در نهایت همه این پر سشها زمانی که بحث سرپرستی صرف مرد بر خانواده از او گرفته شود حل می شود . یعنی سرپرستی مشترکا به زن و مرد داده  شود .»</p>
<p> دادخواه  همچنين به تبعیض با اشکال مختلف در سایر کشورها اشاره کرد و گفت:« مانند همین جنبش زنان درتبت را مردان در پیش گرفته اند . چون آنجا چند شوهری مرسوم است و تعیین اینکه فرزند به کدام مرد تعلق دارد با زن است . حکومت زنها آنجابسیار گسترده است و  به همین دلیل مردان به شدت به دنبال قوانیی در حمایت از خود هستند . »</p>
<p>او  با اشاره به اينكه حقوق دربرخی موارد امری منطقه ای است ، گفت: « در آلمان  اگر زن ومردی اختلافی داشته باشند  تا مدتی مرد حق ورود به محدوده زندگی زن را تا مسافتی که معین می شود ندارد چون گفته می شود قدرت بدنی مرد بیش از زن است امکان آسیب رساندن به زن را دارد و  اگر در این محدوده مشاهده شود دادگاه او را مجازات می کند .»</p>
<p> در این جلسه یکی از حاضران  مشکلی  راکه از سوی یکی از بیمه های تکمیلی برای او به واسطه زن بودنش به  وجود آمده بود  بیان کرد.  او گفت بازنشسته اموزش وپرورش است و  سالها به این کشور خدمت کرده  شاید بسیار بیشتر از یک مرد اما حالا اکه می خواهد ازنتیجه زحماتش استفاده کند به بهانه اینکه زن است او را از حقوقش محروم کرده اند .</p>
<p>او گفت  شش سال است که فرزندانش را از طرف اموزش پرورش بیمه تکمیلی  دانا و سپس آتیه سازان (ویژه اموزش پرورش) کرده  ولی زمانی که برای دریافت هزینه عمل چشم دخترش به بیمه مراجعه کرده به او گفته شده تو زنی و نمی توانی فرزندت را بیمه کنی . او گفت حتی اعتراض من به تهران هم کشید اما انها هم چنین پاسخی دادند .  سوال او این بود که پس هزینه ای که من این همه سال برای استفاده  از خدمات بیمه  پرداخت کردم چه  می شود . این خانم گفت از زمانی که این مساله برای من پیش امده  مصر شده ام که برای بهبود وضعیت زنان کشورم تلاش  کنم .</p>
<p> دادخواه   در رابطه با مشكل اين زن چينين گفت: « طبق اصول 9 و سه قانون اساسی هر تبعیضی نارواست و مصداق مهمتر زمانی است که ماننداین مورد فرد حق بیمه  پرداخت نموده اما زمانی که قصد استفاده از آن را دارد برخوردارنمی شود . قرار شد شرح دادخواست زن به کانون وکلا و دیوان عدالت اداری ارجا ع شود.»</p>
<p>در این جلسه همچنین گفته شد که این مساله باید برای همه فرهنگیان و کارکنان اموزش و پرو رش  اطلاع رسانی عمومی شود که زنان فرهنگی یا از پرداخت حق بیمه خودداری کنند یا نسبت به این مساله اعتراض کنند.</p>
<p>این نشست   در دفتر انجمن زنان مبارزه با آلودگی محیط زیست شاخه اصفهان  برپا شد و  تعدادی از فعالان تشکل های غیر دولتی و علاقه مندان به بحث زنان از جمله  اعضا شبکه تشکل های غیر دولتی زنان حضور داشتند<br class='autobr' />
در ابتداي   اين نشست خدیجه مقدم   خلاصه ای از طرح کمپین گذشته و اقداماتی که تا کنون انجام شده برای حاضران ارائه کرد  و  گزینه هایی  از جزوه تاثیر قوانین برزندگی زنان را  به همراه نمونه و مثال  برای حاضران تشریح کرد.</p>
<p>همچنين  قرار شد به استناد تجربه های قبلی  در اصفهان   گروهایی که به شکل تشکلی یا فردی قصد همکاری با کمپین را دارند بدون اینکه دور محور و چارت خاصی جمع شوند اقدام به این کارکنند و درنهایت امضا ها از طریق یک هماهنگ کننده به تهران ارسال  شود.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=108 by HTTrack Website Copier/3.x [XR&CO'2014], Sat, 17 May 2025 00:06:51 GMT -->
</html>

