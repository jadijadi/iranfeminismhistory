<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=10658 by HTTrack Website Copier/3.x [XR&CO'2014], Fri, 16 May 2025 23:48:41 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 10658
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article10658</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">عذرخواهی توییتر از زنان قربانی تهدید و توهین</h1>
				
				<!-- finde_surligneconditionnel-->

				<p><small>شنبه19 مرداد 1392</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>دویچه وله - رئیس توییتر در بریتانیا از زنانی که در این وب‌سایت تجربه خشونت جنسیتی و تهدید داشته‌اند عذرخواهی کرد. بحث ترور شخصیتی زنان در توییتر در یک هفته گذشته در بریتانیا بار دیگر مورد توجه قرار گرفت.<br class='autobr' />
تونی ونگ، رئیس توییتر در بریتانیا، روز شنبه (۳ اوت/ ۱۲ مرداد) گفت که تهدید زنان در این شبکه اجتماعی قابل پذیرش نیستند. وی متعهد به انجام اقدامات بیش‌تر در مقابله با تهدیدها شد.</p>
<p>وی در یک سری توییت شخصا از زنانی که تجربه توهین و تهدید در توییتر داشته‌اند عذرخواهی کرد: «توهینی که به آنها شده قابل پذیرش نیست. این موضوع در دنیای واقعی قابل پذیرش نیست و در توییتر هم قابل پذیرش نیست.»</p>
<p>او نوشت که اقدامات بیش‌تری وجود دارد که ما می‌توانیم انجام دهیم و انجام خواهیم داد تا از کاربران خود در برابر توهین و تهدید حمایت کنیم.</p>
<p>روسای توییتر همچنین در پست‌های وبلاگی متعهد شدند که توییتر را به مکانی امن برای کاربران خود تبدیل کنند.</p>
<p>جو سوئینسون٬ وزیر زنان و برابری بریتانیا، از عذرخواهی رئیس توییتر ابراز خوشحالی کرد و موضوع توهین و تهدید جنسیتی در توییتر را امری دیرینه خواند.</p>
<p>به گزارشی بی بی سی انگلیسی این عذرخواهی پس از آن صورت گرفت که توییتر مقررات خود را به روز کرد و تایید کرد که دکمه "گزارش سوء‌استفاده" (report abuse) را برای توییت‌ها فعال خواهد کرد. مخاطبان بدین ترتیب می‌توانند در صورت مشاهده توییتی حاوی محتوی توهین‌آمیز یا تهدیدآمیز علیه زنان، آن را به توییتر گزارش دهند.</p>
<p><strong>"تهدید به جرم زن بودن"</strong></p>
<p>پلیس بریتانیا در حال حاضر هشت مورد از سوءاستفاده از توییتر علیه زنان نظیر تهدید به مرگ یا تجاوز را در دست بررسی دارد. تا کنون دو نفر نیز در رابطه با تهدید به تجاوز علیه استلا کریسی٬ نماینده زن ۳۶ ساله از حزب کارگر انگلستان٬ و کرولاین کرایدو-پرز٬ یک فعال فمینیست دستگیر شده‌اند.</p>
<p>سرچشمه سیل ناسزاها و تهدیدها علیه کرایدو-پرز٬ موفقیت کارزاری بود که او آغازگر آن بود. هدف این کارزار ثبت تصویر یک زن بر روی اسکناس‌های جدید بود که در نهایت هم به ثمر نشست. استلا کریسی از حامیان این کارزار بود.</p>
<p>بانک انگلستان در نهایت با چاپ تصویر جِین آستن، نویسنده زن انگلیسی قرن هجدهم و نوزدهم، روی اسکناس‌های ۱۰ پوندی موافقت کرد. تصویر روی اسکناس از سال ۲۰۱۷ تغییر خواهد کرد. پیش از این همواره تصویر سر یک مرد روی اسکناس‌ها چاپ می‌شد.</p>
<p>استلا کریسی می‌گوید که ایمیل عذرخواهی شخصی از رئیس توییتر دریافت کرده است. با این همه، وی اعتقاد دارد موضوع جدی‌ست و کارشناسان٬ پلیس و روسای کمپانی‌هایی نظیر توییتر باید دور یک میز بشینند و برای پایان دادن به رفتارهای ضد زن در محیط اینترنت بهترین روش را بیابند.</p>
<p>کاترین مایر٬ سردبیر مجله تایم در اروپا٬ از دیگر زنانی‌ست که گفته می‌شود پیام‌های تهدید به مرگ در توییتر دریافت کرده است. مایر می‌گوید ما بخاطر این‌که فعال هستیم هدف توهین و تهدید واقع نشدیم٬ ما هدف توهین و تهدید واقع شدیم چرا که زن هستیم.</p>
<p><strong>توییتر خود پیگیری کند</strong></p>
<p>اخیرا کمپینی آن‌لاین مشغول جمع‌آوری امضا است که از توییتر می‌خواهد دکمه گزارش سوء‌استفاده را به صفحه و اپلیکیشن خود بیافزاید. تا کنون ۱۲۵ هزار امضا جمع شده است.</p>
<p>دکمه گزارش‌دهی تخلف پیش از این در اپلیکیشن توییتر در آی‌او‌اس (سیستم عامل دستگاه‌های اپل) و برخی دیگر از نسخه‌های توییتر فعال شده است. کرولاین کرایدو-پرز ۲۹ ساله با قدردانی از اقدام توییتر بیان کرد که گزارش‌دهی باید آسان‌تر شود. وی آن‌چه روی اپلیکیشن آی‌اواس فعال است را قدیمی خواند.</p>
<p>او همچنین گفت با روش کنونی گزارش‌دهی تاکید روی قربانی‌ست که تحت فشار است در صورتی که توییتر باید خود راهکاری برای رهگیری توییت‌های حاوی توهین و تهدید جنسیتی داشته باشد.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=10658 by HTTrack Website Copier/3.x [XR&CO'2014], Fri, 16 May 2025 23:48:41 GMT -->
</html>

