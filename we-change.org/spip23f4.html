<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=7866 by HTTrack Website Copier/3.x [XR&CO'2014], Sat, 17 May 2025 18:06:13 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 7866
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article7866</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">پس از کشف حجاب: در برابر چشمهايت ورود آقايان آزاد نيست</h1>
				
				<!-- finde_surligneconditionnel-->

				<p><small>جمعه30 اردیبهشت 1390</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p><a href="http://www.facebook.com/note.php?note_id=10150204541917356" class='spip_out' rel='external'>مدرسه فمینیستی</a>: طاهره امانی-  نگارخانه شماره شش نمايشگاهی از پرتره­ های زنان ايرانی در دوران پس از کشف حجاب برگزار کرده است.</p>
<p> اين نمايشگاه با عنوان «در برابر چشمهايت» کاری است از پريسا دمندان، عکاس و پژوهشگر و مدرس عکاسی.</p>
<p> آثار به نمايش گذاشته شده در اين نمايشگاه بخشی از عکس­هايی است که پريسا دمندان در پی طرح شناسايی و جمع­ آوری آرشيوهای عکس عکاسان قديمی اصفهان در سال های 1370 تا 1379 گرد آورده است.</p>
<p>او در اين پژوهش شيشه­ های عکس عکاسخانه­ های چهره­ نما (ميرزا مهدی خان چهره­نما)، درخشان (غلامحسين درخشان)، شرق (ابولقاسم جلا) و عکس­های ميناس پات کرهانيان و تعدادی ديگر را بازيافته و آنها را در مجموعه ­ای آماده­ ی چاپ کرده است.</p>
<p>عکس­های به نمايش درآمده بخشی از عکس­هايی است که اجازه­ ی انتشار نيافته و فقط اجازه­ ی نمايش در نمايشگاهی ويژه­ ی خانم­ها را دريافت کرده است.</p>
<p>اين عکس­ها تماما پرتره است و در آنها، آنچنان که در کاتالوگ نمايشگاه آمده، "زنان در استوديو، کاملا از پزی که توسط عکاس­ها که همگی مرد بودند، به آنها داده می شد متابعت می­کردند. در عين تسليم بودن، مسلم است که اين زنان، در مراجعه به عکاسخانه­ ها و نشستن در مقابل عکاس، آزادانه تصميم­گيری کرده و نحوه­ ی لباس پوشيدن، آرايش ظاهری که از خود ارائه داده اند را آگاهانه انتخاب نموده­ اند."</p>
<p>عکس به مثابه سند تاريخی</p>
<p>به اين عکس­ها به عنوان سندی از وضعيت اجتماعی زنان در دوره­ ی انتقالی قدرت از قاجاريه به پهلوی می­توان نگاه کرد. با توجه به وضع آرايش مو و نوع پوشش انتخابی زنان در اين عکس­ها می­توان استنباط کرد که بيشتر آنها در دوره­ ی پهلوی اول گرفته شده است.</p>
<p>به نظر می­رسد در آن دوره برای زنان، ژست­های آرام، موقر، ظريف و فاقد خشونت ارجحيت داشته است. دست­ها با انحناهای نرم، بازوها چسبيده به بدن و پاها بدون فاصله از هم قرار می­گرفته­ اند. در مواردی دست زير چانه در حالت نشسته و حتی در حالت دراز کشيده بر روی تخت يا زمين ژست رايجی برای زنان بوده است. زنانی بی­تحرک و تصويرشده در قالبی مردپسند.</p>
<p>آنچه دوربين ها ثبت کرده ­اند</p>
<p>در 22 عکسی که به نمايش گذاشته شده نکات بسيار جذابی ديده می­شود: اکثر زنان موهای کوتاه خود را با ابزارهای موجود در آن زمان تاب داده ­اند، جوراب­های کلفت پاشنه­ دار و عمدتا سفيد بر پا دارند، کفش­ها از نظر مدل تنوع کمی دارند، اما تماما پاشنه­ بلند هستند، در بعضی عکس­ها زنان ابروان مد دوره­ ی قاجاريه را دارند، بی­نهايت پهن (با وسمه يا بی وسمه) و کشيده.</p>
<p>لباس­هايی که بعضی از زنان بر تن دارند آنقدر نازک است که از زير آنها زيرپوش يا کرست پارچه­ ای دست­دوز آنها ديده می­شود و اين نشان می­دهد که در آن دوره آستردوزی متداول نبوده، و در يکی دو عکس لباس­ها کاملا بدن­نما هستند. می­شود تصور کرد در آن دوره هم زنانی بوده ­اند که می­خواسته ­اند عکسی با لباسی متفاوت از ديگر زنان بگيرند يا شايد اين ها عکس­های دعوت­ کننده­ای است برای مقاصدی خاص.</p>
<p>چند عکس زن­ها را در محلی جز استوديو به تصوير کشيده است. در اين عکس­ها زنان عمدتا در کنار افراد خانواده يا همسر ديده <br class='autobr' />
می­شوند و ژست­های طبيعی­تری دارند. در يک عکس طنزآميز زن و مردی خود را به شکل درويش و ساقی آراسته­ اند و دريک تک­ عکس زنی بسيار زيبا و خوش هيکل که خارجی به نظر می رسد با لباس خواب سرهم کوتاه روی کاناپه در کنار تختخوابی تميز يله داده و لبخند می زند و باز در يک تک­ عکس ديگر خانمی لباس شنايی بر تن دارد (البته با جوراب بلند و توری که شانه­ هايش را پوشانده است) که از نخستين مدل­های مايوی زنان در اروپای آن دوره است.</p>
<p>در تعدادی از عکس ها در کنار زنان عروسک ديده می شود. مثلا در عکسی، عروسک يک سگ شبيه سگ­های دست­آموز بانوان فرانسوی در کنار يک زن ديده می شود و در عکس ديگری يک زن چند عروسک فرنگی را کنار خودش چيده است.</p>
<p>با توجه به اينکه در دوران پيش و بعد از جنگ جهانی اول کارخانه­ ی عروسک­ سازی ( برای صادرات به خارج ) توسط خارجی­ها ( احتمالا روس­ها ) در شهر اردبيل ساخته شده بود و هنوز کوچه­ای به نام " طوی " که به ترکی معنای عروسی و به انگليسی معنای عروسک/اسباب­ بازی می­دهد در اردبيل وجود دارد و با توجه به جنس عروسک­ها که به نظر می­رسد در آنها مواد خاصی به کار رفته،</p>
<p>می­توان استنباط کرد اين زنان و خانواده­ هايشان آنچنان وضع مالی­ای داشته­ اند که اجناس گرانقيمت صادراتی تهيه کنند يا مسافرتی به خارج داشته يا سوغاتی از مسافر خارج از کشور دريافت کرده­اند.</p>
<p>به فرض صحت هر کدام ازاستنتاج­ها می­شود گمان کرد آنها مشتاق آشنايی با جلوه­ های فرهنگ غربی و تجدد بوده­ اند و با به نمايش گذاشتن آن عروسک­ها در کنار خود در عکس­ها می­خواسته­ اند بر اين عامل فرهنگی تأکید کنند.</p>
<p>از جمله جالب­ترين عکس­های این مجموعه عکس خانمی متين و موقر است که در حال کتابخوانی عکس گرفته و ديگری عکسی از زنی جوان که زيرپوشی از گيپور يا دانتل به تن دارد، دراز کشيده و دستش را زير سر قرار داده و عکس بزرگ­ شده­ ی دو مرد يکی در دستش و ديگری روی زمين ديده می­شود و اين خانم عينک ذره ­بينی گردی شبيه عينک صادق هدايت بر چشم دارد.</p>
<p>دو عکس بزرگ نمايشگاه بسيار زيبا هستند. هم عکس­ها در ژست­ها و مکان­های متفاوتی گرفته شده ­اند و هم زنان اين دو عکس<br class='autobr' />
بی­نهايت زيبا و به نسبت آن دوران خوش ­پوش­اند.</p>
<p>از هر عکس دو نسخه به علاقه­مندان ارائه می­شود و قيمت عکس­ها از چهارصد هزار تا يک ميليون و هفتصد هزار تومان است.</p>
<p>حال و هوای نمايشگاه</p>
<p>بيشتر بازديد کنندگان دوباره و چند باره به عکس­ها نگاه می­کنند؛ بعضی از دختران جوان از کشف دررفتگی جوراب يکی از زن­های<br class='autobr' />
عکس­ها به شعف می­آيند. عکاسان سرشناسی چون مريم زندی و نيوشا توکليان و هنگامه گلستان از نخستين بازديدکنندگان نمايشگاه هستند و زنان هنرمند اعم از نقاش، بازیگر سينما و تئاتر، کارگردان تئاتر، طراح لباس، نويسنده، مترجم و شاعر يکی پس از ديگری به نمايشگاه می­آيند.</p>
<p>وزارت ارشاد به شرط ممنوعيت ورود آقايان اجازه­ ی برگزاری نمايشگاه را داده است و برگزارکنندگان نمايشگاه در حرکتی قابل تقدير و زيبا لفظ ممنوعيت را برداشته و در ورودیِ در و روی کارت نمايشگاه نوشته­اند "ورود آقايان آزاد نيست."</p>
<p>با توجه به اينکه اکثر اين زنهای شجاع و پيشگام _ که جلوتر از زمانه­ ی خود می­زيسته­ اند و به نظر می­رسد زنانی بوده ­اند که با مردانی دموکرات همگام و همراه بوده­ اند و اين شجاعت را داشته­ اند که بر خلاف جريان آب شنا کنند _ به احتمال بسيار زياد تاکنون درگذشته­ اند و اين عکس­ها جنبه­ ی پژوهشی داشته و سندی از دوران گذر از سنت به مدرنيته و شکل­گيری طبقه­ ی متوسط است و طبعا بازديدکنندگان بر اين نکات وقوف داشته و دارند، آزاد نبودن ورود آقايان به نمايشگاه عجيب می­نمايد.</p>
<p>می­توان پرسيد آيا اگر مردی در پی اين پژوهش رفته و به چنين عکس­های ماندگاری دست يافته بود، به دليل مرد بودنش و زن بودن سوژه­ه ای عکس بايد از ادامه ­ی تحقيقش جلوگيری می­شد؟</p>
<p>تاريخ اجتماعی و اسناد هر کشوری متعلق به همه­ ی مردم آن کشور است. نمی­شود تاريخ را خط­کشی کرد يا آگاهی يافتن بر اسناد دوره­ های سپری­ شده ی تاريخی را، به دليل جنسيت، برای نيمی از جامعه ممنوع يا آزادی آنها را برای ديدن اين اسناد از آنها سلب کرد.</p>
<p>پريسا دمندان</p>
<p>پريسا دمندان متولد 1346 ، فارغ­ التحصيل رشته­ ی عکاسی از دانشگاه ، عکاس و پژوهشگر تاريخ عکاسی است.</p>
<p>او کارش را با عکاسی مستند اجتماعی آغاز کرد و نمايشگاه­هايی ار جمله: پرتره­ ها، انسان و کار، معدنچيان معدن سرب نخلک، با حاشيه­ نشينان خليج، تصاويری از زن ايرانی، زندان جوانان تهران و بشاگرد در داخل و خارج از ايران برگزار کرده است.</p>
<p>با تنگ­تر شدن فضای عکاسی مستند، او از سال 1372 با هدف حفظ و نگهداری آرشيوهای عکس در خطر، به پژوهش روی آورد و تاکنون به جز گردآوری عکس­های عکاسان قديمی اصفهان، ساماندهی مجموعه عکس­های ارنست هولستر، مهندس تلگراف و عکاس آلمانی، موجود در مرکز اسناد و مدارک ميراث فرهنگی تهران، خاکبرداری و جمع­آوری آرشيوهای عکس استوديوهای ويران­شده­ی شهر بم، پس از زلزله، پروژه­ی آزمايشی کتابخانه­ی بريتانيا و ساماندهی مجموعه عکس­ها و ايجاد بانک ديجيتالی اطلاعات تصويری و اسناد احمد شاملو و...را به سرانجام رسانده است. همچنين او کتاب های «شيوه­ی ديگری برای گفتن» اثر جان برجرو «يک دم نور و پلارويدها»ی تارکوفسکی را به فارسی ترجمه کرده است.</p>
<p>اين نمايشگاه تا سوم خرداد در گالری شماره شش واقع در ميدان سنايی، کوچه هجدهم شماره شش به جز پنجشنبه­ ها از ساعت 4 تا 8 ادامه خواهد داشت.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=7866 by HTTrack Website Copier/3.x [XR&CO'2014], Sat, 17 May 2025 18:06:13 GMT -->
</html>

