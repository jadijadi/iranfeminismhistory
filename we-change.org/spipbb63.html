<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=6937 by HTTrack Website Copier/3.x [XR&CO'2014], Sat, 17 May 2025 18:51:27 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 6937
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article6937</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">تأثیر آلودگی هوای تهران بر زنان </h1>
				
				<!-- finde_surligneconditionnel-->

				<p><small>سه شنبه23 آذر 1389</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p><a href="http://jahannews.com/vdchq6nzm23nkmd.tft2.html" class='spip_out' rel='external'>جهان نیوز</a>: طی دو هفته گذشته مسئولین با تعطیل کردن مدارس، دانشگاه ها و ادارات دولتی و طرح زوج و فرد کردن خودروها و هم چنین آب پاشی تهران، سعی کردند از آلودگی هوای تهران بکاهند اما به گفته مرکز هماهنگی اطلاع‌رسانی آلودگی هوای تهران، هوای تهران همچنان فراتر از حالت «نیمه شرایط هشدار» قرار گرفته است.</p>
<p>به گزارش سرویس زنان جهان؛ با تداوم آلودگی هوا، نه تنها سالمندان و کودکان و زنان باردار در معرض خطر قرار می گیرند بلکه دیگر افراد جامعه هم که از سلامت نسبی برخوردار هستند تحت تاثیر قرار گرفته و سلامت آنها به خطر خواهد افتاد.</p>
<p>به گفته متخصصان، تداوم آلودگی هوا به تدریج بر عملکرد مغز اثر منفی می‌گذارد و کاهش درصد ضریب هوشی را در پی دارد.</p>
<p>همچنین آلودگی هوا باعث تشدید بیماری در افراد مبتلا به امراض مختلف می‌شود و به گفته شهین شهبازی آلودگی هوا موجب پیری زود رس و تسریع چروک شدن پوست می شود.</p>
<p><strong>تأثیر آلودگی هوا بر زنان باردار </strong> 
<br>
با توجه به اينكه گاز مونواكسيد كربن از جفت عبور مي‌كند و خون جنين علاقه‌ي بيشتري به جذب اين گاز سمي دارد در نتيجه جنين زودتر مسموم شده كه آنها يا فوت و يا سقط مي‌شوند.</p>
<p>دکتر ابولفضل مهدی زاده متخصص زنان و مامایی با بیان اینکه آلودگی هوا علاوه بر اینکه در سلامت جنین تاثیر می گذارد، احتمال ناباروری زنان را نیز افزایش می دهد، گفت: زنانی که بیشتر در معرض آلودگی هوا قرار دارند نازایی در آنها بیشتر می شود و یا اینکه بیشتر دچار سقط جنین، زایمان زودرس ، پاره شدن کیسه آب جنین، عدم رشد جنین، تولد نوزادانی با وزن کم و حتی بروز لب شکری (شکاف لب) در نوزادانشان می شوند.</p>
<p><strong>زنان خانه دار بيشتر در معرض آلودگي هوا هستند </strong>
<br> 
زنان خانه دار نیز در معرض آلودگی هوا قرار دارند، این افراد بيشترين مسموميت را براي انجام امور منزل دارند که آلاينده هاي فضاهاي داخلي به آساني به سلامت بدن آنها صدمه مي زند.</p>
<p>شيدا ملک افضلي در این زمینه گفت: بخار توليد شده در آشپزخانه و سرويس هاي بهداشتي موجب رشد موجودات ميکروسکوپي ازجمله قارچها و کپکها مي شود که حضور پنهاني آنها در خانه موجب سردرد ، خارش چشم و انواع آلرژي ها و همچنين آسيبها و بيماري هاي ناشي از آلودگي در محيطهاي بسته مي شود.</p>
<p><strong>تاثیر آلودگی هوا بر زنان شاغل </strong>
<br>
زنان به عنوان نیمی از قشر جامعه و بخش اعظمی از نیروی کار جامعه محسوب می شوند، بنابراین آنان هم مانند مردان در معرض آلودگی هوا قرار گرفته دچار مسمومیت می شوند، اما از آنجا که برخی از زنان نسبت به مردان در شرایط سلامت پائین تری قرار دارند مسمومیت در آنها هم شدید تر خواهد بود.</p>
<p>به گفته پزشکان، مسمومیت به وسیله هوای آلوده در افراد مختلف به شرایط جسمانی و سلامتی آنها و همچنین به ماده، غلظت و شدت ماده‌ی سمی بستگی دارد و ممكن است مسمومیت در افراد مختلف، متفاوت است.</p>
<p>آلودگی هوا و استنشاق گازهای سمی موجب ایجاد مسمومیت در افراد می شود که مسمومیت خفیف در افراد به صورت سردرد، سرگیجه،‌ خواب آلودگی، خستگی و ضعف بروز می‌كند و در صورتی كه مسمومیت به حالت شدید رخ دهد بیمار دچار بی‌قراری، استفراغ و بیهوشی می‌شود و در شرایط حاد به صورت تشنج ظاهر می‌گردد.</p>
<p><strong>تاثیر آلودگی هوا بر پوست زنانی که زیاد آرایش می کنند </strong>
<br> 
ميزان بالاي غلظت مونواكسيد كربن و دود حاصل از سوخت‌هاي فسيلي علاوه بر تاثيرات زيانبار قلبي و ريوي موجب اختلال در كاركرد سلول‌هاي پوست و ايجاد چهره‌اي غيرشاداب و كدر در افراد مي شود.</p>
<p>به گفته محمد گلشني دبير انجمن پوست و مو ايران، آرايش كردن به ويژه از نوع غليظ آن در هواي آلوده شهرها اثرات سوء اي در روند تكثير و بازسازي سلولهاي اپيدرم به همراه دارد.</p>
<p>گلشني با هشدار به افرادي كه در اين روزها از لوازم آرايشي با ميزان بالا استفاده مي‌كنند توصيه كرد: با تهيه پاك كننده‌هاي غيرصابوني با PH اسيدي سازگار با پوست كه به syndet bar معروفند (از داروخانه ها) به حفظ سلامت و شادابي سلامت پوست بدن خود كمك كنند.</p>
<p><strong>تاثیر آلودگی هوا در دیگر اقشار جامعه</strong>
<br> 
1. تاثیر آلودگی هوا بر کودکان 
<br> 
مطالعات نشان می دهد کیفیت هوا نقش مهمی در میزان ابتلا به عفونت گوش میانی در کودکان کم سن و سال بازی می‌کند. <br class='autobr' />
محققان متوجه شدند بین ابتلا به عفونت گوش و آلودگی هوا ارتباط زیادی وجود دارد. برای مثال کودکانی که بیش‌تر در معرض اکسید نیتریک که در اثر آلودگی‌های ترافیکی به وجود می‌آید قرار می‌گیرند نزدیک به 10 درصد بیش از دیگران ممکن است به دلیل عفونت گوش به پزشک مراجعه کنند.</p>
<p>2. تاثیر آلودگی هوا بر سالمندان 
<br> 
سالمندان و بيماران قلبي كه دچار اسكلروز عروقي يا تنگي و سفتي عروق هستند، بايد بيشتر به نكات ايمني توجه كنند، زيرا به دليل سفتي يا تنگي عروق اكسيژن به مقدار كم يا به ميزان كافي به ارگان‌هاي حياتي آنها نمي‌رسد.</p>
<p>شهین شهبازی یک کارشناس سالمندان در این زمینه گفت: اثر آلودگی هوا روی افراد سالمند، به شكل كاهش اكسیژن موجود در خون كه سبب كاهش رسیدن اكسیژن به قلب و ایجاد مشكل ایسكمی قلب می شود و نیز ایجاد اختلال تنفسی در سالمندان به ویژه افراد مبتلا به آسم، برونشیت مزمن و آمفیزم می كند.</p>
<p>ایجاد سردرد، خستگی، درد سینه، اختلال ضربان قلب و سكته قلبی نیز از پیامدهای آلودگی هواست.در افراد مسن به علت عدم وجود مكانیسم دفاعی كارآمد در ریه، خطر عفونت های تنفسی افرایش می یابد. افزایش فشار خون سیستولی و دیاستولی نیز به علت آلودگی با سرب در بزرگسالان دیده می شود.</p>
<p><strong>راه حل آلودگی تهران چیست؟ </strong>
<br> 
آلودگي هواي تهران با زندگي روزمره پايتخت نشينان گره خورده و علاوه بر ، برهم زدن سلامت آنها باعث به خطر افتادن سلامت رواني آنها نيزگشته است. اما اين سوال پيش مي آيد که بالاخره چاره این معضل چیست؟ آيا با تعطيل کردن مدارس اين کار ميسر مي شود؟ آیا با استمرار این موضوع دانش آموزان دچار افت شدید تحصیلی نخواهند شد؟</p>
<p>آیا تعطیل کردن ادارات دولتی راه حل موضوع است؟ آیا تعطيل کردن ادارات دولتي که زمينه تعطيل شدن غير مستقيم شماري از واحدهاي صنفي و تجاري مي شود باعث ضررهاي کلان اقتصادي براي کشور نمي شود؟</p>
<p>آیا می توان از راه حل هایی مانند آب پاشی شهر استفاده کرد و آیا چنین راه حل هایی راه گشا هستند؟</p>
<p>به واقع راه حل این معضل چیست؟</p>
<p>پیشنهاد می شود مسئولین محترم با به کارگيري نظرات متخصصان داخلي و خارجي در زمينه کنترل آلودگي شهري چاره اي هرچند بلند مدت اما ثمربخش بيانديشند و به انجام راه حل های مقطعی اکتفا ننمایند.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=6937 by HTTrack Website Copier/3.x [XR&CO'2014], Sat, 17 May 2025 18:51:27 GMT -->
</html>

