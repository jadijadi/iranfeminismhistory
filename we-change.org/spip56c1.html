<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=2195 by HTTrack Website Copier/3.x [XR&CO'2014], Sat, 17 May 2025 01:33:29 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 2195
			<br>
			<br>مسیر:<br> صفحه اول  &gt;  سایت نوشته ها
			<br>
			<br>لینک مستقیم:<span dir=ltr><br>/spip.php?article2195</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				<img class='spip_logo spip_logos' alt="" src="local/cache-vignettes/L200xH140/arton2195-5687cd165.jpg?1747342290" width='200' height='140' />
				<p class="surtitre">روایت 22 خرداد 87 </p>
				<h1 class="titre">زنان اجازه ورود به کوه و پیاده روی را هم نیافتند </h1>
				
				<!-- finde_surligneconditionnel-->

				<p><small>جمعه24 خرداد 1387</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>کانون زنان ایرانی - ترانه بنی یعقوب : پنج شنبه تعدادی از فعالان جنبش زنان به مناسبت روز 22 خرداد که چند سالی است با نام روز همبستگی زنان خوانده می شود به دار آباد تهران رفتند. اما از ابتدای میدان دار آباد با حضورگسترده نیروهای پلیس و ون های گشت ارشاد مواجه شدند.</p>
<p>آنها که به مناسبت بزرگداشت 22 خرداد تنها قصد پیاده روی دسته جمعی در این کوهپایه اطراف شهر تهران و با هم بودن را داشتند با دیدن این منظره متعجب و حیرت زده شدند.</p>
<p>چند سالی است که فعالان حقوق زنان روز بیست و دوم خرداد را به عنوان نماد همبستگی زنان ایرانی و تلاششان برای رسیدن به حقوق برابر می شناسند و آن را گرامی می دارند،. درخرداد ماه هشتاد و چهار این مراسم مقابل دانشگاه تهران و در خردادهشتاد و پنج در میدان هفت تیر تهران برگزار شد که بر گزاری این مراسم در میدان هفت تیر با بازداشت 70 نفر همراه بود. در چهارمین سال بزرگداشت این روز، نیروهای امنیتی نه تنها مانع بر گزاری مراسم بزرگداشت این روز در مکانی سر پوشیده (سالن گالری راه ابریشم) شدند که حتی مانع ورود تعدادی از فعالان جنبش زنان به مراکز تفریحی شهر هم می شوند مساله ای که موجب تعجب همگان شده و فعالان زن با تعجب از یکدیگر می پرسند مگر کوه رفتن هم جرم محسوب می شود!؟</p>
<p>پلیس دیروز 23 خرداد ماه از ساعت پنج بعد از ظهر از ورود همه افراد به محوطه دار آباد ممانعت به عمل می آورد و وقتی کسانی که قصد رفتن به کوه را داشتند با تعجب می پرسیدند دلیل ممانعت پلیس از رود مردم به کوه آن هم در عصر پنج شنبه چیست؟ با پاسخهای کاملا نامشخص و متناقض ماموران روبرو می شدند .</p>
<p>نیروهای پلیس بعد از ظهر در قالب گشتهای ارشاد در همه جای دار آباد دیده می شدند20 ون گشت ارشاد در نقطه ورودی دار آباد با نیروهای پلیس زن و مرد مراقب این منطقه بودند . از نقطه ای که امکان ورود این نیروها با خودرو به سربالائی و مناطق مرتفع تر وجود نداشت .برخی از نیروهای پلیس نیز از تعدادی الاغ برای بالا رفتن استفاده می کردند.</p>
<p>تعدادی ازمردم که از ساعات گذشته و بیشتر از صبح پنج شنبه برای هوا خوری به این منطقه آمده بودند از وجود این همه پلیس اظهار تعجب می کردند . دو مرد جوان که در کنار یکی از نهرهای کوچک دار آباد نشسته بودند . با دقت آمد و شد نیروهای انتظامی را برانداز می کردند یکی از آنان دوستش را مورد خطاب قرار داد :" نمی دانم اینجا چه خبر است که این همه پلیس لحظه ای از رفت و امد دست بر نمی دارند." دوستش در پاسخ گفت: "حتما کسی از مقامات قصد آمدن به کوه را دارد و این ماموران هم امنیت این جا را تامین می کنند."</p>
<p>از ساعت پنج بعد از ظهر اما هر کس به دار آباد می رسید با ممانعت نیروهای امنیتی برای ورود به محوطه مواجه می شد . یکی از ماموران نیروی انتظامی در مقابل پاسخ چند دختر جوان که با اصرار فراوان دلیل ممانعت از ورودشان به کوه را می پرسیدند گفت :" امروز یک مانور نظامی در کوه داریم و امکان شلیک گلوله هست به همین خاطر و برای حفظ امنیت خودتان راه را بسته ایم ." و بعد با لبخندی اضافه کرد :" فردا صبح زود بیائید آن موقع هیچ مشکلی وجود ندارد ."</p>
<p>دیروز در محوطه دار آباد تعداد زیادی مامور لباس شخصی هم به چشم می خوردند که با دقت زیاد عابران را زیر نظر داشتند . دو نفر از آنها که سوار بر پژویی نقره ای رنگ بودند به سمت دو دختر جوان رفتند .</p>
<p>«می توانم کارت شناسائی تان را ببینم».</p>
<p>دختر جوان با تعجب پرسید اصلا شما چه حقی دارید که از من کارت شناسائی بخو اهید اول خودتان را معرفی کنیدشما که پلیس نیستید .چند قدم آن طرف تر هم نیرو های گشت ارشاد جلوی آنها را گرفتند و بعد با تعجب رو به دوستش ادامه داد: «اینجا چه خبر است ما که حجاب مان مشکلی ندارد.»</p>
<p>دو دختر جوان پس از چند لحظه دیگر توقف مقابل خودرو به راه شان ادامه دادند در حالی که این خودروی نقره ای رنگ تا مسافتی آن دو را تعقیب می کرد.</p>
<p>کافه ابتدای کوه نیز دیروز حق پذیرش مشتری را نداشت. عابران بارها از مسئول کافه دلیل تعطیل شدنش را آن هم در عصر پنج شنبه می پرسیدند . صاحب جوان کافه در حالی که دستانش را زیر چانه اش قرار داده بود و مقابل کافه تعطیلش بر چارپایه ای نشسته بود به ون گشت ارشاد روبرویش که پر از پلیس بود نگاهی انداخت .زنی رو به پسر صاحب کافه گفت: "پس از کار و کاسبی افتاده ای؟ "</p>
<p>صاحب کافه گفت: «به من گقته اند کار نکنم و بعد با نگاهش اتومبیل ون پر از نیرو های پلیس را نشان داد."</p>
<p>یکی از کوه نوردان که با چوب دستی بلندش مقابل کافه ایستاده بود و فقط چند لحظه ای بود که از پیاده روی طولانی اش بر می گشت رو به چند نفری که با اصرار از مسئول کافه دلیل حضور این همه نیروی پلیس را می پرسیدند به نجوا گفت :"شنیده ام به مسئول کافه گفته اند حتی چهار زن هم نباید امروز در این کافه کنار هم بنشینند مثل اینکه از حضور تعداد محدود زنان در کناریکدیگر حتی برای خوردن چای و قهوه نیز بیم دارند ."</p>
<p>فعالان زن دیروز پنج شنبه نه فقط نشست شان در سالن گالری راه ابریشم به مناسبت بزرگداشت 22 خرداد، روز همبستگی زنان ایرانی - با ممانعت نیروهای امنیتی مواجه شدکه حتی اجازه ورود به کوهپایه های اطراف تهران را نیز نیافتند.آنها قصد داشتند کوهنوردی کنند و دقایقی در یک قهو ه خانه با هم چای و قهوه بخورند.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=2195 by HTTrack Website Copier/3.x [XR&CO'2014], Sat, 17 May 2025 01:33:30 GMT -->
</html>

