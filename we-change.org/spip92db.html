<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=4279 by HTTrack Website Copier/3.x [XR&CO'2014], Sat, 17 May 2025 03:52:31 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 4279
			<br>
			<br>مسیر:<br> صفحه اول  &gt;  سایت نوشته ها
			<br>
			<br>لینک مستقیم:<span dir=ltr><br>/spip.php?article4279</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">عرضه شکوا ئیه‌ای به محضر مادرم زهرا(س) / اعظم طالقانی </h1>
				
				<!-- finde_surligneconditionnel-->

				<p><small>سه شنبه9 تیر 1388</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p><a href="http://salaamnews.com/ShowNews.php?7924" class='spip_out' rel='external'>سلام</a> -  مادرم! تخلفات وحشناک این دوره از انتخابات نمایش تام و تمام بی‌تقوایی است که زر و زور و تزویر آن را پشتیبانی می‌کنند و آتش عبس به ریشه دین‌خواهی تو و فرزندانت زده‌اند  مادرم ایام، ایام تولد توست؛ مادر ! آمدی تا با شجاعت بانگ بیدارباش را بر کنگره نه تنها آن زمان بلکه تا انتهای تاریخ تداوم بخشی.</p>
<p>در این ایام نه تنها شیرینی تولدت را به کام ما تلخ کرده‌اند، بلکه امت و ملت همه در درک مفهوم و ماهیت ولایت در سرگردانی بسر می‌برند و حیران شده‌اند که صداقت و شفافیتی که باید ظهور ولایت باشد چگونه در فتاوی و دستورات ضدانسانیت تبلور یافته است.</p>
<p>مادرم! شاگرد مکتب تو، آموختن شجاعت، کوشش و تلاش خستگی‌ناپذیر برای اهل معرفت و شناخت حرکت رهایی‌بخش از نکبت و شوربختی است، در تمامی لحظات عمر، امریست واجب و بلکه ضروری‌تر از نفسهامان.</p>
<p>مگر تو نبودی که با خطبه‌های پرحرارت و پرسوز و گدازت، سرود رهایی را از قید هرآنچه غیر اوست جاودانه تاریخ کردی؟!</p>
<p>مادرم! زهرای اطهر، نور هدایت‌گرانه تو، یافتن مسیر صداقت، صاف و زلال توأم با حقیقت است، جلادهندۀ دلهای سرگشته حرم حریم توست. این بار با تو می‌نویسم و الله را به دادرسی می‌خوانم کرامت تو جز او دادرسی و پناهی ندارند که حقاً دلهای ما شاهد مدرک و سند و دلیل دادخواهی ماست که او صبور است و عجولانه نمی‌راند، این خسته از زنجیر تبعیض و بی‌عدالتی را !</p>
<p>مادرم، زهرای اطهرم، نور هدایتم باید بار دیگر تو و فرزندانت خطبه‌های پرسوز را از حلقوم پرشور پیروانتان فریاد کنید که امت محمد(ص) شاهد تکرار مظلومیت ناشی از حاکمیت عده‌ای که نیازمند آگاهی و هدایتند و خود را بی‌نیاز از هدایت حق می‌دانند و احتمالاً عنایتی به حق ندارند!</p>
<p>بی‌گمان حرکت در مسیر تو مبارزه با سنگوارگی و تحجّر است، قرارگاهی در صراطی مستقیم برای رد بی‌چون و چرای صراطی جحیم (صافات23)، و درکی از حقیقت با گسیل تمامی اعضا و جوارح، چه آنکه دریافت حقیقت از مهمات مکتب توست.</p>
<p>مادر عزیزم زهرا جان؛ شعب ابی‌طالب ترا تاریخ تکرار کرده و می‌کند، امروز فرزندان امتت را در سالروز ولادتت به مجلس می‌برند، امتت مرثیه می‌سرایند و تابوت انتخابات را همراهی می‌کنند، ولی ایستاده‌اند به استواری کوه دماوند و راست‌قامتی تاریخشان زیرا به حق‌الیقین رسیده‌اند که حقشان تضییع شده!</p>
<p>وای بر آنانی که نمی‌شنوند و نمی‌بینند و بر نشانه‌های حق چشم‌ بسته‌اند و مهر باطل برای شنیدن ندای قران بر دلهاشان زده شده است (بقره آیه 7)</p>
<p>مادرم! اهریمن خبیث قدرت بر دلهای کاذب قدرتمداران نشسته و بار دیگر حادثه آفرید و شیرینی سالروز ولادتتان را به خون آلوده کرد و ما مات و مبهوت شاهد و نظاره‌گر اشک جاری از چشمان منتظر امتی بودیم که ملتمسانه یا حسین را برای میرحسین‌ها استقاثه می‌کردند زیرا همگی با همان چشمان شاهد آراء پرشور جمعیت 90% امت در پای صندوقهای رأی بودند تا آبرو بیافرینند و باز هم شاهد بودند که همه و همه فقط برای حسین‌ها بود که این یوم شوم این بار به خودنمایی پرداخت و چه بی‌خبر و بی‌رحمانه بر جوانان و نوجوانان و حتی پیران و سالخورده‌گان تاختن گرفت و تازیانه‌های آتشین بر حلقوم دخترانت نواخت که ناله‌هاشان تکرار سوز دل تو بود.</p>
<p>مادرم! پدرم می‌گفت «خشم مردم خشم خداست» و این بارها در تاریخ تکرار شده است از صدر اسلام تا به حال!</p>
<p>این ناله‌ها مظلومیتی در دوران مدرن و در مهد تمدن شرق ! چگونه می‌توان باور کرد که طالبان حکومت، مدعیان مهرورزی و عدالت‌گستری در سرزمینی هستند که منشور حقوق بشرش جهان را رهنمون شده است و به حکومت طالبانی تاریخ تاخت و تاز محمود افغان و ...را به صحنه تکرار خوانده است؟!...</p>
<p>مادرم! چگونه است که قاتلین دکتر سامی‌ها و ضاربین حجاریانها محاکمه نمی‌شوند و حتی به ملت معرفی نمی‌شوند و یا قاتلین و محاجمین کوی‌ دانشگاه و ضاربین جوانانمان را مجازات نمی‌کنند؟! اینها زخمهایی است که مردم از مدعیان اسلام و دیندارای را با قیام به حق خود که نمادی از نماز و و دعاست، گریزانند- چگونه است که هیچکس خود را پاسخگوی حراج بیت‌المال (که اهم از دینداری حق‌الناس است) در این کشور نمی‌داند؟!</p>
<p>چگونه می‌توان با ملتی که سالیان درازیست خود را حامی و یاور ملل مظلوم دنیا از جمله فلسطینیان شناسانده و از دسترنج خود کمک فرستاده است اینگونه رفتار کرد، مدیریت کشور به عهده کسانیست که بیت‌المال را بدون آنکه از این ملت مظلوم و رنج کشیده مجوزی داشته باشند به هر که بخواهند می‌بخشند و در حالیکه ملت برای داشتن آب شرب، امکانات تولید کشاورزی و صنعتی، خدمات درمانی برای خود فرزندانشان و هزینه‌های متناسب با درآمدشان محرومند؟!</p>
<p>چگونه است که از دهانتشان جملات و کلمات خالی از ادب و نزاکت خارج می‌شود و پیوسته به ملت اهانت می‌کنند در حالیکه همین‌ها با 85% حضور خود حماسه‌آفرینی می‌کنند و بر دهان دشمنان این مرز و بوم می‌کوبند مادرم! دردها کم نیست؟!</p>
<p>زهرا جان آیا اینکه سه نفر از 4 نفر کاندیدای ریاست‌جمهوری اصرار بر این دارند که اجرای این انتخابات صحیح نبوده و به طور حتم یا دست بیگانه در آن نفوذ دارد یا از سر بی‌اطلاعی و کم ظرفیتی اقداماتی صورت گرفته که مشاهدات و گزارشات بر آن صحه می‌گذراند و نتیجۀ فرمایشی آن نتوانسته است حق مردم را ادا کند، هرچند در گذشته هم چنین اتفاقاتی پیش آمده و این مردم آگاه با کوله‌باری از تجربه‌های گذشته و به سخن و راهنمایی احدی بسادگی اعتنا نکرده و خواهان بازپس‌گیری رأی خود باشند تا تحقیری که به آنها روا شده جبران شود. آیا مشاهدۀ چهارسال خفت و فلاکت کافی نیست؟!</p>
<p>مادرم! امروز برخی از فرزندان ناخلف تو چشم و گوش خود را به حقانیت امت با این همه دلایل روشن و آشکار بسته‌اند و از حقوق ملت و سرنوشت مملکت براحتی می‌گذارند تا مطامع قدرت شیطانی این دو روزۀ دنیا را تأمین کنند و از معترضین فهیم در حالی دلایل و مدارک و مستندات می‌خواهند که رفتارهای زجرآورد و تخلفات بی‌حد و حصر 4سال گذشته را تطهیر می‌کنند و دوستان 52ساله خود را قربانی نیات خود می‌کنند و ملحدین شرقی را به سیاست‌بازان غربی برای مشتی روزگاردون، ترجیح می‌دهند، چه زود شرق از شعار نه شرقی و نه غربی رنگ باخت! و چه زود با خون و تحجّر بیعت می‌شود؟!</p>
<p>مادرم! تو همان زهرایی هستی که بر پدرت آن پیام‌آور عدالت و حقیقت مادری کردن و لقب «ام ابیها» را بخود اختصاص دادی و عمری چراغ انسانیت را به بشر عرضه داشتی، در سرزمین پیروان مکتب تو، امت آن مهرآور راستی و درستی را تکه‌تکه می‌کنند.</p>
<p>در دادگاههای این مرز و بوم رسم بر این شده است که کسانی که قدرت از آنها حمایت می‌کند با اسلحه پشتیبانی می‌شوند و نیاز به ارائه سند و مدرک ندارند و تخلفات و تحریکات و عوام‌فریبی‌ها و بدگویی‌ها و رفتارهای ناپسندشان یا تأیید می‌شود و یا به سادگی از آنها چشم‌پوشی می‌شود حتی اقداماتی که حقوق مادی و معنوی مردم در آن ضایع می‌شود در اغلب دادگاهها عادلانه و غیردستوری مورد بررسی قرار نمی‌گیرد و هر قدر این امت و ملت فریاد سردهند که سکان این تمدن دیرینه و عظیم باید به دست شایستگان این مملکت باشد مسئولین امر بی‌اعتنا از آن می‌گذرند و تشویق به سازش می‌کنند.</p>
<p>مادرم! تخلفات وحشناک این دوره از انتخابات نمایش تام و تمام بی‌تقوایی است که زر و زور و تزویر آن را پشتیبانی می‌کنند و آتش عبس به ریشه دین‌خواهی تو و فرزندانت زده‌اند . دعا کن! که خداوند سوز و ناله‌های روز و شب را به خوبی می‌شنود و اجابت خواهد کرد. دعا کن که خداوند به سوز ناله‌های این امت گوشهای ناشنوا را شنوا کند. کمک کن تا مسئولین از خواب سنگین غفلت بیدار شوند و شرایط خطرناک و حساس را درک کنند و ندای مردم را بشنوند و مصیبتها را جبران کنند که حضرت حق به سختی انتقام سوز دل مظلومان را می‌گیرد. الیس الصبح بقریب</p>
<p>منافع ملی و امنیت ملی ما در کنارگیری مدعی فعلی ریاست‌جمهوریست و بدرقۀ دعای ملت را همراه خواهد داشت که پیام فرزند حسین (ع) امروزه در این است.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=4279 by HTTrack Website Copier/3.x [XR&CO'2014], Sat, 17 May 2025 03:52:31 GMT -->
</html>

