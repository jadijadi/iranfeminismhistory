<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=10483 by HTTrack Website Copier/3.x [XR&CO'2014], Fri, 16 May 2025 23:53:06 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 10483
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article10483</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">افزایش مرخصی زایمان برای زنان در ایستگاه مجلس</h1>
				
				<!-- finde_surligneconditionnel-->

				<p><small>سه شنبه31 اردیبهشت 1392</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>روزنامه بهار - افزایش مرخصی زایمان برای زنان، هنوز ‌گیر مجلسی‌هاست. از زمانی که لایحه اصلاح قوانین تنظیم جمعیت و خانواده در کمیسیون بهداشت و درمان و صحن مجلس به تصویب رسید و شورای نگهبان آن را به دلیل نقص در ماده در تبصره دو ماده واحده به مجلس برگرداند، سه ماه می‌گذرد ولی دولت آن‌قدر لایحه بودجه را دیر به مجلس فرستاده که نگذارد تکلیف بقیه لایحه‌های در صف‌مانده، بررسی شوند.</p>
<p>نمایندگان این روزها مشغول بررسی لایحه بودجه برای سال 92 هستند و این مسئولان مرکز امور زنان‌اند که دیگر طاقتشان برای تصویب شدن نهایی افزایش مرخصی زایمان برای زنان تمام شده؛ موضوعی که مراحل تصویب‌شدنش در دولت و مجلس آن‌قدر سروصدا به پاکرد و آن‌قدر موافق و مخالف داشت که نگذارد مسئولان مرکز امور زنان و خانواده ریاست‌جمهوری به این راحتی‌ها از به تصویب رسیدن نهایی آن بگذرند. در صورتی که این لایحه در شورای نگهبان تصویب شود، مرخصی زایمان برای زنان کارمند از شش ماه به 9 ماه افزایش پیدا خواهد کرد. این موضوع از زمانی در دستور کار دولت قرار گرفت که سیاست‌های افزایش جمعیت در کشور، بعد از سخنان مقام معظم رهبری، دغدغه تعداد زیادی از سازمان‌ها و نهادهای کشور شد. بعد از آن مرکز امور زنان و خانواده ریاست‌جمهوری لایحه‌ای را تدوین و تصویب کرد و در آن سیاست‌های افزایش جمعیت در کشور را آورد. براساس این لایحه از تاریخ لازم‌الاجرا شدن این قانون با لحاظ همه ابعاد سلامت تمام محدودیت‌ها و محرومیت‌هایی که در قانون تنظیم خانواده و جمعیت مصوب ۱۳۷۲ و اصلاحات آن، قانون مدیریت خدمات کشوری مصوب سال 86 و اصلاحات آن و نیز تمام قوانین مرتبط که براساس تعداد فرزند برای والدین شاغل یا فرزندان آنان ایجاد شده است، لغو می‌شود. طبق تبصره یک ماده واحده، دولت می‌تواند هر پنج سال یک‌بار با توجه به نتایج سرشماری‌های عمومی نفوس، ترکیب جمعیتی و شاخص‌های سیاسی، امنیتی، اقتصادی و اجتماعی در چارچوب سیاست‌های کلی نظام و با رعایت شاخص‌های مندرج در قوانین برنامه پنج‌ساله با ارائه لایحه به مجلس شورای اسلامی نسبت به برقراری امتیازات یا ایجاد محدودیت‌ها براساس تعداد فرزندان اقدام کند. طبق تبصره دو ماده واحده این لایحه، این قانون شامل حال مادرانی که سن فرزند آنان به 9ماهگی نرسیده است هم می‌شود و مادر می‌تواند تا 9ماهگی نوزاد از مرخصی زایمان استفاده کند. در تبصره دو ماده واحده این لایحه آمده است که مرخصی زایمان مادران 9‌ماه است و همسران آنان هم از دو هفته مرخصی اجباری به هنگام تولد فرزندان برخوردار می‌شوند. بعد از آن‌که دولت این لایحه را به مجلس داد، تعداد زیادی از فعالان حقوق زنان به آن انتقاد کردند و گفتند که هدف این لایحه برگرداندن زنان به خانه و تشویق آن‌ها به فرزندآوری است و نقش آن‌ها را برای سهیم بودن در نیروی کار نادیده می‌گیرد. هنوز انتقادها در این‌باره ادامه داشت که این لایحه در اسفند91 تصویب شد و وقتی به شورای نگهبان رفت، این‌بار فقها و کارشناسان این شورا بودند که به یک تبصره از این لایحه ایراد گرفتند و آن هم افزایش مرخصی زایمان برای زنان بود؛ ایرادی که البته این‌بار، نه به محتوای آن ‌که به مشخص نبودن منبع مالی برای تامین بار مالی این طرح گرفته شده و باعث شده که این لایحه برای اصلاح به مجلس شورای اسلامی بازگردد. حالا معاون سرمایه‌های اجتماعی مرکز امور زنان و خانواده ریاست‌جمهوری گفته است که این مرکز هنوز منتظر است که این لایحه در مجلس به تصویب نهایی برسد. او در این‌باره به «مهر» گفته است: «ضرورت دارد که این لایحه در مجلس شورای اسلامی هم مراحل تصویب خود را طی کند که پس از تصویب در مجلس و پس از آن تایید شورای نگهبان برای اجرا ابلاغ شود و پیش‌بینی می‌شود پس از بررسی بودجه سال 92، موضوع مرخصی زایمان در مجلس مطرح شود.» پروین هدایتی گفته: «افزایش مرخصی زایمان برای زنان به 9 ماه، باید در مجلس شورای اسلامی مورد بررسی قرار گیرد، اما در حال حاضر مدت مرخصی زایمان زنان هنوز شش ماه است.»</p>
<p>امیرحسین قاضی‌زاده، سخنگوی کمیسیون اجتماعی مجلس هم به «بهار» می‌گوید: «احتمالا این لایحه بعد از بررسی لایحه بودجه، دوباره در مجلس بررسی می‌شود و منابع مالی تامین اعتبار برای افزایش مرخصی زایمان برای زنان مشخص خواهد شد.» حال باید منتظر نشست و دید به فاصله دو ماه مانده تا تمام شدن عمر دولت دهم و البته طرح‌های مختلفش برای زنان، سرانجام افزایش مرخصی زایمان زنان و ایجاد مرخصی اجباری برای پدران به عنوان راهکاری برای افزایش جمعیت چه می‌شود.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=10483 by HTTrack Website Copier/3.x [XR&CO'2014], Fri, 16 May 2025 23:53:06 GMT -->
</html>

