<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=897 by HTTrack Website Copier/3.x [XR&CO'2014], Fri, 16 May 2025 23:05:30 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 897
			<br>
			<br>مسیر:<br> صفحه اول  &gt;  گزارش ویژه &gt;  ویژه سالگرد کمپین
			<br>
			<br>لینک مستقیم:<span dir=ltr><br>/spip.php?article897</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">یک سال تجربه برای لایحه نویسان قانون حمایت خانواده و نیاموزی! / زهره ارزنی</h1>
				
				<!-- finde_surligneconditionnel-->

				<p><small>دو شنبه5 شهریور 1386</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>از آغاز به کار  كمپين يك ميليون امضا برای تغییر قوانین تبعیض آمیز يكسال سپري شده و در اين يكسال با تلاش اعضاي  كمپين و دیگر کسانی که دغدغه حقوق زنان را دارند، مسئله برابر خواهي  به يك مسئله عمومي  تبديل شده  است. در پرتو  این تلاش ها،  خواسته تغيير قوانين  تبعيض آميز در اكثر نقاط ايران مطرح شده و افراد با امضاي بيانيه خواستار تغيير اين قوانين شده اند. حتي طی چند ماه گذشته بحث تغيير قوانين به گفتمان رسمی نیز راه یافته و به عنوان نمونه مسئله برابري ديه زن ومرد به بحث هایم هم روز تبدیل شد. اين امر برايم خيلي اميدوار كننده بود، اینکه بلاخره مسئولان هم به فكر افتادند كه معضل اصلي جامعه يعني نابرابري حقوقي زن و مرد را در قوانين ببینند و برای اصلاح کنندگان بکوشند. وقتي از ارسال لايحه حمايت از خانواده به مجلس خبردار شدم، و دوستانم از من خواستند که دراین باره بنویسم، به محض ورود به تهران امیدوارانه به مطالعه لایحه پرداختم، خوش بین خيلي خوش بين و اميدوار  بودم كه  خيلي از موارد  نا برابر در قسمت ازدواج طلاق و حضانت با تدوين اين لايحه رفع خواهد شد.</p>
<p>اما اين خوشبيني عمر زيادي نداشت ، براي اينكه تدوين كنندگان « لايحه حمايت خانواده» كاري كه كرده اند در واقع جمع آوري تمامي قوانيني است كه در زمينه ازدواج وطلاق در طول هشتاد سال اخير تصويب شده و گردآوری انها در  يك لايحه قانوني. اين امر اگر در اين لايحه  با توجه به خواست جامعه ونيازهاي آن و  همراهی با برابری خواهی زنان و مردان بود ، قابل توجه مي شد، ليكن تدوين كنندگان در خيلي از  موارد همان تبعيض ها را در لايحه گنجانده اند كه در قوانين  قبلي هم بود. بدون توجه به  اعتراض جامعه و بخصوص امضا كنندگان كمپين كه به اين امور معترضند و شركت كنندگان در کارگاه های آموزش حقوقی که مصرا خواستار تغيير قوانین ناعادلانه هستند، نمي دانم با تصويب اين قانون كداميك از خواسته هاي ما كه تغيير موارد نابرابر در قوانين بوده برآورد مي شود و نمي دانم اگر آنها از من فردا در کارگاه سوال كنند چه جوابي خواهم داشت .</p>
<p>معمولا مواردي  كه در اين يكسال با افرادي كه در کارگاه های آموزشی کمپین شركت مي كردند مورد بحث و جدل بود و بيشترين زمان از جلسه را هم به خود اختصاص  مي داد بحث قوانين در مورد ازدواج و طلاق بود. موقع بحث در مورد  ازدواج موقت وتعدد زوجات با بيشترين عكس العمل از طرف شركت كنندگان  مواجه بودم .  واقعا نگاه جامعه به اين دو مسئله  خيلي منفي است و واقعا هيچ زن برابرخواهی حاضر نيست با چنين موضوعاتي در قوانين موافقت کند. در اين جلسات متعدد يكبار نديدم بطور ضمني هم شده فردي اين دو مسئله را بپذيرد . ليكن  لايحه تقديمي  در مواد22  ( ازدواج موقت ) و 23  ( ازدواج مجدد ) براين دو مورد صحه گذاشته و باز آنهارا  تائيد كرده است .  عجيب است كه مسئولان جامعه  به اين مسئله توجه ندارند يكي از اموري  كه زنان به جهت آن در خواست طلاق مي كنند همين ازدواج مجدد همسرشان است و ازدواج دومي موجب از هم پاشيدن ازدواج اول مي شود .</p>
<p>در مورد سن  ازدواج هم  باز تدوين كنندگان بر سن 13 سالگي دختران تاكيد كرده و افزايش سن ازدواج را نمي بينيم . و جالب است که در کارگاه ها که بحث مي كرديم عزيزانمان  مي گفتند وقتي سن ازدواج در جامعه بالاست چرا مقنن كار عبث كرده و هنوز سن ازدواج را 13 سال تعيين كرده است . اين لايحه نسبت به مسئله اشتغال زنان و اقامتگاه آنها ، و اجازه خروج از كشور و امور ديگر كه در قانون مدني و گذرنامه صحبت  شده هم سكوت كرده و آن قوانين به قدرت خود باقي است .پس اين لايحه گرهي از من و ديگر زنان باز نمي كند، به عنوان مثال  هر زن شاغلي هر آن مي تواند منتظر مخالفت شوهرش با كارش باشد و نمونه هایي كه من و يا شركت كنندگان در کارگاه های آموزشی کمپین  برخورد داشتيم، زناني هم بودند به جهت مخالفت همسرشان از كار كردن در جامعه محروم شده بودند.</p>
<p>بحث طلاق باز از مشكلاتی است که به قوت خود باقي است.  با تصويب اين لايحه اتفاق جديدي پيش نمي آيد چون شرايط برابري در طلاق نيز رعايت نشده باز مردان با پرداخت حقوق مالي مي توانند همسر خود را طلاق دهند و زنان نيز همچنان با پوشيدن كفش آهنين بايد دليل متاركه كردن خود را در دادگاه به اثبات برسانند .</p>
<p>مسئله اي كه  اين لايحه آقايان را از آن نجات داده مهريه هاي سنگين است . چون با پرداخت ماليات سنگيني كه زنان به جهت مهريه بايد پرداخت كنند آنهم در قبال مهريه نسيه عطاي مهريه را بايد به لقاي ي آن ببخشند . البته تدوين كنندگان به اين امر فكر نكردند كه در دارايي مشتركي كه بعد از ازدواج حاصل مي شود سهم زن چقدر است و آيا زن حقي دارد يا نه؟</p>
<p>گرچه در بعضي موارد تدوين كنندگان تلاش كرده اند اقدامات مثبتي انجام دهند. با تحليل فصل به فصل لايحه همه موارد عنوان خواهد شد .<br class='autobr' />
 ليكن  چنين لايحه اي برای من که عضو كمپين و عضو كميته آموزش هستم، سال ها تجربه در وکالت دعاوی خانوادگی دارم، و كوله بارم براي برگزاري کارگاه ها چند ورق فليب چارت است ...اگر بخواهم اين  فليپ چارت ها را باز كنم و به شرکت کنندگان بگویم که با اعلام این لایحه بر روی كدامیک از  مواد قانونی تبعيض آميز با ماژيك قرمز امیداورانه علامت باطل شد  بكشم ، متاسفانه بايد بگويم هيچ؟! خوب است از لایحه نویسان  قانون حمایت از خانواده بخواهیم به کارگاه های ما سری بزنند.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=897 by HTTrack Website Copier/3.x [XR&CO'2014], Fri, 16 May 2025 23:05:30 GMT -->
</html>

