<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=4675 by HTTrack Website Copier/3.x [XR&CO'2014], Sat, 17 May 2025 03:32:33 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 4675
			<br>
			<br>مسیر:<br> صفحه اول  &gt;  سایت نوشته ها
			<br>
			<br>لینک مستقیم:<span dir=ltr><br>/spip.php?article4675</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">گفت‌وگو با ایران، با محوریت حقوق بشر /دویچه وله</h1>
				
				<!-- finde_surligneconditionnel-->

				<p><small>پنج شنبه19 شهریور 1388</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>شیرین عبادی، برنده جایزه صلح نوبل، سه‌شنبه ۱۷ شهریور، در کنفرانسی با موضوع گفت‌وگو یا تحریم در هامبورگ شرکت خواهد کرد. او به بخش فارسی دویچه وله گفت که تلاش می‌کند تا دول اروپایی با محوریت حقوق بشر با ایران مذاکره کنند.</p>
<p>شیرین عبادی در گفت‌وگو با بخش فارسی دویچه وله گفت که قرار است در مورد آخرین وضعیت حقوق بشر در ایران با متخصصانی از عفو بین‌‌الملل و نهادهای حقوق بشری اروپایی بحث و تبادل نظر کند.</p>
<p>وی بار دیگر تاکید کرد که با هرگونه حمله نظامی یا تهدید به حمله مخالف است و خواهان اعمال تحریم‌های اقتصادی علیه ایران نیز نیست، چرا که معتقد است این‌گونه تحریم‌ها در نهایت به ضرر ملت ایران خواهد بود.</p>
<p>شیرین عبادی تنها راه بهبود وضعیت ایران را مذاکره با دول اروپایی، اما با محوریت حقوق بشر عنوان کرد و گفت، از اروپایی‌ها خواسته است که تنها به فکر منافع خود نباشند و در مذاکرات بهبود وضعیت حقوق بشر در ایران را بحث اصلی خود قرار دهند.</p>
<p>وی در این مورد که آیا دولت کنونی ایران راهی برای گفت‌وگو باقی گذاشته است یا نه، گفت تنها زمان تعیین خواهد کرد که این دولت قابل مذاکره هست یا نه.</p>
<p>برنده جایزه صلح نوبل همچنین در مورد انتخاب اولین وزیر زن در جمهوری اسلامی گفت که جنسیت برایش مهم نیست، بلکه عملکرد افراد تعیین‌کننده است. عبادی در مورد طرز تفکر مرضیه وحید دستجردی، اولین وزیر زن جمهوری اسلامی، گفت که وی بارها اعلام کرده که با قوانین جمهوری اسلامی مخالفتی ندارد و خواهان اجرای آنهاست. شیرین عبادی سپس چنین نتیجه‌گیری کرد که کسی که قوانین تبعیض‌آمیزی چون قانون چندهمسری مردان و دیه نابرابر زن و مرد را تایید می‌کند، نمی‌تواند برای بهبود وضعیت زنان کاری انجام دهد.</p>
<p>دویچه وله: خانم عبادی، شما قرار است امشب (سه‌شنبه هفدهم شهریور) در کنفرانسی با عنوان «گفت‌وگو یا تحریم» در مورد وضعیت کنونی حقوق بشر در ایران صحبت کنید. محورهای صحبت‌تان در این کنفرانس چه خواهد بود؟</p>
<p>شیرین عبادی: محورهای صحبت من در این کنفرانس وضعیت حقوق بشر در ایران و خصوصاً بعد از انتخابات است و این که ما مسایل پیش‌آمده را بر طبق ضوابط حقوق بشر آنالیز کنیم که ببینیم آیا در این زمینه پیشرفتی داشتیم و یا این که ما داریم روز به روز وضعیت را مخاطره‌آمیزتر می‌بینیم.</p>
<p>خانم عبادی عنوان این کنفرانس هست «گفت‌وگو یا تحریم»، شما طرفدار کدامیک از این دو روش در مقابله با ایران هستید؟</p>
<p>من با جنگ و حتا تهدید به حمله‌ی نظامی به ایران مخالفم. من با تحریم اقتصادی ایران هم مخالفم. برای این که این‌گونه امور به مردم صدمه می‌زند. طبیعتا وقتی کسی با تحریم و جنگ مخالف باشد، پس باید راه سوم یعنی مذاکره را انتخاب کرد. اما مذاکره بر چه مبنا و تا کی؟ در سالهای گذشته اروپا و جهان غرب با ایران صرفا بر مبنای مسایل مربوط به انرژی هسته‌ای مذاکره می‌کردند و هرگز صحبتی از نقض حقوق بشر در ایران نبود. و به همین دلیل هم، یعنی به دلیل فراموشی دنیا، دیدیم که رعایت حقوق بشر در ایران روز به روز بدتر شد. من خواهان مذاکره هستم، اما مذاکره‌ای که حقوق بشر و دموکراسی در رأس آن قرار بگیرد. دولت ایران ادعا می‌کند که غرب نباید راجع به نقض حقوق بشر در ایران اعتراض و یا صحبتی کند، برای این که این امر یک امر داخلی است و کشورهای دیگر حق دخالت در امور داخلی یک کشور را ندارند. حتا کار به آنجا رسید که سخنگوی وزارت امور خارجه ایران به آقای بان کی مون اخطار کرده بود که در امور داخلی ما، یعنی حقوق بشر، دخالت نکنید. اما دولت ایران فراموش کرده است که به کنوانسیون بین‌المللی حقوق مدنی‌ـ سیاسی و کنوانسیون بین‌المللی حقوق اقتصادی‌ـ اجتماعی پیوسته و متعهد آن شده است. دولت ایران باید توجه داشته باشد که حقوق بشر جهان‌شمول است و هرآنچه در زمینه‌ی نقض حقوق بشر در دنیا اتفاق می‌افتد، به همه‌ی کشورها ارتباط دارد. به همان دلیل و به همان استدلالی که دولت ایران حق دارد و می‌تواند راجع به نقض حقوق بشر در عراق و افغانستان، لبنان و فلسطین صحبت کند، به همان دلیل و با همان استدلال، سایر کشورهای جهان، از جمله کشورهای اروپایی، حق دارند راجع به نقض حقوق بشر در ایران صحبت کنند و اعتراض کنند.</p>
<p>خانم عبادی گفتید که شما همچنان راه گفت‌وگو را ترجیح می‌دهید. ولی آیا به نظر شما دولت کنونی ایران بعد از وقایع پیش‌آمده در ایران واقعا راه را برای گفت‌وگو باز گذاشته است؟</p>
<p>این را آینده بایستی نشان دهد که آیا دولت ایران می‌خواهد به جامعه‌ی بین‌الملل برگردد و یا این که همواره خودش را کنار می‌کشد و این که آیا می‌تواند برای همیشه منزوی باقی بماند؟ صحبت من با اروپا این است که حقوق بشر را فراموش کرده‌اند و فقط به امنیت خودشان یعنی انرژی هسته‌ای می‌پردازند.</p>
<p>و سوالی در زمینه‌ای دیگر. در هفته‌ی گذشته کابینه‌ی دهم معرفی شد و یک وزیر زن برای اولین‌بار در تاریخ جمهوری اسلامی وارد کابینه شد. نظرتان را در مورد انتخاب اولین وزیر زن در جمهوری اسلامی بفرمایید.</p>
<p>برای من جنسیت مهم نیست، برای من طرز تفکر مهم است. خانم وحید دستجردی با طرز تفکری که دارند معتقد به برابری حقوق زن و مرد نیستند و وقتی که عده‌ای از زنان رفته بودند پیش ایشان که با تعدد زوجات مخالفت کنند یا نظرشان را راجع به مسئله‌ی دیه زن و مرد بگویند، ایشان قوانین ایران را تأیید کرده بود. بنابراین کسی که قوانین تبعیض‌آمیز را تأیید می‌کند، نمی‌تواند پاسخگوی نیازهای زنان ایران باشد. امیدوارم ایشان روزی طرز تفکرشان را عوض کنند و معتقد به برابری حقوق زن و مرد باشند و به دنبال این باشند که ایران به کنوانسیون رفع هرگونه تبعیض از زنان بپیوندد.</p>
<p><a href="http://www.dw-world.de/dw/article/0,,4658767,00.html" class='spip_out' rel='external'>مصاحبه‌گر: میترا شجاعی<br class='autobr' />
تحریریه: بابک بهمنش</a></p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=4675 by HTTrack Website Copier/3.x [XR&CO'2014], Sat, 17 May 2025 03:32:33 GMT -->
</html>

