<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=6633 by HTTrack Website Copier/3.x [XR&CO'2014], Sat, 17 May 2025 01:47:08 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 6633
			<br>
			<br>مسیر:<br> صفحه اول  &gt;  سایت نوشته ها
			<br>
			<br>لینک مستقیم:<span dir=ltr><br>/spip.php?article6633</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">بی‌خبری نگران‌کننده از وضعيت نسرين ستوده، دويچه وله</h1>
				
				<!-- finde_surligneconditionnel-->

				<p><small>شنبه24 مهر 1389</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>فعالان حقوق بشر و دمکراسی در ايران از تشديد فشار وزارت اطلاعات بر نسرين ستوده در بند ۲۰۹ اوين خبر می‌دهند. خانواده اين وکيل دادگستری که از شش هفته پيش در انفرادی به‌سر می‌برد، حق ملاقات و تماس تلفنی با او را ندارند.</p>
<p>نسرين ستوده، وکيل مدافع بسياری از زندانيان سياسی است که روز ۱۳ شهريور سال ۸۹ در پاسخ به احضاريه قضايی به اوين مراجعه کرد و ديگر به خانه بازنگشت. شش هفته از بازداشت اين حقوقدان می‌گذرد و او در اين فاصله تنها دو تماس تلفنی کوتاه با خانواده خود داشته است. خانم ستوده در تماس نخست، از تحت فشار بودن و در دومين تلفن، از اعتصاب غذای خود خبر داده است.</p>
<p>مراجعات مکرر وکيل و همسر خانم ستوده به دواير قضايی در هفته‌های گذشته بی‌‌‌‌‌‌‌‌‌‌پاسخ مانده و کسی نيز از اتهام و چگونگی پرونده وی چيزی نمی‌گويد.</p>
<p>زندانيان سياسی اوين به فعالان حقوق بشر و دمکراسی در ايران گزارش داده‌اند که بازجويی‌های شبانه از نسرين ستوده ادامه دارد و آنها صدای فرياد اين وکيل دادگستری را شنيده‌اند.</p>
<p>رضا خندان، همسر نسرين ستوده، در گفتگو با دويچه‌وله با تاکيد بر بی‌خبری مطلق از مادر دو فرزندش می‌گويد: «من با منابع خبر ارتباط ندارم و نمی‌توانم اين‌ها را تاييد يا تکذيب کنم، اما وضعيت نگاهداری همسرم و نداشتن هيچ‌گونه تماس با او، اين فکر را تقويت می‌کند که اين حرف‌ها درست باشند.»</p>
<p>اين در حالی است که قاضی به نسيم غنوی، وکيل خانم ستوده، گفته که پرونده ايشان مراحل تحقيقات را پشت‌سر گذاشته است. رضا خندان يادآوری می‌کند که قاعدتا بايد ايشان پس از اين از انفرادی خارج می‌شد و به‌بند عمومی می‌رفت و حق تماس و ملاقات پيدا می‌کرد: «الان ده روز است که روی پرونده اظهارنظر شده، اما هيچ اتفاق و گشايش جديدی روی نداده و ظاهرا پرونده بغرنج‌تر شده است.»</p>
<p>آقای خندان می‌گويد که از زمان دستگيری همسرش، تنها يک‌بار امکان ملاقات با بازپرس پرونده را پيدا کرده و آن هم به‌اين دليل بوده که گمان کرده بودند او وکيل پرونده است: «به من گفتند که شما هيچ سمتی در اين پرونده نداشته و حق پيگيری هم نداريد.»</p>
<p>رضا خندان از افسردگی و بی‌قراری دو فرزند خود در غياب مادرشان می‌گويد و از اثر اين دستگيری در روحيه و آينده آنها ابراز نگرانی می‌کند: «پسرم نيما شش هفته‌است صدای مادرش را نشنيده و تنها سه سال دارد. می‌توانم بگويم بيشتر از آن اندازه که نگران خانم‌‌ام باشم، نگران بچه‌ها هستم.» مراقبت مادرانه از فرزندان خانم ستوده را در حال حاضر، مادر بزرگ ‌آنها بر عهده دارد که از شهرستان به تهران آمده است.</p>
<p>حمايت داخلی و جهانی از نسرين ستوده</p>
<p>خانم ستوده پيش از بازداشت، بارها مورد بازخواست قرار گرفته بود که از وکالت زندانيان سياسی دست بکشد و از شيرين عبادی نيز دفاع حقوقی نکند. خانم عبادی از جامعه جهانی خواسته که برای رفع فشار از نسرين ستوده اقدام کنند. واسلاو هاول، رييس جمهور پيشين چک نيز در همايش بين‌المللی "فوروم ۲۰۰۰" با پشتيبانی از خانم ستوده، خواهان آزادی فوری او شد.</p>
<p>کانون وکلای دادگستری ايران هم طی نامه‌ای خطاب به نسرين ستوده، اين حقوقدان را دعوت به شکستن اعتصاب غذا کرده است. اين نامه پس از آن نوشته شد که رضا خندان، در نشست اين کانون به شرح وضعيت همسرش پرداخت.</p>
<p>چهار زندانی سياسی محبوس در زندان رجايی شهر کرج نيز در نوشته‌ای به نسرين ستوده از وی خواسته‌اند که برای حفظ جان خود به اعتصاب غذا پايان دهد. منصور اسانلو، رسول بداغی، عيسی سحرخيز و حشمت‌‌الله طبرزدی در نامه خود تاکيد کرده‌اند که ايران در راه آزادی‌خواهی، به مبارزی همچون نسرين ستوده نياز دارد.</p>
<p>رضا خندان، همسر خانم ستوده، به دويچه‌وله می‌گويد: «همسر من متهم است نه مجرم. تنها در صورت قطعی شدن جرم می‌توانند افراد را مجازات کنند. ممکن است فردا دادگاهی تشکيل شود و ايشان را تبرئه کنند. در اين صورت چه کسی بايد پاسخگوی فشاری باشد که ايشان در اين مدت تحمل کرده است؟»</p>
<p>صدای آلمان</p>
<p>مهيندخت مصباح<br class='autobr' />
تحريريه: کيواندخت قهاری</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=6633 by HTTrack Website Copier/3.x [XR&CO'2014], Sat, 17 May 2025 01:47:08 GMT -->
</html>

