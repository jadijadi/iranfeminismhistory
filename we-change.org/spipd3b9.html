<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=9432 by HTTrack Website Copier/3.x [XR&CO'2014], Sat, 17 May 2025 03:46:16 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 9432
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article9432</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">استفاده از زنان سرباز در عملیات شبانه هجوم به خانه‌ها در افغانستان </h1>
				
				<!-- finde_surligneconditionnel-->

				<p><small>يكشنبه3 اردیبهشت 1391</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p><a href="http://www.1oo1nights.org/index.php?page=2&amp;articleId=3094" class='spip_out' rel='external'>شهرزادنیوز</a>: برای رفع تنش‌ها و اعتراضات به حمله شبانه سربازان خارجی مذکر به خانه‌های مردم مذهبی مسلمان، افغانستان آموزش نیروهای زن را آغاز کرده است تا در این گونه عملیات یاور سربازان مذکر باشند.</p>
<p>دلاور، پلیس سابق در استان جوزان، می‌گوید: "پیش از الحاق این واحد، عملیات ما توسط نیروهای خارجی انجام می‌شد و آن‌ها فرهنگ ما را نمی‌شناسند. مردم اعتراض داشتند و بنابراین ما به کمک آمدیم."</p>
<p> "من قبلا هم با طالبان جنگیده‌ام. هم‌قطاران من در جنگ با طالبان شهید شدند و ما هم آن‌ها را کشتیم، اما طی حملات شبانه هنوز هیچ یک از شورشیان را نکشته ام."</p>
<p>دلاور که زبان‌های محلی را به راحتی صحبت می‌کند، یکی از 12 سربازیست که برای جنگ و تجسس توأم با احترام به حساسیت‌های فرهنگی، آموزش دیده است.</p>
<p>حملات شبانه غافلگیرانه برای یافتن شبه نظامیان مدت‌هاست که در افغانستان احساسات ضد غربی را تحریک کرده است و بسیاری از بومیان آن‌ها را مهاجمان به حریم خصوصی، به ویژه حریم خصوصی همسران‌شان، می‌بینند.</p>
<p>در نواحی محافظه‌کار جنوبی کشور که طالبان قدرت دارد، چنین حملاتی خصومت‌های زیادی را هم برانگیخته است.</p>
<p>روز یکشنبه 8 آوریل، پس از ماه‌ها مذاکره شدید، افغانستان و ایالات متحده توافق کردند که فقط نیروهای افغان برای تجسس وارد خانه‌ها یا املاک مسکونی شوند.</p>
<p>علاوه بر رعایت حساسیت‌های فرهنگی، هدف از استراتژی جدید کاهش صدمه به غیر نظامیان و افزایش محبوبیت رئیس جمهور حمید کرزای در زمانی است که وظایف نیروهای رزمی خارجی به نیروهای افغان سپرده می‌شود.</p>
<p>بی‌نظیر، گروهبان سوم 24 ساله، می‌گوید: "نمی‌توانیم بپذیریم که مردان سرباز، زنان را بازرسی بدنی کنند. مردان اجازه ندارند به زنان دست بزنند."</p>
<p>"افتخار می‌کنم که بگویم این جا هستم تا در کنار برادرانم به کشورم خدمت کنم. افتخار می‌کنم که دختران افغان اینجا هستند و امیدوارم دختران بیش‌تری به ما بپیوندند تا بهتر به برادران و خواهران‌مان در میدان‌های جنگ خدمت کنیم و مردم را نجات دهیم."</p>
<p><strong>وظیفه‌ای نه چندان آسان</strong></p>
<p>در یک پایگاه آموزشی در حومه کابل، پایتخت افغانستان، به یک گروه شبه نظامی مشکوک واقع در یک خانه فرضی با بلندگو دستور داده می‌شود که خانه را ترک کنند. یک زن محجبه فریادزنان و گریان می‌پرسد سربازان برادرش را کجا می‌برند.</p>
<p>زنان سرباز بازویش را گرفته و از صحنه دورش می‌کنند.</p>
<p>کاپیتان محمد خالید، مسئول آموزش نیروهای ویژه، می‌گوید: "آموزش‌هایی که آن‌ها در این مرکز دیده‌اند، در حملات شبانه نتایج خوبی به دنبال داشته است."</p>
<p>"برای آغاز عملیات‌مان به شیوه‌ای خوب، باید در نیروهای خود 100 افسر زن داشته باشیم."</p>
<p>این برنامه دو ماه پیش آغاز شده و زنان تاجیک، ازبک، ترکمن و هزاره را به خود جلب کرده است، اما نه زنان پشتو را که بیش‌تر نیروها از آنان هستند.</p>
<p>وظیفه یافتن زنان اکنون اهمیت بیش‌تری هم پیدا کرده است، زیرا قرار است تا پایان سال 2014 اکثر نیروهای جنگی ناتو خاک افغانستان را ترک کنند.</p>
<p>افغانستان هنوز در حال احیای خود پس از محافظه‌کاری اجتماعی دوران طالبان است که قوانین سخت‌اش طی سال‌های 2001 – 1996 زنان را به حاشیه راند و آن‌ها را از حق اشتغال، تحصیل یا آمدن به خیابان محروم کرده بود.</p>
<p>این کشور هنوز یکی از بدترین مکان‌ها برای زنان است و ایجاد یک نیروی ویژه زنانه ابدا کار آسانی نبود.</p>
<p>سربازگیری با دشواری خاصی روبروست. زنان به خاطر احتمال طرد اجتماعی و نارضایتی خانواده قدم جلو نمی‌گذارند.</p>
<p>زنان که به طور سنتی در قید خانه هستند، با مشکلاتی روبرویند که پیشاروی هم‌قطاران مردشان قرار ندارد.</p>
<p>دلاور، مادر دو فرزند و بیوه، می‌گوید: "بچه‌هایم در جوزان به مدرسه می‌رفتند، اما این جا نه، چون من در خانه نیستم و آن‌ها نمی توانند خودشان به مدرسه بروند."</p>
<p>"امیدوارم راهی پیدا بشود که بتوانند به مدرسه بروند، به خصوص وقتی که من این جا سر کارم و خانه نیستم."</p>
<p>منبع: رویترز</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=9432 by HTTrack Website Copier/3.x [XR&CO'2014], Sat, 17 May 2025 03:46:16 GMT -->
</html>

