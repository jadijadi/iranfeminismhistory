<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=8653 by HTTrack Website Copier/3.x [XR&CO'2014], Sat, 17 May 2025 17:22:34 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 8653
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article8653</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">ضرورت تحقیق در مورد خودکشی بهنام گنجی و نهال سحابی</h1>
				
				<!-- finde_surligneconditionnel-->

				<p><small>شنبه9 مهر 1390</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p><a href="http://persian.iranhumanrights.org/1390/07/behnam_nahal_kouhyar/" class='spip_out' rel='external'>کمپین بین المللی حقوق بشر در ایران</a>: کمپین بین المللی حقوق بشر در ایران امروز با انتشار بیانیه ای خواستار تحقیق و پاسخگویی قوه قضاییه در مورد بازداشت کوهیار گودرزی فعال حقوق بشر که از نهم مردادماه در زندان است و خودکشی اخیر دو دوست وی بهنام گنجی و نهال سحابی شده است. بهنام گنجی همراه با کوهیارگودرزی دستگیر و پس از مدتی آزاد شد و متعاقبا خودکشی کرد. در حالی که سکوت مقامات ایرانی در خصوص بازداشت کوهیارگودرزی و نیز بازداشت و نحوه بازجویی به عمل آمده از بهنام گنجی همچنان ادامه دارد، مرگ نهال سحابی نیز بر ابهامات این پرونده تراژیک افزوده است.</p>
<p>پروین مخترع مادر کوهیار گودرزی هم همزمان با بازداشت وی در کرمان بازداشت شد و بنابرگزارشات مختلف به جرم اقدام علیه امنیت ملی از طریق مصاحبه با رسانه های بیگانه طی هفته های گذشته محاکمه شده و همچنان در زندان کرمان به سر می برد.</p>
<p>بهنام گنجی در ۱۰ شهریور ونهال سحابی در ۶ مهر هر دو با خودکشی به زندگی خود پایان دادند.  مقامات قضایی در قبال بازداشت کوهیارگودرزی طی ماه های گذشته سکوت مطلق اختیار کرده اند و هیچ اطلاعاتی در مورد دلیل بازداشت وی ارائه نداده اند. به دنبال این دو خودکشی کمپین بین المللی حقوق بشر در ایران شدیدا در مورد آنچه در درون زندان بر بهنام گنجی ممکن است گذشته باشد و فشارهای غیرقابل تحمل روحی احتمالی که ممکن است بر وی رفته باشد وهمچنین وضعیت نگهداری و پرونده کوهیارگودرزی ابراز نگرانی کرده و خواستار اطلاع رسانی و پاسخگویی مسوولین نسبت به سوالات مطرح شده در این خصوص است.</p>
<p>یکی از دوستان بهنام گنجی به کمپین بین المللی حقوق بشر در ایران گفت که وی پیش از آنکه خودکشی کند بار دیگر به نهادهای امنیتی احضارشده بود و اینکه وی به دلیل شرایطی که در بار اول دستگیری تحمل کرده بود بسیار از بازگشت به زندان هراس داشت.</p>
<p>هادی قائمی سخنگوی کمپین در این زمینه گفت: « دست بازجویان و ماموران اطلاعاتی درون زندان ها کاملا باز است تا هر بلایی می خواهند برسربازداشت شدگان بیاورند و  هیچ کسی هم درقبال آن جوابگو نیست.» وی افزود: « خودکشی گنجی و سحابی بسیار غم انگیز و اسفناک است و باید یک تحقیق فوری در مورد اینکه درون زندان بر آنها چه گذشت که دو خودکشی پی در پی را موجب شد انجام دهد. همچنین به این پرسش پاسخ داده شود که وضعیت کوهیار گودرزی هم اکنون چگونه است؟ تنها تحقیقات مستقل است که می تواند از رابطه خودکشی های یاد شده با بازداشت کوهیارگودرزی و بهنام گنجی پرده بردارد.</p>
<p>گودرزی در طی دو ماه که از بازداشت وی می گذارد هیچ دسترسی به وکیل خود نداشته و مقامات قضایی و امنیتی هیچ دلیلی به وکیل وی در مورد بازداشتش ارائه نکرده اند و اینکه چرا همزمان مادر وی نیز بازداشت شده است.</p>
<p>یکی از نزدیکان بهنام گنجی پس از خودکشی او به کمپین بین المللی حقوق بشر در ایران گفت:‌ «من سالهاست که بهنام را میشناسم. بچه ای بسیار شوخ طبع و با نشاط بود. هیچ نوع افسردگی یا بیماری روانی قبل از بازداشتش نداشت و معلوم نیست چه بر سر وی در سلولهای انفرادی و اتاق های بازجویی آمده است که اینچنین دچار افسردگی شده بود. شدت افسردگی وی بعد از ازادی به نحوی بود که همراه خانواده اش به روانپزشک مراجعه کرده بود و روانپزشک نوبت داده بود که مدتی در کلینیک تحت درمان قرار گیرد. من نمی دانم که چه قرصی مصرف کرده است. خانواده حدود ساعت ۳ بامداد جمعه به منزل رسیده اند و با پیکر بی جان بهنام روبرو شده اند و نتواسنته اند هیچ کاری بکنند. آخرین تماسی که خانواده با وی داشته اند ساعت یازده و نیم پنج شنبه شب بوده است. وی ساعت حدود ۱۲ پنجشنبه شب اقدام به خودکشی کرده است. بعد از اینکه ماموران پلیس در محل حاضر شده اند به خانواده و جنازه بی احترامی کرده اند و حتی هیچ کمکی برای انتقال جنازه از طبقه چهارم به پایین نکردند و پدر و برادر داغدار وی به تنهایی جنازه را از راه پله های طبقه چهارم ساختمان مسکونی به پایین برده اند.»</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=8653 by HTTrack Website Copier/3.x [XR&CO'2014], Sat, 17 May 2025 17:22:34 GMT -->
</html>

