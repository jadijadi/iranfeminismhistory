<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=5002 by HTTrack Website Copier/3.x [XR&CO'2014], Sat, 17 May 2025 02:59:20 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 5002
			<br>
			<br>مسیر:<br> صفحه اول  &gt;  سایت نوشته ها
			<br>
			<br>لینک مستقیم:<span dir=ltr><br>/spip.php?article5002</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">مهمترین دستاورد اشاعه فرهنگ حقوق بشر است/ گفتگو با شیرین عبادی</h1>
				
				<!-- finde_surligneconditionnel-->

				<p><small>پنج شنبه28 آبان 1388</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>شیرین عبادی، حقوق‏دان ایرانی که در رابطه با فعالیت‏‌های دائمی‏اش در جهت برقراری حقوق بشر در ایران، دفاع از حقوق کودکان خیابانی، دفاع از حقوق زنان و فعالیت برای جنبه‏های گوناگون حقوق بشر در کنار دفاع پی‏گیری از زندانیان سیاسی، در سال ۲۰۰۳ میلادی برابر با ۱۳۸۲ شمسی، به عنوان اولین ایرانی و اولین زن مسلمان در جهان موفق به دریافت جایزه‏ی صلح نوبل شد، هم‏چنان در تکاپوی تحقق حقوق بشر در ایران و هم‏چنان مورد تهدیدات و فشارهای امنیتی از جانب دولت ایران قرار دارد.</p>
<p>او اندکی پیش از انتخابات دوره‏ی دهم ریاست جمهوری برای شرکت در برخی برنامه‏های بین‏المللی، به قول خودش ایران را با یک چمدان و به امید آن که به زودی باز می‏گردد، ترک کرد.<br class='autobr' />
حوادث پس از انتخابات ایران به جهتی رفت که شیرین عبادی پس از ماه‏ها هنوز در خارج از کشور اقامت دارد و تلاش‏های همیشگی‏اش را در خارج از ایران پی می‏گیرد.</p>
<p>با او گفت‏وگویی کرده‏ام و ابتدا از وی پرسیدم که ماحصل ۳۰ سال فعالیت حقوق بشری خود را چه می‏داند؟</p>
<p>چون صحبت از ۳۰ سال گذشته کردید، باید در ابتدا بگویم که مهم‏ترین دست‏آورد فعالیت‏های من و سایر مدافعین حقوق بشر در ایران این بود که فرهنگ حقوق بشر را در ایران اشاعه و ارتقا بدهد.</p>
<p>در سال‏های اول انقلاب، وقتی کسی می‏خواست به من ناسزا بگوید، یعنی روزنامه‏های دست راستی و دولتی، من را فیمینیست و مدافع حقوق بشر می‏نامیدند و این‏ها به منزله‏ی ناسزا بود.</p>
<p>اما خوشبختانه در اثر تلاش‏های کلیه‏ی مدافعان حقوق بشر، به تدریج دفاع از حقوق بشر تبدیل به یک ارزش اجتماعی شد و می‏بینید که الان همگی مدعی طرف‏داری از حقوق بشر هستند؛ ولو این که برخی از آنان، خود ناقض حقوق‏ بشراند.</p>
<p>بنابراین آن‏چه برای ما فوق‏العاده حائز اهمیت است، این است که به نسبت ۳۰ سال پیش که کسی صحبت از حقوق بشر نمی‏کرد، الان صحبت از حقوق بشر در هر خانه، در هر دانشگاه و در هر کوی و برزن جریان دارد. این مهم‏ترین دست‏آورد فعالیت‏های من و سایر مدافعان حقوق بشر بوده است.</p>
<p><strong>این مدتی که شما در ایران نبودید، انتخابات برگزار شد و اتفاقات و روی‏دادهای پس از آن رخ داد. در این رابطه چه کردید؟</strong></p>
<p>پس از ۲۲ خرداد، سانسور در ایران خیلی شدیدتر از سابق شد. خبرنگاران خارجی را اخراج کردند، خبرنگاران داخلی کاملا سانسور بودند و تعدادی نیز در زندان.</p>
<p>آن چه بسیار مهم بود، این بود که داستان و وقایعی که در ایران اتفاق می‏افتد، به صورت صحیح در معرض قضاوت مردم دنیا قرار بگیرد. از این رو، مهم‏ترین تکلیف هر یک از مدافعان حقوق بشر این بود که به کار اطلاع‏رسانی درست اقدام کنند.</p>
<p>اعلام این که چه حقایقی اتفاق افتاده و چگونه اتفاق افتاده، برای پیش‏برد حقوق بشر در ایران، بسیار ضروری است. زیرا حقوق بشر مقوله‏ای است شفاف و ضمناً بین‏المللی. یعنی آن‏چه در یک کشور اتفاق می‏افتد، باید به صورت درست و شفاف در معرض قضاوت بین‏المللی قرار بگیرد.</p>
<p><strong>یکی از اتهاماتی که اغلب دستگیرشدگان با آن مواجه هستند، تلاش برای انجام انقلاب مخملی یا کودتای مخملی در ایران است. چنین اتهامی به لحاظ حقوقی چه جایگاهی دارد؟</strong></p>
<p>در قوانین کیفری، جرمی به نام «کودتای مخملی» یا «انقلاب مخملی» وجود ندارد و این جرم من‏درآوردی دادستان به منظور متهم کردن کسانی است که جرأت کرده‏اند به افراد دیگری غیر از افرادی که در قدرت‏ هستند رأی بدهند.</p>
<p>جالب است که در کیفرخواست عمومی دادستان که در جلسه‏ی اول قرائت شد، حتی فیس‏بوک و تویتر نیز به عنوان متهم معرفی شدند. گویا ابر و باد و مه و خورشید همه در کارند تا این که خدای‏ناکرده، در ایران کودتایی رنگی رخ داده شود و کسانی غیر از افرادی که الان در قدرت‏ هستند، یک موقعی به قدرت برسند.</p>
<p><strong>اگر بخواهید از دست‏آورد چند ماه فعالیت اخیرتان به طور مشخص‏تر بگویید، آن را چگونه می‏بینید؟</strong></p>
<p>چند ماه گذشته هر یک از ما به سهم خود، فعالیت می‏کردیم که آن‏چه در ایران می‏گذرد، در معرض قضاوت افکار عمومی بین‏المللی قرار بگیرد. فکر می‏کنم تا حدود بسیار زیادی هم موفق بوده‏ایم.<br class='autobr' />
نمونه‏ی آن گزارشی است که آقای بان‏ کی‏مون، دبیر کل سازمان ملل متحد، در زمینه‏ی نقض حقوق بشر در ایران در سال ۲۰۰۹ تهیه کرده و تقدیم مجمع عمومی شده است که قرار است در دسامبر امسال در مجمع عمومی، در حضور کلیه‏ی نمایندگان کشورها از جمله ایران، قرائت شود.</p>
<p><strong>خانم عبادی، شما اهمیت زیادی برای این گزارش آقای بان‏ کی‏مون قایل هستید. این اهمیت در کجاست؟ و مهم‏ترین نکاتی که آقای بان‏ کی‏مون طرح می‏کنند، کدام‏ها هستند؟</strong></p>
<p>علت این که من برای گزارش آقای بان‏ کی‏مون ارزش قائل هستم، این است که یک مقام بی‏طرف بین‏المللی گزارش می‏دهد. بنابراین شائبه‏ی سیاسی‏کاری در کار او نیست و ایشان بر اساس دریافت‏هایی که از طرق مختلف داشته است، این گزارش را تنظیم کرده است.</p>
<p>مهم‏ترین مساله‏ی آقای بان کی‏مون، پرداختن به نحوه‏ی رفتار دولت ایران با مدافعان حقوق بشر است. زیرا طبق قطع‏نامه‏ی مصوب سال ۱۹۹۹، مجمع عمومی سازمان ملل تصریح کرد که مدافعان حقوق بشر باید از مصونیت خاصی برخوردار باشند تا بتوانند به وظایف خود عمل کنند و دولت‏ها مکلف هستند مدافعان حقوق بشر را برای انجام وظایف‏شان یاری کنند.</p>
<p>مساله‏ی دیگر، موضوع آزادی بیان در ایران است که آقای بان‏ کی‏مون به آن اشاره کرده است.</p>
<p>موضوعات دیگر برخورداری از دادرسی عادلانه، قانون‏مند بودن عوامل حکومتی، تبعیض بر اساس جنسیت و تبعیض بر اساس مذهب است که در ایران وجود دارد. سایر مواردی که نقض حقوق بشر خوانده می‏شود نیز در این گزارش آمده است.</p>
<p>البته باید بگویم، آن‏چه در گزارش آقای بان کی‏مون آمده، کاملا درست است اما تمام حقیقت نیست. متاسفانه نقض حقوق بشر در ایران حتی بیش از آنی است که آقای بان‏ کی‏مون گزارش داده است.</p>
<p><strong>در گزارش آقای بان‏ کی‏مون، اشاره‏ای هم به شخص شما شده بود. ممکن است در این مورد توضیح بدهید؟</strong></p>
<p>بله؛ پس از این که بر خلاف قوانین داخلی، دفتر کانون مدافعان حقوق بشر را بستند و عده‏ای تحت عنوان بسیجی، به دفتر من حمله کردند و تعدادی از مامورین وزارت اطلاعات، تحت نام مامورین وزارت دارایی، بر خلاف قانون برای بازرسی به دفتر وکالت من آمدند و تمام پرونده‏هایم را که جنبه‏ی محرمانه داشت و مربوط به محاکمات زندانیان سیاسی بود با خود بردند، آقای بان‏ کی‏مون و هم‏چنین خانم پیلای، کمیسار عالی حقوق بشر، به دولت ایران اخطار کردند و سفیر ایران را احضار کردند که اعتراض رسمی خود را اعلام کنند.</p>
<p>تمامی این اعمال خلاف قانون دولت ایران در مورد شخص بنده، بستن و پلمب غیرقانونی دفتر کانون مدافعان حقوق بشر در این گزارش آمده است و اقای بان کی‏مون به عنوان دبیرکل سازمان ملل متحد، به این گونه اعمال اعتراض کرده‏اند.</p>
<p><strong>پاسخی هم از سوی دولت ایران گرفته‏اند؟</strong></p>
<p>دولت پاسخ داده است. ولیکن چون پاسخ آن‏ها قانع‏ کننده نبوده است، بنابراین به عنوان نقض حقوق بشر در این گزارش آمده است.</p>
<p><strong>در ارتباط با حرکتی که در ایران جریان دارد، از جانب تحلیل‏گران سیاسی راه‏های گوناگونی پیشنهاد می‏شود. اما مضمون این مبارزه به نوعی حقوق بشری نیز هست. به نظر شما، به عنوان فعال حقوق بشر، مردم ایران با وجود گسترش خشونت‏های دولتی، برای رسیدن به اهداف حقوق بشری خود، چه باید بکنند؟</strong></p>
<p>آن‏چه باعث پیروزی مردم خواهد شد و راه را بر دمکراسی در ایران باز خواهد کرد، مداومت مردم بر خواست‏های برحق خود، با شیوه‏های مسالمت‏آمیز است.</p>
<p>مردم تحت هیچ شرایطی نباید دست به خشونت بزنند و خشونت دولتی را با جواب خشنی پاسخ بدهند. زیرا این مساله بهانه‏ای خواهد شد برای سرکوب بیشتر آزادی‏خواهان و اصولا شیوه‏ی درستی نیست. مسالمت‏آمیز بودن این حرکت اعتراضی، باعث شده که دنیا بر بلوغ سیاسی مردم ایران آفرین بگوید.</p>
<p>همان‏طور که می‏دانید، در این باره که جامعه‏ی جهانی چگونه باید از مبارزات مردم ایران پشتیبانی کند، نظرهای متفاوتی وجود دارد و از راه‏حل نظامی تا تحریم اقتصادی مطرح می‏شود. شما که خود در جامعه‏ی بین‏المللی کار می‏کنید، نظرتان در مورد این راه‏های پیشنهادی چیست؟<br class='autobr' />
هرچند خشونت‏های دولتی افزایش یافته است، اما این دلیل نمی‏شود که ما با حمله‏ی نظامی یا بمباران ایران و یا تحریم اقتصادی ایران موافق باشیم. زیرا که این‏گونه برخوردها به مردم صدمه‏ی بیشتری خواهد زد.</p>
<p><a href="http://zamaaneh.com/humanrights/2009/11/post_453.html" class='spip_out' rel='external'>رادیو زمانه؛ مریم محمدی</a></p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=5002 by HTTrack Website Copier/3.x [XR&CO'2014], Sat, 17 May 2025 02:59:20 GMT -->
</html>

