<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=3371 by HTTrack Website Copier/3.x [XR&CO'2014], Sat, 17 May 2025 03:01:06 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 3371
			<br>
			<br>مسیر:<br> صفحه اول  &gt;  سایت نوشته ها
			<br>
			<br>لینک مستقیم:<span dir=ltr><br>/spip.php?article3371</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				<img class='spip_logo spip_logos' alt="" src="local/cache-vignettes/L150xH173/arton3371-39a37d448.jpg?1747448525" width='150' height='173' />
				<p class="surtitre">نرگس محمدي در مصاحبه با روز</p>
				<h1 class="titre">دفاع از حقوق بشر با پلمب تعطيل نمي شود‏</h1>
				<p class="soustitre">روزآنلاین / مریم کاشانی</p>
				<!-- finde_surligneconditionnel-->

				<p><small>دو شنبه2 دی 1387</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>به دنبال پلمب دفتر کانون مداقعان حقوق بشر در تهران، با نرگس محمدي، سخنگوي اين کانون گفت و گو کرده ايم. ‏خانم محمدي ضمن غيرقانوني خواندن پلمب دفترکانون مدافعان حقوق بشر و توصيف نحوه برخورد خشن ماموران ‏امنيتي و لباس شخصي، تاکيد مي کند که "مدافعان حقوق بشربا پلمب شدن دفترو تنگناهايي از اين دست، از کار خود ‏دست نخواهند کشيد و سختکوش تر به کار خود ادامه خواهند داد." اين مصاحبه در پي مي آيد.‏</p>
<p>‎‎<strong>از پلمب دفتر کانون بگوييد.‏‎</strong> ‎</p>
<p>ما قرار بود درشصتمين سالگرد تصويب اعلاميه جهاني حقوق بشر مراسم ساده اي برگزار کنيم.برنامه هم عبارت بود ‏از چند سخنراني، اهداي تنديس کوروش کبير به يک تلاشگر حقوق بشرو کارهايي در همين رديف. 300 مهمان داشتيم ‏که همگي با کارت ويژه براي يک نفر دعوت شده بودند. البته اين دعوت به صورت علني نبود. تا اينکه در ساعت 4 و ‏نيم بعد از ظهر نيروهاي امنيتي، لباس شخصي، ماموران اداره اماکن و نيروهاي انتظامي محل را در محاصره گرفتند. ‏ده ها ماشين شخصي با دوربين تمام منطقه را پر کرده بودند. انقدر نيرو در منطقه يوسف آباد جمع شده بودند که تصور ‏آن ممکن نيست. بعد ده پانزده نفر از اين نيروها، وارد ساختمان شدند که ما خواستيم مانع ورودشان شويم و تقاضاي ‏مستند يا حکم قانوني براي ورود به ساختمان را کرديم؛ ولي آنها نه تنها به اين درخواست ما توجهي نکردند بلکه يکي از ‏آنها ضمن هتاکي به من حمله کرد . او فحش هاي رکيک مي داد و مي گفت اگر زن نبودي ـ خيلي ببخشيد ـ لنگت را مي ‏گرفتم و پرتت مي کردم بيرون. برخورد او طوري بود که مامورين انتظامي مانع او شدند و او را کشان کشان از ‏ساختمان بيرون بردند. بعد هم دفتر را پلمب و ما را از آنجا بيرون کردند.‏</p>
<p>‎‎<strong>کدام دسته از ماموران برخوردهاي خشني داشتند؟‎‎</strong></p>
<p>مجموعه اي از آنها، اما برخورد لباس شخصي ها بسيار خشن تر بود و حتي يکي از اعضاي شورايعالي نظارت را ‏مورد ضرب و شتم قرار دادند.‏</p>
<p>‎‎<strong>مهمان ها رسيده بودند؟‎‎</strong></p>
<p>مامورين باهر کسي که قصد ورود داشت، برخورد و مهمانان را متفرق مي کردند. حتي با خبرنگاران و عکاسان ‏برخورد کردند و مانع ورود آنها به ساختمان شدند. دوربين عکاسان را هم گرفتند و فيلم ها را يا ضبط يا پاک کردند.‏</p>
<p>‎‎<strong>وسيله اي هم از آنجا بردند؟‏‎‎</strong></p>
<p>نه، تمام وسايل در دفتر کانون و در اختيار اين نيروهاست. به همين علت اگر بعدا هر چيزي اعلام بکنند ما نخواهيم ‏پذيرفت. نيروهاي امنيتي حتي فرصت ندادند که وسايل صورت برداري شود و به امضاي طرفين برسد. يعني به ‏هرشکلي که تصور کنيد اقدام اين ماموران غيرقانوني بود، نه حکم ارائه دادند و نه صورت جلسه اي شد.‏</p>
<p>‎‎<strong>کسي هم دستگير شد؟‎‎</strong></p>
<p>ما در دفتر نبوديم؛ يعني بعد از پلمب حتي اجازه ندادند جلوي دفتر کانون مدافعان بايستيم.آنها مي خواستند ما را به سمت ‏کلانتري هدايت کنند که ما نرفتيم و بالاخره مجبور به ترک محل شديم.‏</p>
<p>‎‎<strong>خانم عبادي هم بودند؟‎‎</strong></p>
<p>بله؛ ما بيش از يک ساعت به همراه خانم عبادي، اقايان شيرازي، سلطاني و اسماعيل زاده، سعي کرديم مانع پلمب يا ‏حداقل انجام اين کار به صورت قانوني شويم ولي مقاومت ما به نتيجه اي نرسيد.‏</p>
<p>‎‎<strong>چه جور پلمبي کردند؟‎‎</strong></p>
<p>با سيم و مهر.‏</p>
<p>‎‎پس معنيش اين است که دستور دادستان يا دادگاه را داشته اند؛ چون معمولا وقتي دستور قانوني ندارند با ‏نصب يک کاغذ و ترساندن صاحبان مکان اين کاررا مي کنند.‏‎ ‎</p>
<p>ولي متاسفانه اين حکم را نشان ندادند. اگر وجود داشت بايد نشان مي دادند. اتفاقا اعتراض ما اين است که حتي اگر قصد ‏پلمب دارند ـ که اين هم غيرقانوني است ـ بايد حکم نشان بدهند. اصلا دليل اين کار چه بود؟ اتهام ما چه بود؟ ما چه عمل ‏غيرقانوني مرتکب شده بوديم که به موجب آن بايددفترپلمب مي شد؟ چرا در اين مورد يک رويه قضايي به کار گرفته ‏نشد؟</p>
<p>‎‎<strong>الان چه مي کنيد؟‎‎</strong></p>
<p>کاري نمي توانيم بکنيم، در ايران شب است، امکان پيگيري نداريم.‏</p>
<p>‎‎<strong>خودتان فکر مي کنيد علت اين پلمب چه مي تواند باشد؟‎‎</strong></p>
<p>هر چند آقايان هيچ دليلي ارائه نکردند، امابه نظر ما اين کار پيامد فعاليت هاي کانون مدافعان حقوق بشرست.کانون سه ‏محور فعاليت اساسي دارد که عبارتند از:‏</p>
<p>ـ گزارش دهي مستمر در زمينه نقض حقوق بشر در ايران</p>
<p>ـ وکالت رايگان متهمان عقيدتي و سياسي</p>
<p>ـ دفاع از خانواده هاي زندانيان سياسي و عقيدتي</p>
<p>در همين راستا گزارش هاي مکرر کانون مدافعان حقوق بشر در زمينه نقض حقوق بشر در ايران مورد استناد بسياري ‏از نهادهاي بين المللي بوده است. نمونه آخر آن گزارش اخير دبيرکل سازمان ملل متحد در زمينه نقض حقوق بشر در ‏ايران بود. اين گزارش مبتني بر گزارش هاي کانون مدافعان حقوق بشر بود و آقاي يان کي مون به اين نکته صراحتا ‏اشاره کردند. اين گزارش که تهيه آن يک سال پيش از جانب مجمع عمومي سازمان ملل، به عهده دبيرکل اين سازمان ‏گذاشته شده بود، با استناد به گزارش هاي کانون تهيه شده بود و بر اساس همان هم عليه جمهوري اسلامي قطعنامه اي ‏صادر شد. اقدام امروز حکومت هم نشان داد که نقض حقوق بشر در ايران جديست؛ يعني در حاليکه شصتمين سالگرد ‏صدور اعلاميه جهاني حقوق بشر در نهادهاي بين المللي و کشورهاي مختلف جشن گرفته شد، در ايران به مدافعان ‏حقوق بشر حتي اجازه برگزاري يک مهماني ساده در محيطي سر بسته را ندادند و قضيه را به اين صورت درآوردند.‏</p>
<p>‎‎<strong>براي برگزاري اين مراسم به مجوز احتياح نداشتيد؟‎‎</strong></p>
<p>نه در محيط سربسته به مجوز نياز نيست ولي با اين حال ما جريان را با مسئول نيروي انتظامي منطقه در ميان گذاشته ‏بوديم.‏</p>
<p>‎‎<strong>او مخالفت نکرده بود؟‎‎</strong></p>
<p>نخير؛ نه تنها مخالفت نکرده بودند بلکه مامورين انتظامي امروز در مقابل کساني که براي پلمب دفتر آمده بودند، اين ‏اعتراض را مطرح مي کردند که چرا مي خواهيد اينجا را پلمب کنيد. اينها با ما هماهنگي کرده بودند. ما هم در اينجا ‏حضور داريم، چرا اين کاررا مي کنيد! يعني در ميان خود نيروها هم هماهنگي نبود.‏</p>
<p>‎‎<strong>فکر مي کنيد حرکت بعدي کساني که دستور پلمب دفتر کانون مدافعان حقوق بشر را داده اند، چه ‏باشد؟‎‎</strong></p>
<p>من نمي دانم فقط بايد بگويم بسيار متاسفم که با تنها سازمان غيردولتي مدافع حقوق بشر در ايران که عضو رسمي ‏فدراسيون بين المللي حقوق بشر نيز هست، چنين برخوردي مي شود. ما از سال 79 براي راه اندازي اين مرکز همه راه ‏هاي قانوني را رفته ايم. حتي آقاي علي جنتي، معاون وقت وزارت کشور اعلام کرد که کانون ما رسمي است، اما با اين ‏حال با چنين نهادي که رياست آن هم با برنده جايزه صلح نوبل است، چنين برخوردي مي کنند. اين اقدام غيرقانوني مهر ‏تاييدي بود بر قطعنامه اخير سازمان ملل مبني بر اينکه نقض حقوق بشر در ايران جديست. اما توجه داشته باشيد که ‏صداي ملت ها در پشتيباني از اعلاميه جهاني حقوق بشر، بسيار قدرتمند تر از صداي حکومت هاست.60 سال پيش ‏سازمان ملل از دولت ها خواست که مفاد اعلاميه جهاني حقوق بشر را تبليغ و ترويج کنند؛ شايد آن زمان مسئولين ‏سازمان ملل نمي دانستند که 60 سال بعد اين ملت ها هستند که اين اعلاميه را ترويج و تبليغ مي کنند. قدرت مردم برتر ‏از دولت هاست و آنها عاقبت تک تک مواد اعلاميه جهاني حقوق بشر را بر دولت ها تحميل خواهند کرد. ما يک نيروي ‏جهاني برحق هستيم وچونان زنجيره اي در سراسر دنيا به هم متصليم.با اين کارها صداي ما بلند تر و رساتر خواهد شد. ‏مدافعان حقوق بشر با پلمب دفترشان دست از کار نخواهند کشيدو سخت کوش تر از هميشه به فعاليت هاي خود ادامه ‏خواهند داد.‏</p>
<p>‎‎<strong>خانم محمدي! فردا صبح چه خواهيد کرد؟‎‎</strong></p>
<p>اولين کار جمع کردن دوستان به قصد هماهنگي است؛ بعد از آن هم اطلاع رساني خواهيم کرد. ما از تمام مجاري قانوني ‏داخلي و بين المللي استفاده خواهيم کرد؛ چرا که رسالت ما تبليغ و ترويج و اشاعه تک تک مواد اعلاميه جهاني حقوق ‏بشر است و اين کار تعطيلي بردار نيست.‏</p>
<p>‎‎<strong>راستي اين برخورد به انتخابات و بسته شدن بقيه درهاارتباطي ندارد؟‎‎</strong></p>
<p>ببيند واقعيت اين است که تحليل دقيقي از شرايط امروز ايران وجود ندارد، اما آنچه مسلم است اينکه شرايط بسيار سخت ‏تر شده: وضع اقتصادي سخت تر،وضع سياسي سخت تر و تنگناها بيشتر شده است. البته که مدافعان حقوق بشر هم نمي ‏توانند جدا از اين فضاي سنگين نفس بکشند.‏</p>
<p><a href="http://www.roozonline.com/archives/2008/12/post_10679.php" class='spip_out' rel='external'>روزآنلاین</a></p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=3371 by HTTrack Website Copier/3.x [XR&CO'2014], Sat, 17 May 2025 03:01:07 GMT -->
</html>

