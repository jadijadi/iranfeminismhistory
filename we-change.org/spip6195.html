<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=8241 by HTTrack Website Copier/3.x [XR&CO'2014], Sat, 17 May 2025 17:43:35 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 8241
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article8241</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">انتقاد سرپرست استانداری فارس از برخوردهای انتظامی با آسیب های اجتماعی</h1>
				<p class="soustitre">برنامه ای برای شاد کردن جامعه نداریم</p>
				<!-- finde_surligneconditionnel-->

				<p><small>چهار شنبه29 تیر 1390</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p><a href="http://www.khabaronline.ir/news-163348.aspx" class='spip_out' rel='external'>خبر آن لاین</a>:بی توجهی به برنامه های مفرح و شاد برای مردم فارس بالاخره صدای سرپرست استانداری فارس را هم درآورد و وی جلسه دیدار با مدیران ستادی اداره کل بهزیستی استان را بهترین فرصت برای بیان آنچه که خود درد دل های چند ماهه می نامید ، دانست. سرپرست استانداری فارس ابتدای صحبتش را به انتقاد از برخورد انتظامی با آسیب های اجتماعی اختصاص داد و چنین برخوردهایی را راه حلی مناسب برای حل این آسیب ها ندانست.</p>
<p>فرهاد سجادی با تاکید براینکه ناهنجاری های اجتماعی با برخورد پلیسی حل نمی شود اضافه کرد: حل پدیده هایی مثل بی حجابی ، بدحجابی ، اعتیاد و ... قبل از آن که نیاز به برخورد انتظامی داشته باشد نیازمند آسیب شناسی توسط کارشناسان است.</p>
<p>وی اظهار داشت : با آسیب اجتماعی می خواهیم برخورد انتظامی و پلیسی کنیم و از آنجایی که این آسیب ها را تهدیدی برای جامعه می پنداریم پلیس را برای مقابله با آنها وارد عرصه می کنیم مسلم است که این گونه حرکت ها نه تنها نتیجه مثبتی در پی ندارد بلکه گاهی بازخوردهای منفی هم از چنین حرکت هایی نصیب جامعه می شود.</p>
<p>سرپرست استانداری فارس با تاکید بر اینکه هیچکس منکر زشتی پدیده هایی مثل بی حجابی ، بدحجابی و یا اعتیاد نیست اضافه کرد: حضور پلیس در جامعه آخرین ابزار  برای کنترل این آسیب هاست در حالی که ما از آن به عنوان اولین ابزار استفاده می کنیم.</p>
<p>وی گفت : در برخورد با آسیب های اجتماعی دچار مشکل نگرشی و گفتمانی هستیم و در وهله اول تلاش می کنیم این آسیب ها را پنهان سازیم ، همین امر باعث می شود تا برای تدوین قوانین مرتبط با این آسیب ها دچار تأخر قانونی شویم.</p>
<p>سجادی برای اثبات گفته هایش به مثالی اکتفا کرد و اظهار داشت : به عنوان مثال در زمانی که پدیده ای همچون اینترنت پا به جامعه ما گذاشت همه بی تفاوت از کنار آن رد شده و معتقد بودند که این پدیده آسیب اجتماعی خاصی به دنبال ندارد اما زمانی که اینترنت فراگیر شد و در همه خانه ها رسوخ پیدا کرد آن زمان بود که برخی از آسیب هایی که این تکنولوژی به دنبال داشت مشخص شد و در پی آن تازه مسئولان می خواستند ساز و کارهای قانونی برای استفاده از اینترنت بیندیشند و یا تا همین چند وقت پیش استفاده کنندگان از شیشه در دادگاه پزشکی مورد پیگرد قانونی قرار می گرفتند.</p>
<p>وی با انتقاد شدید از نبود فضای شاد به خصوص در اعیاد مذهبی اظهار داشت: شاد بودن یک غریزه است و واضح است  وقتی این غریزه از راه قانونی آن تامین نشود برخی افراد به سمت راه های غیرقانونی مثل استفاده از شیشه و یا مواد مخدر صنعتی که نشاط و شادی آن کاذب است کشیده می شوند.</p>
<p>سجادی اضافه کرد : مثلا همین نیمه شعبان را ببینید ؛ روز 15 شعبان که بزرگترین عید مذهبی ما است از هیچ یک از شبکه های رسانه ملی برنامه شادی آفرین و جذابی پخش نشد در این روز به واسطه میهمانانی که داشتم تلویزیون روشن بود اما متاسفانه برنامه های صدا و سیما نتوانست 8 کودکی که خانه ما بودند را پای تلویزیون حتی برای 10 دقیقه بنشاند.</p>
<p>برنامه ای برای شاد کردن جامعه نداریم</p>
<p>سرپرست استانداری فارس با بیان اینکه متولیان فرهنگی استان برنامه ای برای شاد کردن مردم ندارند گفت : در چنین شرایطی فقط نشسته ایم و می گوییم چرا طلاق و اعتیاد گسترش پیدا کرده ؛ مسلم است وقتی فضای استان فضایی افسرده و غمگین با قیافه های عبوس مردم و لباس های رنگ تیره باشد یکنواختی جامعه را فرا گرفته و آسیب های مختلفی دامن استان را می گیرد.</p>
<p>وی با بیان اینکه شادی منافاتی با دین ندارد و نباید از برنامه های شاد تلقی برنامه های مستهجن بشود ادامه داد : از علما و روحانیون دعوت می کنم سازوکارهای شاد کردن مردم را تعریف کنند هزینه اجرای این برنامه ها را هم خودم متقبل می شوم. فضای فارس و شیراز نیازمند جشنواره های حلال و منطبق با آموزه های دینی است . در همین کشور همسایه امان ترکیه و یا در کشورهای حوزه خلیج فارس در ماه رمضان ؛ دم افطار که می شود انواع و اقسام برنامه های شاد را برای ماهی که میهمانی خداست بدون انحرافات اخلاقی برگزار می کنند و این ماه را جشن می گیرند اما متاسفانه ما هنوز نتوانسته ایم در این زمینه کاری انجام دهیم.</p>
<p>به گفته سجادی ظرفیت مناسبی در فارس و شیراز همچون شاهچراغ (ع) ، ‌حافظ و سعدی و ... برای برگزاری جشن های مذهبی وجود دارد که تاکنون این ظرفیت ها بدون استفاده باقی مانده است.</p>
<p>وی با طرح این سوال که در چند سال اخیر چندین برنامه شاد با محوریت مردم در شیراز اجرا شده است تصریح کرد : عمده برنامه هایی که در اعیاد مذهبی هم برگزار می شود خانگی و انفرادی است و به هیچ وجه اجتماعی<br class='autobr' />
 نمی باشد.</p>
<p>مقام ارشد استان با تاکید بر اینکه نباید زمانی که لغت شادی مطرح می شود ابعاد منفی آن مد نظر ما قرار گیرد ادامه داد: استان ما بیش از هرچیز به امید و شادی نیاز دارد تا وقتی که این رکن اساسی اجتماع وجود نداشته باشد صحبت کردن از بهره وری پایین در ادارات مفهومی ندارد.</p>
<p>وی گفت : من متخصص شاد کردن مردم نیستم اما به عنوان کسی که تجربه ، تحصیل و سوابق کاری مختلفی در حوزه آسیب های اجتماعی دارد می گویم که راه های زیادی برای شاد کردن مردم وجود دارد و این راه ها فقط ورزش ، موسیقی و یا شعر نیست.</p>
<p>سجادی با بیان اینکه فارس رتبه نخست را در نزاع های دسته جمعی دارد ، اظهار داشت :‌ علاوه بر این با وجود همه اقدامات صورت گرفته در بحث آسیب های اجتماعی شاهد آن هستیم که هر روز مواد مخدر صنعتی در بین جوانان شیوع بیشتری پیدا می کند و از اغلب جوان ها هم که دلیل استفاده از آن را سوال می کنیم به نشاط آور بودن این مواد اشاره می کنند.</p>
<p>قدر مسلم آن است که وقتی برای غریزه شادی مردم که از بین نمی رود ، نهادی درست نشود و این غریزه را مطابق با شئونات اسلامی ارضا نکنند به سمت مسیرهای غلط می رود. حالا هر چقدر هم نیروی انتظامی ،‌ متخلفان را د ستگیر کند تا  پایه و اساس کار درست نشود ،‌راه به جایی نمی بریم.</p>
<p>وی با بیان اینکه شاد کردم مردم هزینه چندانی ندارد گفت: اصولا بسیاری از مسئولان استان درک درستی از مفهوم جوانی ندارند ؛ در فرهنگ بسیاری از ما ، آدم ها یا کوچکند یا بزرگ و چیزی به نام جوانی در این فرهنگ وجود ندارد ؛ براساس همین درک نادرست است که برنامه ریزی ها هم بر آن اساسی که با روحیه و خلقیات جوان ها  جور در بیاید ،‌ صورت نمی گیرد و برنامه های کسالت بار جای برنامه های شاد و امیدآفرین را می گیرد.</p>
<p>سجادی ادامه داد: درک نادرست عده ای از افراد تا بدانجا پیش رفته که مشکل جوانان را تنها مسکن و اشتغال می دانند  در حالی که بسیاری از افراد صاحب خانه و کارمند و صاحب کار معتاد می شوند و یا در خانواده آنها آسیبی به نام طلاق اتفاق می افتد.</p>
<p>وی توجه مسئولان را به ایجاد فضای شاد در مدارس ، معماری شهر و جایگزینی رنگ های شاد به جای رنگ های تیره و کسالت آور جلب کرد و گفت: همین کشور تاجیکستان که یک کشور بسیار فقیر است را ببینید ، فقیرند اما پوشش مردم آن کشور و محیط زندگی اشان پر از رنگ های شاد و نشاط آور است.</p>
<p>سرپرست استانداری فارس با بیان اینکه نبود فضای شاد در جامعه باعث شده تا کتابفروشی ها پر شود از کتابهای روانشناسی همچون «راههای مقابله با افسردگی» یا «سازوکارهای شاد زیستن» ادامه داد: تیراژ وسیع این کتابها و وجود مشتری های پرو پاقرص برای آنها ، نشان دهنده تلاش مردم در جهت مقابله با غم و اندوهی است که در جامعه فراگیر شده است.</p>
<p>وی که معتقد است اداره کل ارشاد ، سازمان تبلیغات و صداوسیما باید این فضای کسالت بار را با تعریف درست از شادی تغییر دهند ، خاطر نشان کرد: رسانه ملی اجرای برنامه های شاد و طنز را به کل تعطیل کرده ، باز هم خدا چارلی چاپلین و لورل و هاردی را بیامرزد که چند برنامه برای صداوسیما ی ایران از خود بر جا گذاشتند و گرنه ما قرار بود چطور کمی شاد باشیم؟</p>
<p>سجادی با تاکید بر اینکه با این شیوه نمی توان با هجوم 3 هزار شبکه ماهواره ای بی محتوا مقابله کرد ، افزود: بازهم خدا خیر به صداوسیما ی فارس بدهد که آخر شب ها برنامه شب های برره را پخش می کند و لبخندی برای مردم استان می آورد وگرنه همه شبکه ها که هر روز سخنرانی و میزگرد پخش می کنند و کمتر شادی را در دستور کار فرهنگی خود قرار داده اند.</p>
<p>وی با تاکید بر اینکه فارس باید از فضای سیاست زده خارج شود و به سمت مسائل اساسی همچون حل آسیب های اجتماعی گام بردارد خطاب به مطبوعات گفت: مطالبه مردم فقط قطار و راه آهن نیست ، ‌مردم انگیزه ، امید و شادی اجتماعی می خواهند که در فارس کمتر به آن توجه شده است.</p>
<p>سرپرست استانداری فارس بار دیگر به معضل نزاع های دسته جمعی در شیراز پرداخت و گفت: آنقدر در شیراز تفریح کم است که زد خورد برای مردم تفریح شده ؛ عده ای می زنند ، عده ای می خورند و بقیه هم نگاه می کنند.</p>
<p>سجادی با اشاره به راه اندازی کمیته ای تحت عنوان ارتقای نشاط اجتماعی و رفاه عمومی در کار گروه فرهنگی استانداری از برگزاری نخستین جلسه این کمیته در هفته جاری خبر داد و افزود: در این جلسه متولیان فرهنگی باید برنامه های خود را برای ایجاد روحیه نشاط و شادی در بین مردم ارایه دهند.</p>
<p>وی تصریح کرد: اگر نمی توانیم مترو را در زمان کمتری به مردم تحویل دهیم حداقل باید کاری کنیم که کمی آن ها را شاد  نگه داریم . گفتنی است پیش از صبحت های سرپرست استانداری فارس ، عبدالحمید کشاورز مدیر کل بهزیستی فارس طلاق و اعتیاد را دو آسیب اجتماعی غالب در استان ذکر کرد و اظهار داشت: با وجود برخوردهای انتظامی و نظامی صورت گرفته با بحث اعتیاد ، همچنان شاهد رشد روز افزون مواد روان گردان هستیم.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=8241 by HTTrack Website Copier/3.x [XR&CO'2014], Sat, 17 May 2025 17:43:35 GMT -->
</html>

