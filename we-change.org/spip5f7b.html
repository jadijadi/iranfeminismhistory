<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=7270 by HTTrack Website Copier/3.x [XR&CO'2014], Sat, 17 May 2025 18:42:43 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 7270
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article7270</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">آغاز بکار کمپین بین‌المللی لغو مجازات مرگ در ایران</h1>
				
				<!-- finde_surligneconditionnel-->

				<p><small>دو شنبه18 بهمن 1389</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p><a href="http://stopexecution.info/fa/30" class='spip_out' rel='external'>کمپین بین المللی لغو مجازات مرگ در ایران</a>، آغاز بکار کرد. این کمپین تلاش دارد تا با بهره گرفتن از ابزارهای رسانه‌ای و ارتباطی و با تاکید بر شیوه‌های صلح آمیز و مدنی و بر اساس اصول بنیادین حقوق بشر، جامعه مدنی و افکار عمومی ایران و جهان را نسبت به سرنوشت محکومین به اعدام، آگاه نموده و در نشر و نقل خبر، با اتکا به امنیت، صحت، دقت و سرعت اطلاع رسانی، در راستای حساس سازی و بر علیه مجازات اعدام فعالیت کند.</p>
<p>متن کامل بیانیه آغاز بکار کمپین بین المللی لغو مجازات مرگ در ایران که بر روی سایت این کمپین قرار گرفته، بدین شرح است:</p>
<p> در سالها تلاش برای لغو مجازت مرگ در ایران، نه تنها کورسوی امیدی در تغییر رویه نهادهای قضایی امنیتی ایجاد نکرده، بلکه ماشین اعدام، مهارگسیخته‌تر از پیش قربانی می گیرد. در سالیان اخیر ایران  به تناسب جمعیت، در رتبه‌ی اول بزرگترین مجری حکم اعدام در دنیا ایستاده است و یکی از معدودترین کشورهایی است که نوجوانان را اعدام می کند.</p>
<p>سیستم قضایی جمهوری اسلامی ایران ثابت کرده که غیر مستقل و فاقد معیارهای دادرسی عادلانه است و به طور آشکار در تناقض با اصول بنیادین حقوق بشر و حتی قوانین داخلی جمهوری اسلامی عمل می کند. شکایات قربانیان سیستم قضایی، برای دادخواهی، به‌هیچ نتیجه‌ای نمی‌رسد و در بسیاری از موارد حتی پروسه دادرسی به علت اعمال نفوذ نیروهای امنیتی حاکمیت، ناتمام باقی مانده و حکم اعدام به اجرا در می آید. وکلای دادگستری، مدافعین حقوق زندانیان و فعالین حقوق بشر نیز از تهدید نهادهای امنیتی و قضایی مصون نمانده‌ و خانواده‌های قربانیان نیز به شدت تحت فشار قرار گرفته‌اند.</p>
<p>هیچ آمار رسمی از تعداد احکام صادره‌ی اعدام  و اجرای آن وجود ندارد و حکومت هرگز به صورت شفاف در این زمینه اطلاع رسانی نکرده است. بر اساس آماری که از اخبار رسانه‌ها استخراج میشود در سال ۲۰۰۹ دست کم ۴۰۰ نفر اعدام شده اند.  با این همه، صدور و اجرای حکم اعدام به طور مستمر و مکرر از سوی دستگاه قضایی صورت می گیرد و این روند در ۳۲ سال گذشته بی‌وقفه ادامه داشته و جامعه ایران را متأثر کرده است.</p>
<p>اصرار  و اراده‌ی دستگاه قضایی در صدور و اجرای احکام اعدام در یک سال گذشته و افزایش تعداد قربانیان این روند در یک ماه اخیر نیز نگرانی‌های جدی را در میان فعالان و خانواده‌های محکومین به اعدام ایجاد کرده است. تنها از ۲۹ آذر تا ۷ بهمن ۸۹، ۱۱۷ نفر در ایران به چوبه دار سپرده شده و بسیاری دیگر، در نوبت اجرای حکم هستند. در عین حال گزارش های رسانه های حقوق بشری نیز حاکی از اعدام‌های گسترده و پنهانی در شهرهای دیگر به خصوص زندان‌های وکیل آباد مشهد، بیرجند، کارون و سپیدار و اهواز و عمدتاً‌ استانهای مرزی است که هنوز از سوی منابع رسمی دستگاه قضایی و یا رسانه‌های دولتی تایید نشده‌اند.</p>
<p>اعدام پنج زندانی سیاسی در اردیبهشت سال جاری که به‌صورت ناگهانی، در بی‌خبری مطلق خانواده و بدون ابلاغ اجرای حکم به وکلای مدافع انجام گرفت، افکار عمومی ایران و جهان را تحت تاثیر قرار داد و شوک عظیمی به جامعه مدنی وارد کرد و موج همدردی با قربانیان و اعتراض علیه احکام یاد شده را موجب گردید. اعدامهای سریع و تلافی جویانه درکردستان و بلوچستان و اجرای گسترده احکام اعدام در یک ماهه اخیر، ادامه همان روند است که گمان می رود سر باز ایستادن ندارد.</p>
<p>حجم فزاینده‌ی اعدام‌ها که روند رو به تزاید و آشکار نقض حق حیات است، جمعی از روزنامه‌نگاران و حامیان حقوق بشر را گرد هم آورد تا کمپینی بین المللی  با هدف «لغو مجازات مرگ در ایران» را شکل دهند.</p>
<p>«کمپین بین المللی لغو مجازات مرگ در ایران»، با تاکید بر این که دفاع از حق حیات و مخالفت با کلیه اشکال نقض آن، در جامع ترین رویکرد خود و بنا بر ارزشی جهان شمول و غیرقابل سلب صورت می پذیرد؛ شأن و منزلت انسانی را کانونی ترین فضیلت در پاسداشت حقوق بشر می داند و از آنجا که کرامت انسانی و مهم تر از آن کرامت جامعه بشری با حق بنیادین حیات وی در ارتباط تنگاتنگ است، خود را ملزم به دفاع از حق حیات انسان، فارغ از افعال و عقاید وی دانسته و بر حفظ آن تاکید می ورزد. اعدام یک اقدام بازگشت ناپذیر بوده و حق زنده بودن انسانی را برای همیشه سلب خواهد کرد.</p>
<p>«کمپین بین المللی لغو مجازات مرگ در ایران»، تلاش خواهد کرد تا با بهره گرفتن از ابزارهای رسانه‌ای و ارتباطی و با تاکید بر شیوه‌های صلح آمیز و مدنی و بر اساس اصول بنیادین حقوق بشر، جامعه مدنی و افکار عمومی ایران و جهان را نسبت به سرنوشت محکومین به اعدام، آگاه نموده و در نشر و نقل خبر، با اتکا به امنیت، صحت، دقت و سرعت اطلاع رسانی، در راستای حساس سازی و بر علیه مجازات اعدام فعالیت کند.</p>
<p>«کمپین بین المللی لغو مجازات مرگ در ایران»، از جامعه جهانی و حامیان حقوق بشر درخواست می‌کند که در مقابل اعدام‌های گسترده به اشکال مختلف اعم از اعدام های سیاسی، اعدام های تحت عنوان قاچاق مواد مخدر، اعدام نوجوانان و مجازات های غیرانسانی همچون سنگسار، سکوت نکنند.</p>
<p>«کمپین بین المللی لغو مجازات مرگ در ایران»، حرکتی است مستقل و به هیچ حزب و سازمان سیاسی وابستگی ندارد. فعالیت این کمپین بر لغو کلیه اشکال اعدام اعم از سیاسی و غیرسیاسی متمرکز خواهد بود.</p>
<p>ما به هرگونه اعدام  «نه» میگوییم و برای لغو کامل آن در ایران تلاش می کنیم و بر همین اساس از هم گرایی و تلاش تمامی نهادها وحامیان حقوق بشر استقبال کرده و به منظور ظرفیت سازی برای لغو مجازات اعدام در ایران، گروه ها، شبکه های اجتماعی و فعالان مدنی را به همکاری دعوت می کنیم.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=7270 by HTTrack Website Copier/3.x [XR&CO'2014], Sat, 17 May 2025 18:42:43 GMT -->
</html>

