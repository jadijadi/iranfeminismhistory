<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=5719 by HTTrack Website Copier/3.x [XR&CO'2014], Sat, 17 May 2025 18:07:51 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 5719
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article5719</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">پیروزی فمینیست‌های هلندی در محکوم‌کردن حزب مسیحی</h1>
				
				<!-- finde_surligneconditionnel-->

				<p><small>پنج شنبه26 فروردین 1389</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p><a href="http://www.zamaaneh.com/zanan/2010/04/post_75.html" class='spip_out' rel='external'>رادیو زمانه :</a>هفته گذشته بنیاد کلارا ویچمن Clara Wichmann یک سازمان فمینیستی هلندی پس از سال‌ها مبارزه مدنی بالاخره موفق شد که تنها حزب بنیادگرای مسیحی این کشور را در دیوان عالی هلند محکوم کند. این حزب مسیحی از این پس موظف است که از تبعیض علیه زنان عضو حزب دست بردارد و مانع فعالیت سیاسی آن‌ها نشود. حزب SGP در تمام اروپا موردی استثنایی محسوب می‌شود و تنها حزب سیاسی در این قاره است که مشارکت زنان در سیاست را نمی‌پذیرد.</p>
<p>تا سال ۲۰۰۳ زنان اجازه عضویت در این حزب را نداشتند و رهبران حزب با استناد به بعضی از آیات انجیل از عضویت آنان جلوگیری می‌کردند. بر طبق تفسیر آنان زنان نمی‌توانند رهبران جامعه باشند. هم‌چنین آن‌ها با استناد به قانون اساسی هلند که در آن آزادی بیان و فعالیت برای تمام اقلیت‌های مذهبی، فکری و سیاسی تضمین شده است، این حق را برای خود محفوظ می‌دانستند که در افکار و اعمال خود آزاد باشند.</p>
<p>حزب SGP، مهم‌ترین تشکل حزبی پروتستان‌های بنیادگرا با نود و دو سال سابقه، قدیمی‌ترین سازمان سیاسی در هلند است که از سال ۱۹۱۸ در صحنه سیاست این کشور حضور دارد. و از سال ۱۹۲۲ بدون وقفه در مجلس شورا و سنای هلند نماینده داشته است. انجیل کتاب مقدس مسیحیان مبنای تئوریک و راهنمای عمل این حزب است و اعضای آن با اعتقاد به ایجاد حاکمیت خدا بر روی زمین وارد دنیای سیاست شده‌اند.</p>
<p>این حزب بنیادگرای مسیحی بیست و هفت هزار نفر عضو دارد و شاخه جوانان آن با دوازده هزار عضو، بزرگ‌ترین سازمان سیاسی جوانان در هلند است. حزب SGP بخش محافظه‌کار جناح دست‌راستی‌ها و خواهان ایجاد یک تئوکراسی در هلند است. تعداد نمایندگان حزب در مجلس شورای این کشور هرگز از پنج نفر بیشتر نبوده و در حال حاضر فقط دو نماینده در پارلمان دارد.</p>
<p>هلند در سال ۱۹۹۱ به کنوانسیون جهانی ممنوعیت تبعیض علیه زنان سازمان ملل پیوست. با استناد به این کنوانسیون، سازمان‌های فمینیستی نزدیک به دو دهه برای تغییر قوانین و مبارزه با پدرسالاری مذهبی در حزب SGP، تلاش کرده‌اند.</p>
<p>حزب SGP تنها جریان سیاسی در اروپاست که با توسل به قانون اساسی در یک کشور دموکراتیک و سکولار توانسته است تا کنون تبعیض عیله زنان را رسما عملی کند. سیاستی که با تمام ضوابط مورد قبول ارگان‌های حقوق بشر و مصوبات دولت در مورد رفع تبعیض از زنان در تضاد آشکار است. هیچ سازمان سیاسی در هلند حق ندارد زنان را از داشتن فعالیت سیاسی در تمام سطوح محروم کند.</p>
<p>سرانجام با رای دادگاه عالی در ۲۰۰۵ این حزب مجبور به تجدید نظر در مقدسات خود شد. دولت هلند به همین خاطر سوبسیدی سالانه این حزب را در سال ۲۰۰۶ متوقف کرد تا رهبری مذهبی حزب را وادار به گردن نهادن به رای دادگاه کند. امری که در نهایت موثر واقع شد و زنان برای اولین توانستند عضو این حزب شوند.</p>
<p>اما البته برای مردان SGP، عضویت زنان دراین حزب به معنی آزادی فعالیت سیاسی برای آنان نبود و رهبری با استناد به قانونی که آزادی اندیشه، مذاهب و اقلیت‌های قومی و دینی را در هلند تضمین می‌کند. از شرکت زنان در سیاست، انتخاب‌شدن و مسئولیت‌های اجرایی داشتن در حزب جلوگیری می‌کردند. زنان عضو حق انتخاب‌شدن به عنوان نماینده مجلس و یا حق داشتن مسئولیت‌های سیاسی در حزب را نداشتند.</p>
<p>در اعتراض به تصمیم هفته گدشته دیوان عالی رهبر حزب ویم کلین Wim Kolijn این تصمیم را نابخردانه و اقدامی علیه آزادی بیان و عمل اقلیت‌های مذهبی دانست و گفت که به‌شدت از این وصعیت متاثر است. اما به عقیده خانم کاتلین باتن وخ Kathalijne Buitenweg مدیر بنیاد کلارا ویچمن، اعضای حزب هنوز بر طبق قانون از حق آزادی بیان برخوردارند و می‌توانند هر چه می‌خواهند علیه زنان بگویند ولی حق ندارند اعتقادات خود را عملی کنند!</p>
<p>کابینه هلند موظف است بر مبنای تصمیم دیوان عالی بنیادگرایان مسیحی را ملزم به تغییر اساسنامه حزبی خود کرده تا رسما حق مشارکت سیاسی زنان عضو را به رسمیت بشناسند.</p>
<p>در واکنش به رای دیوان عالی هلند، دونفر از زنان بنیادگرای مسیحی طرفدار حزب SGP در نامه‌ای که در دوازده آپریل در روزنامه Trouw چاپ شد در اعتراض به تصمیم دیوان عالی، رای دادگاه را محکوم کردند. این زنان اعتقاد دارند که آن‌ها قربانی «بنیادگرایان سکولار» که شامل اکثریت سکولار و سفید در این کشور است، َشده‌اند.</p>
<p>آن‌ها می‌نویسند، به چه حقی فمینیست‌ها قیم ما شده‌اند و از جانب ما تصمیم می‌گیرند و برای پیشرفت ما برنامه‌ریزی می‌کنند. چرا آن‌ها به جای دخالت در زندگی ما به فکر بهتر کردن زندگی زنان فاحشه و معتاد نیستند!</p>
<p>این زنان اجرای تصمیم دیوان عالی را توسط دولت، پایمال‌کردن حقوق اقلیت‌های مذهبی در یک جامعه دموکراتیک دانسته و می‌گویند که اکثریت سکولار حق تحمیل خواسته خود را بر اقلیت‌های فکری و یا قومی ندارد. زنان SGP با استناد به آزادی زنان مسلمان در داشتن استخرهای شنای مجزا از مردان در هلند، اشاره می‌کنند و معتقدند که در یک جامعه چندفرهنگی مردم باید بتواند ایده‌آل‌های اعتقادی خود را عملی کنند. این زنان ادعای «رفع تبعیض» از خود را رد می‌کنند. و می‌گویند که هرگز از فمینیست‌ها نخواسته‌اند که به جای آن‌ها تصمیم بگیرند.</p>
<p>در انتخابات آینده پارلمان هلند که در تابستان آینده برگزار خواهد شد. حزب بنیادگرایان مسیحی باید در لیست کاندیدای خود علاوه بر مردان اسامی زنان منتخب را هم اعلام کند. اما در لیستی سی نفره‌ای که بر روی وب‌سایت حزب منتشر شده، هنوز نام هیچ زنی دیده نمی‌شود.</p>
<p>فروغ.ن. تمیمی</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=5719 by HTTrack Website Copier/3.x [XR&CO'2014], Sat, 17 May 2025 18:07:51 GMT -->
</html>

