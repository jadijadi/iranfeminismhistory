<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=3811 by HTTrack Website Copier/3.x [XR&CO'2014], Sat, 17 May 2025 03:52:26 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 3811
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article3811</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">در همايش زن و 30 سال پس از انقلاب در جبهه مشارکت عنوان شد : انتقاد از تبعيض هاي جنسيتي عليه زنان</h1>
				
				<!-- finde_surligneconditionnel-->

				<p><small>سه شنبه20 &#1575;&#1587;&#1601;&#1606;&#1583; 1387</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>نوروز : همايش "ما كجاييم؟" با موضوع « زن و 30 سال پس از انقلاب» به مناسبت روز جهاني زن از سوي شاخه‌ زنان جبهه‌ مشاركت ايران اسلامي برگزار شد.</p>
<p>به گزارش خبرنگار ايسنا، در اين همايش ابتدا فخرالسادات محتشمي‌پور رييس شاخه‌ زنان جبهه‌ مشاركت با تبريك روز جهاني زن گفت: براي زنان كه هميشه نيمه‌ پنهان تاريخ بوده‌اند و فرصت‌هاي فراواني را از دست داده‌اند، در دوره‌ بيداري هرگونه فرصت‌سوزي و هدر دادن زمان نارواست. جامعه بين‌المللي از چندين دهه قبل نسبت به مساله زن و مشكلات زنان توجه نشان داده و به ويژه رفع هرگونه اشكال تبعيض عليه زنان را در قالب ميثاق‌هاي بين‌المللي، توصيه‌ها و دستورالعمل‌ها در دستور كارش قرار داده است.</p>
<p>وي در ادامه اظهار كرد: ما نيز علي‌رغم آن‌ كه ولادت حضرت زهرا(س) به عنوان روز زن و مادر نامگذاري كرده و در سطح ملي به بزرگداشت اين روز و مناسبت مي‌پرداريم، نمي‌توانيم نسبت به مناسبت‌هاي جهاني و استفاده از آن‌ها براي بلند كردن صداي خود و طرح مطالبات‌مان غافل شويم. در اين روز معمولا گروه‌هاي مختلف زنان در سراسر كشورها از پيشرفت‌ها و مسائل و مشكلات‌شان مي‌گويند و گوش‌ها براي شنيدن مسائل زنان باز است و تريبون‌هاي بيشتري بدين منظور در اختيار آن‌ها قرار مي‌گيرد.</p>
<p>محتشمي‌پور ادامه داد: شاخه‌ زنان جبهه مشاركت نيز نظر به يكي از ماموريت‌هاي خود كه تهيه گزارش شناخت از وضعيت زنان در سراسر كشور است و نيز مدد گرفتن از مناطق و حوزه‌هاي خود و نيز مستندات مربوط به سازمان‌هاي غيردولتي و نهادهاي مدني بر آن شده با اغتنام اين فرصت‌هاي ارزشمند نگاهي اجمالي به فعاليت‌ها، اقدامات انجام‌شده براي زنان توسط دولت، ‌نهادهاي غيردولتي و آن‌چه طي سه دهه پس از پيروزي انقلاب طي شده، داشته باشد.</p>
<p>رييس شاخه‌ي زنان جبهه‌ مشاركت ايران اسلامي در ادامه با بيان اين‌كه به دليل شعار پاسخگويي دولت آقاي خاتمي، زنان با صراحت به طرح مطالبات خود مي‌پرداختند، اظهار كرد: در آن دوره هم دولت برنامه‌هاي رفع تبعيض از زنان را در دستور كار خود داشت و اين مهم توسط تشكيلات دولتي زنان به جد پي‌گيري مي‌شد و مجلس ششم هم اصلاح قوانين نابرابر را با كمك مركز پژوهش‌هاي مجلس دنبال مي‌كرد؛ بنابراين مي‌توان اين دوران هشت ساله را بهار فعاليت‌هاي زنان براي رفع تبعيض جنسيتي دانست.</p>
<p>وي افزود: مهم‌ترين دستاورد دوره اصلاحات براي زنان پيشرفتي است كه در زمينه‌ تدوين برنامه چهارم توسعه با نگرش جنسيتي نسبت به سه برنامه‌ پيشين حاصل شده است و متاسفانه بي‌اعتنايي اخير به آن برنامه‌ تغييريافته موجي از تاسف و تاثر را در دل مدافعان حقوق زنان ايجاد كرده است؛ اما تلاش مضاعف زنان در قالب نهادهاي مدني پس از نااميدي از ظرفيت دولت و تشكيلات و سازمان‌هاي متولي آغاز شده است كه خوشبختانه به تقويت توان و قابليت‌هاي دروني جامعه‌ي زنان منجر شده است.</p>
<p>سخنران ديگر اين مراسم حجت‌الاسلام والمسلمين محمد مقدم عضو ارشد مجمع روحانيون مبارز بود كه با عنوان « تدوين نگاه و نگرش حضرت امام نسبت به زن» سخنراني كرد.</p>
<p>وي گفت: مشكلات و مصائبي كه امروز در جامعه‌ي ما نسبت به زنان مطرح مي‌شود و محدوديت‌هايي كه در اين زمينه وجود دارد با نگاهي شايد خاص جامعه‌ي ايران نباشد و بسياري از كشورهاي در حال توسعه گرفتار اين محدوديت‌ها باشند كه برخاسته از نگاه سنتي جامعه‌ي ديروز و اموري است كه در دنياي مدرن عرضه مي‌شود.</p>
<p>مقدم افزود: نمي‌خواهم بگويم آن‌چه در دنياي مدرن درباره‌ زنان طرح مي‌شود صد در صد درست است، مثلا در آلمان در سال 2006 حدود دو ميليون زن شكايت خود را درباره ضرب و شتم از سوي مردانشان به دستگاه قضايي دادند؛ اما آن‌چه درباره‌ جامعه‌ ما از امام در اين زمينه مطرح شده نگاهي فقهي ايشان به نظام حقوقي زن در عرصه‌ فقه اسلامي است.</p>
<p>وي افزود: در دنياي مدرن به ويژه در جوامع عقب‌افتاده و نيز برخي جوامع ديني موانع مختلفي ايجاد شده؛ چنان كه برخي راه چاره را در اين ديدند كه براي پيشرفت بايد دنياي غرب را پذيرفت و هر آن‌چه را مطرح مي‌شود مورد موافقت قرار داد و پيشنيه گذشتگان را نفي كرد. آنها معتقدند بايد بي‌محابا به دنياي مدرن وارد شد؛ اما دسته ديگر كاملا مخالف هستند و مي‌گويند براي آنكه از شر دنياي مدرن خلاص شويم بايد چشم‌مان را بر اين دنياي جديد ببنديم و به آن نه بگوييم تا بتوانيم يك جامعه‌ ديني باقي بمانيم؛ اما كار بزرگ امام اين بود كه قرائتي از تدين ارائه كرد كه هم مي‌توان با آن به دنياي مدرن گام نهاد و هم گذشته را نفي نكرد.</p>
<p>مقدم در ادامه گفت: آنچه امام از همان روزهاي نخست مي‌خواستند جمهوري اسلامي بود نه يك كلمه زياد و نه يك كلمه كم، يعني سازگاركردن دين با جمهوريت و دموكراسي . ايشان با قرائت خود در پايگاه دين قرار گرفتند و از حقوق شهروندي و حقوق زن مسلمان سخن گفتند. نگاه امام (ره) تحول اساسي در فقه ايجاد كرد و با نگاه برخي فقيهان در اين زمينه كاملا متفاوت بود.</p>
<p>اين عضو ارشد مجمع روحانيون مبارز در ادامه با بيان اين‌كه ما در عرصه‌ اخلاق و اعتقادات مشكلي نداريم گفت: مسائلي مشكل‌زاست كه روابط و مناسبات انسان را در عرصه‌ سياسي ، ‌اجتماعي و حقوق خانواده تامين مي‌كند و امام در اين زمينه نيز نگاه منحصر به فرد خود را مطرح كرده‌اند كه متاسفانه نه تنها شناخته نشد، بلكه دستخوش تحريف شد.</p>
<p>مقدم سپس به دو ديدگاه اصلي امام خميني(ره) در اجتهاد اسلامي اشاره كرد و گفت: عنصر زمان و مكان در اجتهاد اسلامي و نيز لحاظ كردن عنصر مصلحت در مسائل سياسي و اجتماعي دو ديدگاه اصلي حضرت امام(ره) است. امام با طرح عنصر زمان و مكان و تقدم آن بر احكام اوليه و ثانويه تحول گسترده‌اي در عرصه‌ مسائل فقهي ايجاد كرد؛ به گونه‌اي كه بتواند در برابر دنيا پاسخگو باشد.</p>
<p>وي در پايان گفت: آنچه امام درباره زن مطرح كرد پايه و اساس فقهي را به گونه‌اي بنا نهاد كه اگر عملي شود در بسياري از موارد ، موانع را از سر راه بر مي‌دارد.</p>
<p>اعظم طالقاني گفت: وزارتخانه زنان براي پي‌گيري مطالبات زنان بايد تاسيس شود.</p>
<p>به گزارش خبرنگار ايسنا، دبير كل جمعيت زنان انقلاب اسلامي كه در همايش « زن و 30 سال پس از انقلاب اسلامي» كه از سوي شاخه‌ زنان جبهه‌ مشاركت ايران اسلامي برگزار شده بود، سخن مي‌گفت، با يادآوري خاطرات خود از مبارزات سال‌هاي پيش از انقلاب، اظهار كرد: زماني كه وارد سلول انفرادي شدم روي ديوار نوشته شده بود شما را چه شده است كه در راه زنان و كودكاني كه پناهي ندارند مبارزه نمي‌كنيد؟ اين موضوع در من ايجاد دغدغه‌اي كرد كه تا عمر دارم براي ملتم و حتي مردم دنيا اگر تواني داشته باشم كاري انجام دهم، اما مهم‌تر اينكه در قرن بيست و يكم هستيم و زنان زيادي را در اين قرن و قرن گذشته يعني قرن بيستم مي‌بينيم كه سمت رياست‌جمهوري يا نخست‌وزيري را بر عهده دارند، از جمله خانم تاچر، خانم بي‌نظير بوتو و ....</p>
<p>وي گفت: اساسا روز هشتم مارس مسير زجرهاي زنان را از سال 1857 تا كنون نشان مي‌دهد و امروز دنيا به جايي رسيده است كه زنان مي‌توانند در سطوح بالاي مديريتي قرار بگيرند.</p>
<p>دبير كل جمعيت زنان انقلاب اسلامي، خاطرنشان كرد: بايد توجه كرد مذهب آمده براي پرورش و آموزش زنان و مردان و اگر به اين موضوع اعتقاد ندارند، چرا در برخي حوزه‌ها درس مي‌دهند و اگر اعتقاد دارند بدانند امثال خانم تاچرها اين نكته را نشان مي‌دهند كه در ايران هم زنان مي‌توانند در مسووليت‌هاي اساسي، تصميم‌سازي و تصميم‌گيري حضور داشته باشند؛ البته نه در سطح رييس شعبه بانك بلكه در سطوح تصميم‌سازي و تصميم‌گيري.</p>
<p>وي در ادامه با بيان اين كه متاسفانه ما هنوز در مساله‌ تفسير كلمه رجال در قوانين در جا مي‌زنيم، افزود: خوشبختانه خانم‌هاي اصلاح‌طلب و اصولگرا در اين زمينه با هم همراه شده‌اند كه بايد اين ابهام برداشته شود. اين مسائل تا كجا مي‌خواهد ادامه پيدا كند. من در سال 76 كه به نزد علماي قم رفته بودم مرحوم آيت‌الله نجف‌آبادي گفتند كه هم مرد و هم زن مي‌توانند رييس‌جمهور شوند. چطور در جاهايي كه به مصلحت برخي است، اجتهاد مي‌كنند و تغييراتي مي‌دهند، اما درباره‌ زنان كه در انقلاب و جنگ بسيار بر گردن مردان حق دارند، بحثي نمي‌كنند.</p>
<p>طالقاني افزود: نياز امروز جهان اين نيست كه رواياتي داريم كه زنان نبايد رييس‌جمهور شوند. بگذاريد قدرت با كمك همديگر در دست همه‌ انسان‌هاي مسوول باشد نه عده‌اي خاص.</p>
<p>دبير كل جمعيت زنان انقلاب اسلامي، در بخش ديگري از سخنانش با انتقاد از رواج همسركشي‌ در اجتماع، گفت: اين نتيجه‌ي به فرياد زنان نرسيدن است. اينكه به درددل‌ها، مصيبت‌ها و اهانت‌هايي كه به آنان مي‌شود توجهي وجود ندارد. زنان اگر بدانند كه فريادرسي دارند دست به چنين كارهايي نمي‌زنند. اگر اين رفتارها با هر قشري از جامعه حتي مردان انجام شود، انعكاس آن همين كارهاي غيرمعقول مي‌شود.</p>
<p>وي تصريح كرد: آقايان بايد بدانند امروز روزي نيست كه به زنان بگويند بنشين در خانه و بچه‌داري كن. زنان هم بايد بدانند مرداني را پرورش دهند كه چنين تفكراتي نداشته باشند. آقايان در هر سه قوه بايد توجه كنند اگر به انسان به طور واقعي و نه شعاري احترام قائل نشوند، انسان به كارهايي دست خواهد زد كه جلوي آن را نمي‌توان گرفت.</p>
<p>دبير كل جمعيت زنان انقلاب اسلامي، هم‌چنين به بيان مطالبات زنان پرداخت و گفت: مطالبه اصلي كه بايد امروز براي زنان وجود داشته باشد، دارابودن وزارتخانه‌ زنان است كه بتوانند در سرنوشت زنان به طور مستقيم دخالت كنند و اداره آن نيز به عهده‌ يك زن باشد. ديگري ارائه لوايحي درباره‌ حق طلاق و ديه برابر زن و مرد است كه فقط بخشنامه شدن آن كافي نيست. موضوع ديگر ارائه‌ لوايحي در رفع تبعيض عليه زنان در زمينه‌ حضانت، بيمه، نقض قانوني مجازات سنگسار زنان و مردان، برخورد جدي و قانوني با قتل‌هاي ناموسي، حمايت قانوني از تشكل‌هاي حامي حقوق زنان و حمايت از سازمان‌هاي غيردولتي باسابقه در اين زمينه است.</p>
<p>به گزارش خبرنگار ايسنا، در ادامه‌ اين همايش از شش بانوي موفق و تاثيرگذار پس از انقلاب كه توانسته‌اند در تبيين جايگاه زنان نقش موثري داشته باشند تقدير شد كه اين تقديرنامه‌ها با حضور آقايان محسن ميردامادي و حجت‌الاسلام و المسلمين هادي قابل و خانم‌ها فاطمه راكعي و معصومه‌ ابتكار به آنان اهداء شد.</p>
<p>منيره گرجي بانوي موفق در زمينه‌ زن و قرآن‌پژوهي و تنها زن عضو مجلس خبرگان رهبري در دور اول اولين فرد تقدير شده بود. وي مركز مطالعات و تحقيقات زنان را نيز تاسيس كرده و به دليل آنكه حضور نداشت، زهرا مجردي عضو شوراي مركزي جبهه‌ي مشاركت و از شاگردان وي جايزه‌اش را دريافت كرد.</p>
<p>همچنين در زمينه‌ زن و رسانه از شهلا شركت مدير مسوول ماهنامه زنان تقدير شد. وي طي سخناني ابراز اميدواري كرد كه روزي برسد كه برابري كامل ميان زن و مرد وجود داشته باشد.</p>
<p>در ادامه در زمينه‌ زن و فعاليت‌هاي مدني از خانم مه‌لقا ملاح اولين موسس و مديرعامل جمعيت زنان مبارزه با آلودگي محيط زيست از سال 74 تا كنون تقدير شد. وي 92 سال دارد و داراي دكتراي جامعه‌شناسي از دانشگاه سوربن فرانسه است.</p>
<p>ملاح طي سخناني گفت: من آمده‌ام به زيارت شما كه بگويم آفرين بر شما كه به دنبال بيان حق خود هستيد. بچه‌هاي عزيزم حق گرفتني است نه دادني. حق هيچ‌كسي را به در خانه‌اش نبردند. بايد دست به دست هم بدهيد، همفكر و همگام حركت كنيد. ما ضعيفه نيستيم بلكه خداوند متعال نسل را در اختيار ما قرار داده و خودشناسي مي‌تواند ما را از بسياري از مسائل نجات دهد.</p>
<p>به گزارش خبرنگار ايسنا، در زمينه‌ زن و دانشگاه نيز از دكتر الهه كولايي استاد دانشگاه و عضو شوراي مركزي جبهه‌ مشاركت و نماينده‌ مجلس ششم قدرداني شد.</p>
<p>كولايي نيز گفت: اين قدرداني را به نمايندگي از زنان دانشگاهي و زناني كه در خانه‌ها نقش مادري و همسري را برعهده دارند، زنان روستايي كه نقش مادري، كارگري و همسري دارند، زنان كارگري كه در توليد صنعت نقش مهمي دارند و زناني كه در ادارات دولتي و خصوصي فعاليت مي‌كنند و همه‌ زنان كه براي بهبودي ايرانيان تلاش مي‌كنند مي‌پذيرم و مي‌گويم زنان ايران جزو زناني هستند كه همه‌ موانع را با سخت‌كوشي و اتكاء به درون برطرف مي‌كنند و حماسه مي‌آفرينند. آنان اصلاحات را رقم زدند و تداوم بخشيدند و من به درياي عظيم توانمندي‌هاي زن ايراني افتخار مي‌كنم و اميدوارم سه ماه آينده نقش سازنده‌ خود را در ارتقاء ايران در سطح جهان ايفا كنند. من به نمايندگي از زنان ايراني كه اين توفيق را داشتم كه چهار سال در مجلس نماينده‌ مردم و زنان باشم، اين تقدير را مي‌پذيرم.</p>
<p>سپس در زمينه زن و ورزش از فائزه هاشمي تقدير شد.</p>
<p>وي نيز در سخناني گفت: اين نوع برنامه‌ها با ارزش است. خودم را قابل اين تجليل نمي‌دانم اما خانم‌هايي كه در جامعه تاثيرگذار هستند مي‌توانند براي دختران ما خصوصا در جامعه‌ مردباور و مردسالار الگو باشند و نيز تشويقي باشند براي كساني كه دوست دارند در عرصه‌ زنان فعاليت كنند. اميدواريم از اين برنامه و حضور من در آن برداشت سياسي نشود و اميدوارم خانم‌ها نيز بتوانند حق و حقوق خود را بگيرند. شايد يكي از مهمترين خلاها براي زنان ما عرصه‌ مديريتي است و انتخابات مي‌تواند فرصت خوبي باشد براي حضور زنان در عرصه‌ مديريت آينده، فرقي نمي‌كند خانم‌ها از چه جناحي باشند چرا كه بعد از 30 سال به جايي رسيده‌ايم كه پست گرفتن مهم است و سرخوردگي و بي‌انگيزگي كه ايجاد شده اصلا خوب نيست. خانم‌ها بايد رشد كنند و اين حركت ادامه پيدا كند.</p>
<p>در زمينه‌ زن و هنر نيز از خانم مليحه سعيدي تنها استاد نوازنده‌ قانون تقدير شد كه البته وي به دليل بيماري نتوانسته بود در همايش حاضر شود.</p>
<p>به گزارش ايسنا، در پايان از حجت‌الاسلام والمسلمين هادي قابل و همسر وي تقدير شد.</p>
<p>قابل گفت: همسر من در زندگي به گونه‌اي عمل كرده كه فرزندانم هميشه در تحصيل موفق و ممتاز بودند. حتي در زمان‌هايي كه در محكوميت بسر برده و مي‌برم.</p>
<p>بر اساس اين گزارش در اين همايش با اهداي شاخه گلي به ميهمانان روز جهاني زن گرامي داشته شد.</p>
<p>همچنين كليپ و نماآهنگ‌هايي درباره‌ي حضور زنان شهري، روستايي و عشاير در صحنه‌هاي مختلف اجتماعي به نمايش گذاشته شد.</p>
<p>معصومه ابتكار گفت: شوراهاي شهر و روستا مي‌توانند معبر خوبي براي حضور زنان در عرصه‌هاي حاكميتي باشند.</p>
<p>به گزارش خبرنگار ايسنا، عضو شوراي شهر تهران كه در همايش « زن و 30 سال پس از انقلاب اسلامي » كه از سوي شاخه‌ زنان جبهه‌ مشاركت ايران اسلامي برگزار شده بود، سخن مي‌گفت، اظهار كرد: ما روز زن را در جمهوري اسلامي داريم كه توسط حضرت امام (ره) نامگذاري شده و به آن افتخار مي‌كنيم و خود را متعلق به حضرت فاطمه‌ زهرا (س) مي‌دانيم و در عين حال با نامگذاري روز جهاني زن نيز مشكلي نداريم؛ چرا كه در هر دو اين نامگذاري‌ها تلاشي براي تحقق عدالت و استيفاي حقوق زنان محسوب مي‌شود.</p>
<p>ابتكار هم‌چنين عدالت را آرمان هميشگي جوامع بشري و دولت‌ها خواند و افزود: هر دولتي كه سر كار آمده به نوعي از اين آرمان بهره‌برداري كرده و سعي داشته خود را عدالتخواه معرفي كند، اما يكي از مهمترين مباحث در تحقق عدالت، عدالت جنسيتي است؛ از اين رو در جامعه ما ارزيابي آن‌چه دولت كنوني در قالب عدالت‌محوري مطرح كرده و اساسا با اين وعده سر كار آمده، و آنچه در عرصه‌ زنان اتفاق افتاده، بسيار كليدي و مفيد است.</p>
<p>اين عضو شوراي شهر تهران در ادامه گفت: در بحث شوراها و دولت هفتم بررسي وضعيتي كه زنان در آن قرار داشتند توانست ما را در حركت‌مان ياري دهد و حضور زنان در انتخابات شوراها چه به عنوان راي‌دهنده و چه به عنوان كانديدا فرصتي شد براي مشاركت سياسي و اجتماعي آنان و حضور در سطوح مديريتي و تصميم‌گيري‌هاي محلي.</p>
<p>ابتكار افزود: امروز خانم‌ها در راس مديريت كلان‌شهرها، شهرهاي كوچك و روستاها حضور چشمگيري دارند و خوشبختانه به دليل تحصيلات مي‌توانند مسووليت‌هاي زيادي را برعهده داشته باشند. امروز مي‌بينيم زنان رييس يا نايب رييس شوراهاي روستاي خود هستند؛ به ويژه در جوامع سنتي مانند روستاها اين يك فرصت استثنايي محسوب مي‌شود كه اگر دولت و نهادهاي مدني بر اين موضوع سرمايه‌گذاري مي‌كردند، امروز مي‌توانستيم از منظر شوراها دستيابي زنان به قدرت را سهل‌تر كنيم؛ چرا كه اين دستيابي از طريق مجلس و دولت كمي سخت‌تر است؛ اما به هر حال آمارها نشان داده در هر دوره از انتخابات شاهد حضور فزاينده‌ي زنان چه به عنوان كانديدا و چه به عنوان راي‌دهنده هستيم.</p>
<p>رييس سازمان حفاظت محيط زيست در دولت خاتمي در ادامه با بيان اين‌كه دولت هفتم و هشتم همواره نگاهي حمايت‌گرانه به مديريت زنان در امور محلي و شوراها داشت، افزود: حضور زنان در امور مديريت محلي تصدي‌گري دولت را در اين زمينه كاهش مي‌دهد؛ اگر چه متاسفانه در فعلا شاهد هستيم نه تنها شوراها را همراه خود نمي‌دانند، بلكه آن را رقيب مي‌شمارند و اين عرصه را به ويژه براي زنان در جامعه مدني و مديريت شهري تنگ مي‌كنند و امروز اساسا شاهد رويكرد عقب‌نشيني هستيم.</p>
<p>وي افزود: در شرايطي كه محوري‌ترين برنامه‌ها بر مبناي عدالت عنوان مي‌شود شاهد نگاهي كاملا تبعيض‌آميز نسبت به زنان به ويژه در ابعاد مختلف از جمله تغيير نام مركز مشاركت زنان به مركز زنان و امور خانواده هستيم كه به نوعي حضور زنان را در خانواده، در تقابل با حضور اجتماعي آنان مي‌داند.</p>
<p>اين عضو شوراي شهر تهران، همچنين با بيان اين‌كه شعار ما در ابتداي انقلاب تعادل ميان نقش خانوادگي و اجتماعي زنان بود، گفت: متاسفانه ما امروز تنها يك معاون وزير زن داريم؛ در حالي كه در دولت هفتم و هشتم شش معاون وزير زن داشتيم و حضور زنان در ساير سطوح مديريتي مشهود بود و به نظر مي‌رسد برخي احساس مي‌كنند نيازي به نگاه و سهم زنان در عرصه‌ي سياسي و مديريت كلان كشور ندارند كه اين نگاهي غيرعادلانه و غيرمنطقي است و جاي تاسف دارد كه در تريبون‌ها گفته شود معضل و بدبختي ما بالارفتن سطح سواد خانم‌ها و رفتن آنها به دانشگاه است.</p>
<p>ابتكار در ادمه با اشاره به برخي اظهارنظرها درباره تفكيك و سهميه‌بندي جنسيتي در دانشگاه‌ها گفت: اين در حالي است كه به ياد داريم امام (ره) دستور دادند يك شبه، پرده كشيده‌شده در كلاسها ميان دختران و پسران در دانشگاه تهران برداشته شود؛ اما برخي اظهارات اين كارها ما را مجبور مي‌كند دوباره به 30 سال پيش برگرديم و از ابتدا بگوييم زن هم انسان است.</p>
<p>اين عضو شوراي شهر تهران هم‌چنين گفت: من فكر مي‌كنم اين دوران گذراست و خداوند را شاكريم كه ثمره‌ اصلي انقلاب ما مردم‌سالاري ديني است و بر اساس آن مردم مي‌توانند بايد ملاك‌هاي مشخصي مديران ارشد و مجريان خود را انتخاب كنند و در جهت تحقق واقعي عدالت به ويژه عدالت جنسيتي تلاش كنند و از اين منظر انتخابات فراروي ما براي جامعه‌ زنان بسيار تعيين‌كننده است و اميدوارم بتوانيم خواسته‌هاي جامعه‌ي زنان را از رييس‌جمهور آينده نيز مطالبه كنيم.</p>
<p>ابتكار در پايان گفت: ما در شوراي اسلامي شهر تهران برنامه‌اي براي بهبود وضعيت زنان تصويب كرده‌ايم كه سه مصوبه‌ اصلي دارد، يكي تدوين برنامه راهبردي بهبود وضع زنان تهران كه شامل اشتغال و توانمندسازي آنان و نيز توانمندسازي تشكل‌هاي زنان است. ديگري ارتقاي سطح زنان در مديريت شهري و نيز تقويت نهاد خانواده و در عين حال مصوبه‌ي ديگري را نيز براي زنان سرپرست خانوار و كودكاني كه دچار آسيب‌هاي اجتماعي شده‌اند داريم كه اميدواريم صندوق ويژه‌اي در اين زمينه براي تحقق درآمد پايدار زنان سرپرست خانوار داشته باشيم.</p>
<p>به گزارش ايسنا، سپس خانم‌ها محتشمي‌پور و كولايي با اهداي لوح تقدير از معصومه ابتكار تقدير كردند و كولايي گفت: خانم دكتر ابتكار در امر محيط زيست توانستند چهره زن ايراني را در جامعه‌ي جهاني به نمايش بگذارند و در موضوع زمين نيز از سوي سازمان ملل تقدير شدند. ايشان سمبل زنان خستگي‌ناپذير و پرتلاش هستند. من از تلاش‌هاي ايشان در امور زنان، محيط زيست، شوراها و جامعه‌ مدني تشكر مي‌كنم.</p>
<p>به گزارش خبرنگار ايسنا، هم‌چنين فاطمه راكعي دبيركل جمعيت زنان مسلمان نوانديش درباره‌ « زنان و 30 سال تلاش در زمينه‌ي شعر» سخنراني كرد.</p>
<p>وي با اشاره به شاعران برجسته‌اي همچون سپيده كاشاني و طاهره‌ صفارزاده كه آثار ماندگاري را بر جاي گذاشتند شعري از سپيده كاشاني درباره حماسه‌آفريني يك زن شجاع و صبور و سپس اشعاري را درباره‌ انقلاب و تحسين انقلابيون با نام گردآفريد از اين شاعر برجسته‌ كشورمان قرائت كرد.</p>
<p>دبير كل جمعيت زنان مسلمان نوانديش گفت: سوژه‌هاي زنان براي اشعارشان در آستانه‌ انقلاب درباره‌ شجاعت زنان و انقلاب حضرت زينب(س) ، امام خميني (ره) و شهداي انقلاب است.</p>
<p>وي همچنين از اشعار فمينيستي كه مضمون اصلي آن مردستيزي است انتقاد كرد و گفت: ما نيامده‌ايم كه با مردان و تفكري كه مي‌خواهد زن را يك جا نگاه دارد جنگي آشتي‌ناپذير و براندازانه داشته باشيم بلكه با مهرباني مي‌جنگيم تا كساني كه مهرباني‌هاي زنان را درك نمي‌كنند خجالت بكشند. ما نگاهي را كه زن را زمينه ببيند نمي‌خواهيم. امروز خوشبختانه شرايط به گونه‌اي است كه اشعار در حوزه‌ زنان جوان نيز فعال شده و شعرهاي خوب و مبارزه‌آميزي توام با انتقاد جدي اجتماعي مشاهده مي‌شود.</p>
<p>به گزارش ايسنا، از فاطمه راكعي نيز توسط فخرالسادات محتشمي‌پور و آذر منصوري معاون سياسي دبير كل جبهه‌ مشاركت تقدير شد و سپس اشرف گرامي‌زادگان حقوق‌دان و فعال زنان سخنراني كرد .</p>
<p>وي با بيان اين‌كه بدون ترديد انقلاب اسلامي از وجود و حضور زنان بهره بسيار برده است، گفت: در هنگامه‌ جنگ تحميلي نيز زنان ما چه در جبهه و چه در پشت جبهه موجبات پيروزي‌هاي بزرگي را فراهم و دفاع مقدس را در ايران ثبت كرده‌اند. اكنون نيز به ارزيابي 30 سال نشستن و اندازه گرفتن اينكه بهره‌ي ما چه بوده و بر زنان چه گذشته، هم زمان مي‌طلبد و هم بررسي بي‌طرفانه. سوال اين است كه چرا زمان بسياري را براي مبارزه با محدوديت و ممنوعيت زنان صرف كرديم، چه كساني به جاي تصويب قوانين مناسب براي زنان با طرح‌ها و لوايح منفي وقت ما را صرف بحث و بررسي درباره‌ ناخواسته‌ها كردند كه نمونه‌ي اين لوايح طرح اعزام دانشجوي دختر دكتري به خارج از كشور است كه مي‌گويد دختران مجرد نمي‌توانند اعزام شوند و اين بخش اعظمي از انرژي و زمان ما را صرف كرد تا مجلس ششم كه اصلاح شد، اما بيش از 15 سال زمان برد و يا حق مالي مهريه كه دغدغه‌ي فعالان زن براي رسيدن مهريه به نرخ روز به منظور تامين بخشي از حقوق مالي زن بوده كه براي دستيابي به اين مصوبه تلاش‌هاي بسياري صورت گرفت.</p>
<p>وي افزود: گذر زمان نشان داد مخالفان مهريه كوتاه نيامدند و اين عدم تحمل همچنان ادامه دارد و به نظر مي‌رسد در آينده نيز با مسائل ديگري از اين نوع مواجه باشيم. نكته ديگر كه دغدغه‌ بسيار مهمي از وقت و انرژي ما را صرف كرده گزينش دانشجويان دختر در دانشگاه است . اينكه دختران 50 درصد حضور در مراكز عالي آموزش را پشت‌ سر گذاشته و هر سال درصد حضور خود را افزايش مي‌دهند براي بسياري خلاف سنت و عرف شناخته شد كه البته در مجلس ششم طرح ممنوعيت اعمال هر نوع تبعيض جنسيتي در گزينش دانشجو مطرح شد اما متاسفانه در پايان دوره مسكوت ماند تا امروز و اكنون مساله‌ي بومي ‌گزيني دغدغه‌ي جديدي است كه بر مشكلات سابق افزوده شده است.</p>
<p>اين فعال زنان هم‌چنين به بحث درباره‌ لايحه‌ حمايت از خانواده پرداخت و گفت: دست‌اندركاران با ذكر اينكه خانواده براي زنان بايد از اولويت اول برخوردار باشد حقوق انساني زن را در مرحله‌ي چندم قرار مي‌دهند. متاسفانه مراكز و سازمان‌هاي مربوط به زنان نتوانستند گام‌هاي قابل توجهي براي زنان كشور بردارند و پس از سي سال از انقلاب هرچند كه برخي قوانين با اصلاحاتي مواجه شده اما كافي نيست. البته تصويب اصلاحيه‌ ارث زوجه از همسر را تبريك مي‌گويم؛ هرچند كه بايد به اصلاحات بيشتري انديشيد.</p>
<p>به گزارش خبرنگار ايسنا، از اشرف گرامي‌زادگان نيز توسط معصومه‌ ابتكار با اهداي تقديرنامه‌اي قدرداني شد.</p>
<p>ابتكار در اين زمينه گفت:‌ سالها است كه شاهد حضور خانم گرامي‌زادگان در حوزه زنان و به ويژه در مباحث حقوقي و نيز شاهد جسارت ايشان هستيم كه اين بسيار ارزشمند است كه زني بتواند بر اساس شريعت و عنصر زمان و مكان مسائل زنان را به صورت پيشرو بيان كند.</p>
<p>به گزارش ايسنا، در پايان اين سخنراني از حجت‌الاسلام والمسلمين مقدم با اهداي تقديرنامه‌اي قدرداني شد.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=3811 by HTTrack Website Copier/3.x [XR&CO'2014], Sat, 17 May 2025 03:52:26 GMT -->
</html>

