<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=8412 by HTTrack Website Copier/3.x [XR&CO'2014], Sat, 17 May 2025 00:13:51 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 8412
			<br>
			<br>مسیر:<br> صفحه اول  &gt;  سایت نوشته ها
			<br>
			<br>لینک مستقیم:<span dir=ltr><br>/spip.php?article8412</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				<img class='spip_logo spip_logos' alt="" src="local/cache-vignettes/L134xH200/arton8412-f3819b6f9.jpg?1747339107" width='134' height='200' />
				
				<h1 class="titre">نسرین ستوده از نگاه همسرش رضا خندان</h1>
				<p class="soustitre">سارا روشن</p>
				<!-- finde_surligneconditionnel-->

				<p><small>جمعه28 مرداد 1390</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>زندان‌های ایران پر از زندانیان سیاسی‌ است. اسم بعضی از این زندانیان در تارنماهای اینترنتی، شبکه‌های اجتماعی، رادیو‌ها، تلویزیون‌ها و رسانه‌های اینترنتی مختلف تکرار می‌شوند و اسم بعضی‌ها هم از یاد می‌روند. ما اما چقدر این زندانیان سیاسی را می‌شناسیم؟ چقدر با آرمان‌ها و آرزوهای آن‌ها آشنا هستیم؟</p>
<p>نسرین ستوده، حقوقدان و وکیل دادگستری که از شهریور سال ۱۳۸۹، در زندان اوین به‌سر می‌برد یکی از این زندانیان سیاسی است. او، فعال اجتماعی، عضو کانون مدافعان حقوق بشر و انجمن حمایت از کودکان است و تا به امروز وکالت پرونده‌های شماری از فعالان حقوق بشر، فعالان حقوق زنان، کودکان قربانیِ کودک‌آزاری و نوجوانان در معرض اعدام را برعهده داشته‌است.</p>
<p>این وکیل و فعال حقوق بشر، در رشته حقوق بین‌الملل در دانشگاه شهید تحصیل کرده و از سال ۱۳۷۰ نیز با فعالیت در نشریه «دریچه گفت‌وگو» گه‌گاه مشغول فعالیت مطبوعاتی بوده است. در همین نشریه نیز با همسرش، رضا خندان، فعال اجتماعی- سیاسی آشنا می‌شود.</p>
<p>این حقوقدان زندانی در سال ۸ ۱۳۸ برنده جایزه حقوق بشر «سازمان حقوق بشر بین‌الملل» شد و فروردین سال ۱۳۹۰ از سوی انجمن آمریکایی قلم (پن)، جایزه آزادی قلم باربارا گلداسمیت را دریافت کرد.</p>
<p>نسرین ستوده، در طول فعالیت حرفه‌ای خود، وکالت چند چهره شناخته‌شده را برعهده داشته است؛ مانند شیرین عبادی، حشمت‌الله طبرزدی، عیسی سحرخیز، محمد صدیق کبودوند، امید معماریان و نیز چندتن از فعالان جنبش زنان مانند رویا طلوعی، منصوره شجاعی، پروین اردلان، نوشین احمدی خراسانی، علی‌اکبر خسرو شاهی، مریم حسین‌خواه و امیر یعقوبعلی.</p>
<p>خانم ستوده از شهریور ۱۳۸۹ به اتهام اقدام علیه امنیت ملی و تبلیغ علیه نظام به ۱۱ سال حبس و ۲۰ سال ممنوعیت در دو زمینه «خروج از کشور» و «وکالت» محکوم شده است. او و همسرش رضا خندان، دو فرزند دارند: یک دختر ۱۲ ساله به نام «مهرآوه» و یک پسر چهارساله به نام «نیما».</p>
<p>در گفت‌وگویی کوتاه با رضا خندان، از او می‌پرسم: <strong>در این ۱۱ ماهی که نسرین ستوده از خانه دور بوده، نبود او چه تاثیری در زندگی شما داشته است؟</strong></p>
<p>رضا خندان: هربار که با بچه‏‌ها صحبت و در زمینه‌های مختلف با آن‌ها کار می‌‏کنم، متوجه می‌شوم نبودن مادر بالای سر بچه‏‌ها، چه خلاء سنگینی است. در درجه دوم، نبودنش در کنار من و همراه من، برایم آسان نیست. به‏خصوص در شرایط و روزهایی که بچه‏‌ها نیاز بیشتری به مادر و خانواده دارند. نه از جهت کارهای خانه یا مسئولیت بچه‌ها، بلکه به لحاظ عاطفی.</p>
<p>یکی از سنگین‏‌ترین روزهایی که ما در این مدت سپری کرده‏ایم، روزهای عید بود؛ عیدی که ما حتی از ملاقات کابینی با او نیز به مدت بیست روز محروم بودیم.</p>
<p> <strong>برای شما کدام خصوصیات اخلاقی نسرین ستوده برجسته‏‌تر است؟</strong></p>
<p> او همسر خیلی مهربانی است. وقتی شما از نزدیک با این فرد برخورد می‌‏کنید، خصوصیات شخصی‌اش خود را نشان می‌‏دهند. صمیمیت، مهربانی، نوع‏دوستی و انسان‌دوستی او برجسته‏‌تر از دیگر صفاتش است.</p>
<p>نسرین در خانه و خانواده‏، یک مادر به معنای واقعی کلمه است. منظورم از زاویه عاطفی و نه وظایف خانه‏داری است.</p>
<p><strong>چه تفاوتی را می‌‏توان بین شخصیت نسرین ستوده در محیط کاری و حرفه‏ای با دنیای خصوصی زندگی‏اش، دید و حس کرد؟</strong></p>
<p> کسانی که تجربه یکی، دو مورد برخورد با نسرین را داشته باشند، خیلی سریع جذب او می‌شوند. خصوصیات شخصی و عاطفی‌اش آنقدر قوی، جذاب و گیر هستند که هر فردی، حتی در قالب یک خبرنگار، اگر حتی برای لحظاتی کوتاه با او گفت‏وگو کند، متوجه این خصوصیات می‌شود.</p>
<p><strong>می‌‏توانید برای این خصوصیات مثالی بزنید؟</strong></p>
<p> نسرین انسانی بسیار عاطفی است؛ به‏خصوص در برابر کودکان. عشق و علاقه خاصی به آن‏‌ها دارد که ربطی به شغل و زمینه فعالیتش هم ندارد. مطمئنم در هر زمینه دیگری کار می‌‏کرد، قطعاً به کودکان عشق می‌‏ورزید.</p>
<p>خصوصیت دیگر نسرین این است که برای افراد شخصیت و احترام فراوان قائل است. وقتی با نسرین برخورد و زندگی کنید، کم‌کم متوجه می‌شوید که او برای شما بیش از تصور خودتان ارزش قائل است و این خصوصیت او بی‏نظیر است. او نسبت به همکارانش و همین‏طور نسبت به اعضای خانواده‏اش نیز همین دیدگاه را دارد. این باعث اعتماد به‏نفس اطرافیانش می‌‏شود.</p>
<p>نسرین قطعاً همین دیدگاه را نسبت به خودش هم دارد. اهمیتی که به شخصیت خودش می‌‏دهد، باعث می‌‏شود جلب توجه بیشتری کند. در نتیجه، افکار و عقایدش را دیگران بهتر و راحت‏‌تر می‌‏پذیرند.</p>
<p>نسرین از تمام دوستانی که از نزدیک با او برخورد داشته‏اند، همواره با ‌‌نهایت احترام یاد می‌‏کند و می‌‏توانم بگویم به شخصیت آدم‏‌ها شکل می‌‏دهد. گرچه این شخصیت وجود دارد، اما نسرین آن را نشان می‌‏دهد. این بزرگ‏‌ترین خصوصیتی است که من همیشه در او دیده‏ام.</p>
<p> <strong>یک سری عکس در رسانه‌های اینترنتی منتشر شد که فکر می‌‏کنم مربوط به روز دادگاه خانم ستوده بود. در این عکس‏‌ها او شما را با دستبندی در دست در آغوش گرفته است. در آن لحظه چه حسی داشتید؟</strong></p>
<p> این اتفاقی بود که بار‌ها در دادگاه‏های قبلی و ملاقات حضوری هم تکرار شده بود. چنین صحنه و فضایی همیشه در زندگی ما حاکم بوده است. آن صحنه‏‌ها و آن لحظه‏‌ها، برای ما لحظه نبوده است. ما با آن‏‌ها زندگی می‌‏کنیم. الان هم حتی وقتی پشت تلفن با هم صحبت می‌‏کنیم و همچنین در ملاقات‏‌ها،‌‌ همان لحظات جاری و حاکم بر زندگی ماست.</p>
<p>این حرکت او نشان داد که هیچ دستبندی و هیچ محدودیتی نمی‌‏تواند مانع عشق و علاقه افراد به همدیگر باشد و مانع از آن شود که دو نفر بتوانند همدیگر را در آغوش بگیرند؛ حتی در شرایط خیلی سخت!</p>
<p>به‏ خصوص که ما در چنین شرایطی نیاز بیشتری داریم که همدیگر را در آغوش بگیریم.</p>
<p> <strong>شما با خانم ستوده زندگی کرده‏اید و او را خیلی خوب می‌‏شناسید. وقتی از آرزوهایش برای شما تعریف می‌‏کرد، کدامیک از آن‏‌ها برایش برجسته‌تر بودند و رسیدن به آن‌ها، برایش مهم‌تر بود؟</strong></p>
<p> طبعاً نسرین هم مانند خیلی از افرادی که فعالیت اجتماعی می‌‏کنند و یا حتی فعالیت نمی‌‏کنند، آرزوهایی در دل دارد. واژه‏هایی هستند مانند آزادی و دمکراسی و واژه‏هایی هستند مانند شادی، نشاط و خوشحالی. این‏‌ها برای همه جذاب هستند و یکی از آرزو‌ها و رویا‌های آدمی، رسیدن به آن‌هاست. چیز مشخصی که برای نسرین، همواره از ته دل آرزو بوده، فضای شاد و بانشاط و توأم با آرامش برای کودکان است. شاید اگر بتواند در زمینه حقوق کودکان و آزادی‏های کودکان قدمی بردارد، به معنای بزرگ‏‌ترین موفقیت برای او خواهد بود.</p>
<p>من فکر می‌‏کنم نسرین خیلی به دنبال آرزوهای دور و دراز صدساله نباشد و حتی اگر در ته دلش‏ هم چنین آرزوهایی باشند، اما به آرزوهایی که در کوتاه‏مدت برآورده شوند بیشتر فکر می‌‏کند.</p>
<p> <strong>الان که خانم ستوده در کنار شما نیستند، برنامه‏‌های خود و زندگی روزمره با بچه‏‌ها را چگونه تنظیم می‌‏کنید؟</strong></p>
<p> خوشبختانه سبک زندگی ما این‏طور نبوده که نسرین به عنوان همسر من و مادر خانواده، بخواهد تمام کار‌ها را به تنهایی انجام بدهد و من هیچ مشارکتی در این امور نداشته باشم و در نتیجه الان و در نبود او، ما با یک خلاء مطلق مواجه شویم؛ یا بچه‏‌ها به لحاظ روحی، عاطفی و نیازهای کاری به‏طور ۱۰۰درصد نیازمند مادرشان باشند... اگر چنین بود که شرایط خیلی سخت‏‌تر می‌‏شد.</p>
<p>من همیشه تا حدودی در تربیت بچه‏‌ها و کارهای خانه مشارکت داشتم. الان در نبود نسرین حجم آن‏‌ها زیادتر شده است. مادر من الان ۱۱ ماه است که خانه خودشان را در شهرستان‌‌ رها کرده‌اند و به همراه پدرم که مسن هستند، پیش ما آمده‏اند. در حالی‏که آن‏‌ها در این سن نمی‌‏توانند بچه‏داری کنند و بچه‏‌ها هم اصلاً آمادگی ندارند که توسط آن‏‌ها تربیت یا بزرگ‏ بشوند. چون به لحاظ سنی تفاوت زیادی دارند و به لحاظ زبانی هم همین‏طور. چون مادر من به راحتی نمی‌‏تواند فارسی صحبت کند، اما به‏هرحال در بخشی از کارهای خانه، کمک بزرگی برای من هستند.</p>
<p>من سعی می‌‏کنم نبود نسرین را با کار بیشتر و پرداختن به مسائل بچه‏‌ها و خانه جبران کنم. طبیعی است که این به کار اداری و شخصی من ضربه می‌‏زند، ولی برای من اولویت نخست بچه‏‌ها هستند.</p>
<p>اگر می‌خواهید بیشتر درباره نسرین ستوده بدانید، مقاله «گوشه‌هایی از زندگی نسرین ستوده» در وبلاگ ژیلا بنی یعقوب بسیار خواندنی است.</p>
<p><a href="http://radiozamaneh.com/society/humanrights/2011/08/17/6279" class='spip_out' rel='external'>رادیو زمانه</a></p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=8412 by HTTrack Website Copier/3.x [XR&CO'2014], Sat, 17 May 2025 00:13:52 GMT -->
</html>

