<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=3201 by HTTrack Website Copier/3.x [XR&CO'2014], Sat, 17 May 2025 02:55:34 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 3201
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article3201</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">بان کی مون خواستار توقف خشونت علیه زنان در جهان شد </h1>
				
				<!-- finde_surligneconditionnel-->

				<p><small>سه شنبه5 آذر 1387</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>مهر:دبیرکل سازمان ملل متحد خواستار توقف خشونت علیه زنان با روشنگری و سخن گفتن در خانواده ها، محل های کار و جوامع شد. <br class='autobr' />
  به  &#8217;گزارش مرکز اطلاعات سازمان ملل متحد، بان کی مون  در پیامی به مناسبت روز بین المللی حذف خشونت علیه زنان (25 نوامبر برابر با 5 آذر) از تمامی مردم جهان خواست تا با روشنگری و سخن گفتن در خانواده ها، محل های کار و جوامع اعمال خشونت آمیز علیه زنان را متوقف کنند.</p>
<p>متن کامل پیام بان کی مون به شرح زیر است:</p>
<p>زنان در سراسر دنیا، در کشورهای غنی و فقیر، کتک می خورند، قاچاق می شوند، مورد تجاوز قرار می گیرند و به قتل می رسند.  این موارد نقض حقوق بشر فراتر از صدمه رساندن به افراد؛ بلکه تحلیل برنده توسعه، صلح و امنیت تمامی جوامع است.</p>
<p>زنان در همه جا در معرض خطر قرار دارند، اما آنان که در جوامعی زندگی می کنند که در آن مخاصمات مسلحانه تجربه می گردد، حتی با خطر دشوارتر رو به رو هستند. از آنجا که مخاصمات پیچیده تر شده اند، الگوی خشونت جنسی نمو یافته است. زنان دیگر تنها در طی دورانی که درگیری حاکم است در خطر نیستند؛ آنان به همان ترتیب ممکن است در هنگامی که آرامش برقرار است به وسیله ارتشیان، چریک ها، شورشیان، باندهای جنایتکار یا حتی پلیس مورد تعرض واقع شوند.</p>
<p>ما شمار واقعی قربانیان را نمی دانیم، اما می دانیم تعداد جنایاتی که رخ می دهد بسیار بیشتر از مواردی است که گزارش داده می شود، و بسیار کمتر از آنهایی است که منجر به دستگیری می گردد. در جاهای بسیاری، هنوز تجاوز لکه ننگی با خود به همراه دارد که زنان را به این وا می دارد از دادگاه هایی که باید وجود داشته باشد تا آنان را مورد حمایت قرار دهد، اجتناب کنند. در پاره ای از کشورها، قربانیان دو بار مورد وحشی گری قرار می گیرند: نخست به هنگام وقوع خود جرم، و سپس از سوی نظام دادگستری، جایی که ممکن است با اتهام ناروای "زنا" و احتمال مجازات متعاقب آن رو به رو شوند.</p>
<p>حتی هنگامی که مرتکبان شناسایی می شوند، اغلب بدون مجازات رها می گردند، به ویژه چنانچه در پلیس یا ارتش شاغل باشند. گاهی اوقات، این جرائم به گونه خاصی هراسناک اند. در  استان بحران زده کیووی شمالی در جمهوری دموکراتیک کنگو، ماهانه حدود 350 مورد تجاوز گزارش می شود، قربانیان همچنین گاه گرفتار ختنه دستگاه تناسلی نیز هستند.</p>
<p>نکته مضطرب کننده تر سن بسیاری از قربانیان است. در برخی نواحی جابرانه هائیتی، پنجاه درصد زنان جوان مورد تجاوز قرار گرفته یا آزار جنسی دیده اند. دربین تنی چند از قربانیان با شهامتی که در جستجوی عدالت هستند، یک نفر از سه نفر زیر سیزده سال دارد. در لیبریا اخیرا طی یک ماه به خصوص در سال جاری، اکثر تجاوزهای گزارش شده بر علیه دختران زیر دوازده سال و در مواردی که حتی هنوز پنج سال نیز نداشتند رخ داده بود.</p>
<p>این نمونه ها مربوط به کشورهایی است که سازمان ملل در آنها به دلیل حفظ صلح حضور دارد. باید قدردان قطعنامه مهم 1820 شورای امنیت که در ماه ژوئن به تصویب رسید باشیم که در آن هم اکنون کاربرد خشونت جنسی به عنوان یک تاکتیک یا شیوه رزمی از جمله موضوعات مربوط به صلح و امنیت بین المللی شناخته می شود. بر اساس قطعنامه، ماموریت های حفظ صلح، به ویژه آنها که وظیفه صیانت از شهروندان را به عهده دارند، باید اینک حراست از زنان و کودکان از تمامی اشکال خشونت را در گزارش های خود درباره وضعیت مخاصمه بگنجانند. قطعنامه 1820 همچنین تقاضای تلاش بیشتر برای به اجرا در آوردن امر حیاتی سیاست عدم بردباری در قبال بهره کشی جنسی از سوی پرسنل سازمان ملل را مطرح کرد و کشورهایی که سربازان و پلیس را تامین می کنند به این ترغیب کرد تا از جوابگویی کامل در مواردی که خلافی واقع شود، اطمینان حاصل کنند.</p>
<p>تصویب قطعنامه 1820 بخشی از روند جهانی رو به گسترشی است که به این بلیه می پردازد. اجلاس وین در فوریه گذشته در مورد مبارزه با قاچاق انسان و مدیریت مستمر مجمع عمومی، نشانه هایی افزون بر این حرکت بین المللی هستند.</p>
<p>در سطح محلی، کشورهای بیشتر و بیشتری به تعهدات خود درباره صیانت از زنان از طریق وضع قوانین جامع، خدمات بهتر به قربانیان، مشارکت قوی تر و تلاش افزون تر برای درگیر کردن مردان و پسران در مواجهه با مشکل می پردازند.</p>
<p>از این پیشرفت استقبال می شود، اما هنوز اختلاف زیادی در بین است. ضروری است اقدام بیشتری انجام دهیم تا قوانین به اجرا درآیند و با معافیت از مجازات مبارزه کنیم. ضروری است با اعتقادات و رفتاری که خشونت مرتکب شده علیه زنان را مورد چشم پوشی قرار می دهد، تحمل می کند، تبرئه می نماید یا نادیده می انگارد، مبارزه کنیم. و ضروری است به وجوه مصرفی  برای خدمت رسانی به قربانیان و نجات یافتگان بیافزائیم.</p>
<p>اینجانب مصصم هستم این تلاش ها را به گونه های مختلف از جمله از طریق نهضت جهانی ام با نام "اتحاد برای خاتمه خشونت علیه زنان"، که هدفش ارتقای آگاهی همگانی، افزودن به اراده سیاسی و منابع و ایجاد محیطی حمایتی برای تحقق تعهدات سیاسی موجود است، قوت بخشم.</p>
<p>تمامی ما – مردان و زنان، سربازان و حافظان صلح، شهروندان و رهبران – مسئولیت داریم کمک کنیم به خشونت علیه زنان خاتمه داده شود. کشورها باید به تعهداتشان در برابر جلوگیری از خشونت احترام گذارند، مرتکبان را به دست عدالت بسپارند و فریادرس و التیام دهنده قربانیان باشند. و هر یک از ما باید در خانواده هایمان، محل های کارمان و جوامع مان در این باره سخن بگوئیم و روشنگری کنیم تا اعمال خشونت آمیز علیه زنان متوقف گردد</p>
<p><strong>مرتبط</strong></p>
<p><a href="http://www.rahaward.org/archives/2008/11/post_3858.php" class='spip_out' rel='external'>به خشونت بر علیه زنان نه بگوییم؛ کمپين جديد سازمان ملل</a></p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=3201 by HTTrack Website Copier/3.x [XR&CO'2014], Sat, 17 May 2025 02:55:34 GMT -->
</html>

