<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=6202 by HTTrack Website Copier/3.x [XR&CO'2014], Sat, 17 May 2025 18:42:42 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 6202
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article6202</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">زینب جلالیان، محکوم به اعدام، بی وکیل و  پنج ماه  بدون ملاقات</h1>
				
				<!-- finde_surligneconditionnel-->

				<p><small>چهار شنبه16 تیر 1389</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p><a href="http://www.rahesabz.net/story/18910/" class='spip_out' rel='external'>جرس</a> : زینب جلالیان دختر 27 ساله اهل شهرستان ماکو واقع در آذربایجان غربی در سال 86 در شهر کرمانشاه توسط نیروهای امنیتی بازداشت و به اطلاعات سپاه پاسداران منتقل شد. زینب جلالیان که در مدت دو سال بازداشت فاقد وکیل بوده است در نهایت با وکیل تسخیری که از سوی دادگاه معرفی شد مورد محاکمه قرار گرفت. جلالیان در دادگاه انقلاب شهر کرمانشاه در جریان یک محاکمه چند دقیقه ای به اتهام عضویت در حزب پژاک (حزب اپوزیسیون کرد ایران) محارب شناخته و محکوم به اعدام شد. خبر صدور حکم اعدام این فعال سیاسی کرد در محافل خبری داخل و خارج از کشور بازتاب های گسترده ای یافت تا جایی که زهرا رهنورد در پیامی به شدت صدور این حکم را محکوم اعلام کرد . همچنین سازمان دیده بان حقوق بشر با نگرانی از وضعیت زینب جلالیان، خواستار لغو فوری حکم اعدام وی شد.</p>
<p>محمد شریف یکی از اعضای کانون مدافعان حقوق بشر که به تازگی از سوی خانواده جلالیان وکالت پرونده زینب را برعهده گرفته است. در گفتگو با خبرنگار جرس از آخرین وضعیت این فعال کرد و مسائلی که بر او و خانواده اش گذشته می گوید: "متاسفانه تا به حال وکلاتنامه من به امضای ایشان نرسیده است. دیروز(دوشنبه 14 تیرماه) من به همراه برادرش با دادستان ملاقات داشتیم با توجه به اینکه پرونده منتهی به صدور حکم ایشان در کرمانشاه مطرح و صادر شده است بنابراین پرونده زینب در حوزه صلاحیت دادستانی تهران قرار ندارد. دیروز با دادستانی صحبتهای انجام شد که قرار شد ایشان را مجدد به کرمانشاه اعاده کنند و امیدوارم ظرف هفته آینده اعاده زینب جلالیان به کرمانشاه تحقق پیدا کند."</p>
<p>محمد شریف با اظهار تاسف از اینکه امروز نتوانسته امکان ملاقات برادر زینب را با او فراهم کند، می گوید که 5 ماه است خانواده زینب از دیدار او محروم شدند . او ادامه می دهد : امروز همراه با برادرش خواستیم امکان ملاقاتی فراهم کنیم که متاسفانه موفق نشدیم و ایشان بدون ملاقات با خواهرش به ماکو مراجعت کردند.</p>
<p>وکیل زینب جلالیان درباره ملاقاتش با دادستان پرونده و دلایل درخواستش مبنی بر انتقال زینب به کرمانشاه به خبرنگار جرس گفت: در واقع ملاقاتی که دیروز با دادستان داشتیم قرار شد که زینب را به کرمانشاه منتقل کنند و امیدوارم تا هفته آینده این امر تحقق پیدا کند. انتقال ایشان به کرمانشاه چندین فایده دارد. اولا اینکه در نحوه ملاقات با خانواده اش آثار مثبت دارد. چراکه برای خانواده زینب بسیار مشکل است که از روستای ماکو به تهران بیاید . اکنون که 5 ماه از انتقال او از ماکو به تهران می گذرد فقط یکبار پدرش موفق به ملاقات با زینب شده است . لذا در صورت انتقال تسهیلاتی برای ملاقات خانواده اش فراهم می شود. از طرفی با اعاده ایشان به کرمانشاه و امضای وکالت نامه من و همکارم آقای داوودی امکان مطالعه پرونده فراهم خواهد شد و اقدامات بعدی از سوی وکلا اتخاذ میشود. به هرحال وکالتنامه تنظیم شده دیروز به دادستان تهران تسلیم شده است و امیدوارم امضای وکالت نامه و اعاده اش هر چه زودتر تحقق یابد.</p>
<p>شریف یا اشاره به نگرانی پدر جلالیان درباره وضعیت فرزندش اظهار امیدواری کرد تا به زودی موفق به مطالعه پرونده شود تا بتواند در خصوص وضعیت موکلش و جزئیات پرونده اطلاع رسانی کند. او همچنین به جرس درباره وکیل قبلی پرونده گفت که در رسیدگی قبلی وکیل تسخیری که توسط دادگاه تعیین شده بود در پرونده دخالت داشته است و بعد از آن، زینب از خانواده اش تقاضا کرد که محمد شریف به عنوان وکیل تعیینی عمل کند و بعد از آن پدر زینب به تهران آمد و کتبا تقاضا کرده است.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=6202 by HTTrack Website Copier/3.x [XR&CO'2014], Sat, 17 May 2025 18:42:42 GMT -->
</html>

