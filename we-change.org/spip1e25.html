<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=8534 by HTTrack Website Copier/3.x [XR&CO'2014], Sat, 17 May 2025 17:31:03 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 8534
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article8534</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">مادران افسرده ؛ فرزندان مضطرب</h1>
				<p class="soustitre">قوام اردلان</p>
				<!-- finde_surligneconditionnel-->

				<p><small>يكشنبه20 شهریور 1390</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p><a href="http://www.mihan.net/press/?p=6815" class='spip_out' rel='external'>میهن</a> – قوام اردلان: «در حالیکه میزان جمعیت “زنان سرپرست خانوار”، افزایشی ۵۸ درصدی یافته؛ پوشش حمایتی نا مناسب از آنان باعث شده تا این زنان دچار افسردگی و اضطراب گشته و این حالت رفتاری در تربیت فرزاندشان تاثیر مستقیم بگذارد».</p>
<p>چند سالی ست که در دایره ی واژگانی که مربوط به بانوان و دوشیزه گان می شود، لفظی دیگر به بهره برداری رسیده و کاربرد یافته و آن همان لفظ “زنان سرپرست خانوار” می باشد. زنان که در سالیانی به خاطر سرپرستی شدن در نزد خانواده ی پدری و یا همسری_ خود، به آن نام و تحت پوشش آن خانواده هویت می یافتند، چنانچه از پوشش حمایتی در می ماندند به نام “زنان بی سرپرست” که همان زنان طلاق یافته و یا شوهر از دست داده باشد، خوانده می شدند و اینک به وقتی که می خواهند بچه های خود را تحت مراقبت و نوازش قرار دهند و به ادامه ی زندگی در کنارشان و نان-آوری برای-شان، بپردازند؛ به نام “زنان سرپرست خانوار” خوانده می شوند.</p>
<p>همین زنان سرپرست خانوار که جمعیتشان در سال ۱۳۸۵ خورشیدی بالغ بر یک میلیون و ششصد و اندی هزار نفر اعلام شد، روز به روز زیادتر شدند و مشکلات کسب و کار و به دست آوردن حقوق و تامین مسکن و هزینه های سلامتی و پرورش فرزندان احتمالی و غیره بر آنها شدت گرفت و هرچقدر که این مشکلات زیادتر می شد و گلایه هایشان در این رسانه و آن مقاله، بیشتر مطرح می شد، اصل وجودشان نادیده تر گرفته می شد؛ تا جایی که علی رغم محسوس بودن افزایش آمار آنها، مسولان مربوطه از اعلام دقیق جمعیت زنانی که خود شان سرپرستی نان آوری خانوار-شان را بر عهده دارند سر باز می زدند و هنوز هم چنین می کنند و اما امروز، در خبری اعلام شد که در حین همین سکوت نمودنها، میزان حضور “زنان سرپرست خانوار” در ایران، ۵۸% افزایش یافته است.</p>
<p>در چهار ماهه ی اول امسال یعنی تا پایان تیر ماه، بر حسب اعلام رسمی مسئولان امر، چهل و پنج هزار و دویست و نوزده مورد طلاق در کشور رخ داده است و این یعنی هر ساعت بیش از ۱۰ طلاق در کشور روی می دهد و اگر اینها را در کنار فوت شدن مردان_ سرپرست خانوار بگذرایم، می بینیم که افزایش ۵۸ درصدی زنان سرپرست خانوار در ایران، چندان هم عجیب نیست و آنچه که عجیب می شود اعلام نکردن رسمی میزان حضور آنان است.</p>
<p>در حالیکه “بیکاری” مشکل عمده ی این روزهای مردها و زنان ایرانی ست، مشکل تامین معاش خانواده، برای “زنان سرپرست خانوار”، مشکل عمده ای ست که با البته با توجه به شرایط موجود در جامعه، رفع این مشکل برای بانوان، بسیار دشوارتر از مردان می باشد و در نتیجه بسیاری از آنها که بیکار هستند و از تامین مخارج خانواده ی خود در مانده اند، دست به دامان کمیته ی امداد می شوند تا از کمکهای ناچیز و صدقات آن سازمان بهره گیرند.</p>
<p>“مسکن” هم، که اولین نیاز یک انسان برای دست یافتن به آرامش است، دو از دسترس چنین خانواده هایی ست و البته قرار شده بود که “زنان سرپرست خانوار” از خوان “مسکن مهر دولتی” بهره ای گیرند؛ ولیکن گزارشها نشان می دهد که علی رغم خبر پراکنیهای بسیار، این طرح هنوز نیاز بانوان سرپرست را برآورده نکرده است.</p>
<p>بر طرف کردن مشکلات برشمرده و تامین سایر مخارج زندگی برای بزرگ کردن فرزندهای احتمالی، آنچنان مشکلاتی را برای “زنان سرپرست خانوار” فراهم نموده و احتمال آسیبهای متعاقب بر آنان، آنچنان می رود که “مجید ابهری”، عضو هیات علمی دانشگاه شهید بهشتی به “مهر” گفته: «پوشش های مالی مناسب از سوی سازمانهای حمایتی باید برای پیشگیری ازآسیبهای رفتاری در این بانوان مورد توجه قرار گیرد».</p>
<p>وی آمار جدیدا حاصل شده در مورد افزایش درصدها را چنین اعلام می کند: «طی ۱۰ سال گذشته ۳۸ درصد به مردان سرپرست خانواده ،۵۸ درصد به زنان سرپرست خانواده افزوده شده وعلت این افزایش از نگاه آسیب های اجتماعی بالاتر رفتن میزان طلاق است به طوری که ۸۲ درصد این زنان بیوه و متاهل هستند. یعنی یا همسران آنها خانه را ترک کرده و یا از آنها جدا شده اند»..</p>
<p>وی همچنین می افزاید که:«از این میان ۲۶ درصد بین ۲۵ تا ۴۴ سال دارند».</p>
<p>و این کارشناس، بعد از اعلام این آمارها، به فکر مشکلات بعدی این بانوان است، همان مشکلات اجتماعیی که مسولان همواره معتقد بوده اند ریشه در “فقر” ندارد:«مستمری های ماهیانه از سوی نهادهای حمایتی با توجه به تورم و گرانی در بسیاری از اوقات حتی ضروریات اولیه این زنان را تامین نمی کند. بنابراین افزایش مستمری های ماهانه همراه آموزش های فنی و حرفه ای به آنها، تامین نیازهای فرزندان این گونه خانواده ها از لحاظ مادی و همین طور نظارت و کنترل رفتاری فرزندان خانواده بد سرپرست به خاطر خلا عاطفی در آنها می تواند از گسترش آسیبهای اجتماعی در این گونه زنان پیشگیری کند».</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=8534 by HTTrack Website Copier/3.x [XR&CO'2014], Sat, 17 May 2025 17:31:03 GMT -->
</html>

