<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=5991 by HTTrack Website Copier/3.x [XR&CO'2014], Sat, 17 May 2025 02:18:26 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 5991
			<br>
			<br>مسیر:<br> صفحه اول  &gt;  سایت نوشته ها
			<br>
			<br>لینک مستقیم:<span dir=ltr><br>/spip.php?article5991</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">26 نهاد مسئول متولی حجاب کدامند؟/خبرآنلاین</h1>
				
				<!-- finde_surligneconditionnel-->

				<p><small>جمعه7 خرداد 1389</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>شهرداری، وزارت بهداشت، ستاد احیای امر به معروف و نهی از منکر، سازمان بهزیستی، وزارت امور خارجه، وزارت کار و امور اجتماعی و... از جمله نهادهای مسئول و متولی حجاب در کشورند.<br class='autobr' />
الناز محمدی: اگر این روزها سری به خبرگزاری‌ها و دیگر رسانه‌های کشور بزنیم، بیشترین تعداد تیتری که با آن مواجه می‌شویم، اخبار و اظهارنظرهای مختلف در مورد وضعیت ححاب در کشور است. از نمایندگان مجلس گرفته تا ائمه جمعه و مسئولان دولتی و. . . همگی به مدت یک ماه است که عزمشان را جزم کرده‌اند تا حواسشان باشد که طی هر سخنرانی‌ای که داشتند اشاره‌ای به وضعیت بدِ حجاب در کشور و چگونگی مقابله با آن بکنند. هرچند وزیر کشور اولین فردی بود که با مصاحبه هایش، موج انتقاد از وضعیت حجاب را دوباره راه انداخت و قول داد که به زودی این وضعیت را سر و سامان ببخشد، اما این نمایندگان مجلس و فرماندهان نیروی انتظامی بعد از مدتها سکوت در این باره، بر این موج سوار شدند و همین باعث شد که هر روز خواسته‌ای جدید در این مورد از سوی آنان مطرح شود.</p>
<p>به طوری که بعد از انتقاد ائمه جمعه در مورد این وضعیت و انتقاد سردار رادان از همراهی نکردن 20 دستگاه اجرایی برای ساماندهی وضعیت حجاب، دو روز پیش، جامعه مدرسین حوزه علمیه قم با صدور بیانیه‌ای نسبت ضمن ابراز نگرانی از شیوع بی‌حجابی در کشور، از وضعیت عفاف و حجاب انتقاد کرده است. در ادامه این بیانیه آمده است: «ساختار شکنی‌های اخیر در عرصه حجاب و عفاف، خبر از حرکتی سازمان‌دهی شده می‌دهد، حرکتی که بی‌تردید دشمنان انقلاب در سازماندهی و برنامه‌ریزی آن نقش بسزایی دارند، پر واضح است که مقابله با آن حرکت سازماندهی شده باید با سازماندهی و برنامه‌ریزی همراه باشد از این رو مسئولان فرهنگی نظام باید ضمن ایجاد عزم همگانی و همت مضاعف به برنامه‌ریزی دقیق و راهبردی بپردازند و در این راه فرصت را از دست ندهند.»</p>
<p>این بیانیه می‌افزاید: «مسئولان اجرایی نظام باید با قاطعیت و صلابت با این پدیده برخورد قانونی کنند و به بهانه فرهنگی بودن موضوع شانه از بار مسئولیت خالی نکنند و کوتاهی نکنند.»</p>
<p>اوایل اردیبهشت ماه گذشته بود که وزیر کشور مهلت یک ماهه خواست تا برنامه ریزی‌های لازم را برای اجرای طرح عفاف و حجاب انجام و پس از آن گزارش اقدامات انجام شده را به مجلس ارائه دهد، بنابراین هفته آینده مهلت یک هفته‌ای وزیر کشور به پایان می‌رسد و باید گزارش اقدامات انجام شده را به مجلس ارائه دهد.</p>
<p>کدام 20 دستگاه؟</p>
<p>شورای عالی انقلاب فرهنگی، چارچوب اصول و مبانی روش‌های اجرایی گسترش فرهنگ عفاف در بهمن ماه سال 76 تصویب کرد و در مرداد سال 84 نیز، راهبردهای گسترش فرهنگ عفاف در چارچوب اصول و مبانی روش‌های اجرایی گسترش فرهنگ عفاف توسط این شورا به تصویب رسید.</p>
<p>توسعه فرهنگ کنکاش و تفکر در مفاهیم دینی توسط جوانان به منظور پذیرش درونی و قلبی و عمل به آنها، هماهنگی و وحدت رویه مستمر و پایدار در برخورد با ناهنجاری‌های فرهنگی توسط دستگاههای مختلف در چارچوب قانون، ارتقای سطح آگاهی و ایجاد حساسیت در مدیران نسبت به توسعه فرهنگ عفاف و حاکمیت ارزش‌های اخلاقی در مجموعه‌های تحت مسئولیت آنها، احیاء سنت امر به معروف و نهی از منکر در مورد حجاب و عفاف، طراحی و اجرای فعالیت‌های فرهنگی در مراکز تبلیغی، آموزشی و فرهنگی در راستای توسعه امر عفاف و حجاب و. . . ازجمله راهبردهای گسترش فرهنگ عفاف وحجاب در این مصوبه است که می‌توان به آنها اشاره کرد.</p>
<p>اما گذشته از این راهکارهای کلی، در این مصوبه 26 دستگاه قانونگذار و اجرایی موظف شده‌اند که وظایف تخصصی‌ای را در این مورد اجرا کنند. وزارت فرهنگ و ارشاد اسلامی، وزارت بازرگانی، سازمان صدا و سیما، نیروی انتظامی، سازمان ملی جوانان، سازمان تبلیغات اسلامی، وزارت آموزش و پرورش، وزارت امور اقتصادی و دارایی، وزارت علوم، مرکز امور زنان و خانواده، وزارت ارتباطات، سازمان تربیت بدنی، شهرداری، وزارت بهداشت، ستاد احیای امر به معروف و نهی از منکر، سازمان بهزیستی، وزارت امور خارجه، وزارت کار و امور اجتماعی، مجلس شورای اسلامی، وزارت کشور، سازمان مدیریت و برنامه ریزی، قوه قضاییه، وزارت مسکن و شهرسازی، سازمان میراث فرهنگی و گردشگری، نیروی مقاومت بسیج و وزارت راه و ترابری، 26 دستگاهی هستند که از سال 84 تاکنون موظف شده‌اند تا وظایفی را شورای فرهنگ عمومیِ شورای عالی انقلاب فرهنگی برای آنها تعیین کرده است، اجرا کنند.</p>
<p>وظایف فرهنگی و اجرایی دستگاه‌های موظف</p>
<p>آن طور که سردار رادان اعلام کرده است نیروی انتظامی، قوه قضاییه و صدا و سیما جزو دستگاه‌هایی بوده‌اند که این وظایف را اجرا کرده‌اند و بنابراین دیگر دستگاه‌های مذکور را که بر خلاف گفته او 23 دستگاه و نه 20 نهاد قانونگذار و اجرایی هستند را باید جزء آن سازمان‌ها و دستگاه‌هایی دانست که این وظایف را اجرا نکرده‌اند.</p>
<p>این وظایف به دو مورد کلی فرهنگی و اجرایی تقسیم شده است که با مطالعه آنها اینطور به نظر می‌رسد که قسمت دوم یعنی همان وظایف اجرایی بیش از فرهنگ‌سازی به اجرا در آمده است.</p>
<p>هماهنگی و همکاری با رسانه‌ها جمعی جهت ایجاد حساسیت لازم در خانواده‌ها نسبت به اهمیت فرهنگ حجاب و عفاف (وزارت فرهنگ)، برگزاری نمایشگاه‌ها‌های لباس- ملی و مذهبی- جهت ارائه الگوهای اسلامی و سالم به تولید کنندگان و مصرف کنندگان (وزارت بازرگانی)، به تصویر کشیدن زنان تحصیلکرده، متعهد و باحجاب در فیلم‌ها و مجموعه‌های هنری و پرهیز از نشان دادن آنان در نقش‌ها و شخصیت‌های عامه و کم سواد (سازمان صدا و سیما)، حمایت از سازمان‌ها و انجمن‌های غیردولتی که درگسترش فرهنگ عفاف و حجاب فعالیت می‌کنند (سازمان ملی جوانان) و. . . از جمله وظایف فرهنگی‌ای است که به این دستگا‌ها ابلاغ شده است.</p>
<p>از جمله وظایف اجرایی نیز عبارتند از: اهتمام بیشتر به برخورد قانونی و محترمانه، اعلام حدود قانونی عفاف و ملاک‌های بدحجابی در جامعه به منظور تشخیص مصادیق آن، توقیف خودروهای دولتی‌ای که سرنشینان آن شئونات اسلامی را رعایت نمی‌کنند و. . . نیز از جمله وظایف اجرایی نیروی انتظامی است که به این دستگاه اجرایی ابلاغ شده است.</p>
<p>انتقاد از دستگاه‌ها، انکار از وزارت کشور</p>
<p>از سوی دیگر هرچند وزارت کشور در گزارشی اعلام کرده که سال 88 بهترین سال در حوزه عفاف و حجاب بوده است، گفته می‌شود این گزارش پس از آن به نمایندگان مجلس ارائه شد که در ماه‌های اخیر نمایندگان به صورت جدی خواهان اجرای قانون عفاف و حجاب شده بودند و نسبت به اجرا نشدن چهار ساله این قانون از وزارت کشور به عنوان متصدی و مجری اصلی انتقاد کرده بودند.</p>
<p>بنابراین گزارش در پی اصرار نمایندگان عضو کمیسیون فرهنگی یکی از معاونان وزیر کشور در گزارشی که تاکنون شاخص‌های آن برای نمایندگان مشخص نشده تأکید کرده است که سال 88 به رغم گزارش و اخبار موجود در رسانه‌ها، نسبت به سالهای پس از انقلاب بهترین سال در حوزه عفاف و حجاب بوده است.</p>
<p> اما با تمام اطمینانی که مسئولان وزارت کشور از خوب اجرا کردن ضوابطه حجاب در چند سال گذشته می‌دهند، آیت الله احمد جنتی، امام جمعه تهران و دبیر شورای نگهبان و همچنین احمدرضا رادان، جانشین فرماندهی نیروی انتظامی کشور طی روزهای گذشته از عملکرد دستگاه‌های اجرایی انتقاد کرده‌اند.</p>
<p>جانشین فرماندهی نیروی انتظامی کشور، چند روز پیش با بیان این که نیروی انتظامی برای اجرای طرح امنیت اجتماعی آمادگی کامل دارد، گفته است که «بیش از 20 دستگاه در طرح توسعه حجاب و عفاف نقش دارند که بسیاری از آنها وظایف خود را انجام نداده و به قولی پای کار نیامده‌اند.» سرداراحمدرضا رادان طرح امنیت اخلاقی را جزو ماموریت‌های ذاتی پلیس دانسته و اطمینان خاطر داده است که این طرح‌ها احساس امنیت در کشور را افزایش خواهد داد. اما در مقابل، آیت الله احمدی جنتی، در خطبه‌های نماز جمعه گذشته تهران، از دستگاه‌های اجرایی به خاطر اجرا نکردن تمام و کمال مصوبه شورای عالی انقلاب فرهنگی در مورد ساماندهی وضع حجاب در کشور، به شدت انتقاد کرد.</p>
<p>او در خطبه دوم نمازجمعه گفت که «دو سال پیش، مصوبه شورای عالی انقلاب فرهنگی در این زمینه به امضا رسید؛ اما آن را در قفسه گذاشته و درش را بسته‌اند. شما این متن را امضا کرده‌اید؛ حال چرا اجرا نمی‌کنید؟ من همان زمان که تصویب شد، بودم و گفتم: شما باید از یک نقطه آغاز کنید؛ شما مقصرید؛ از حقوق بگیران و کارمندان خود شروع کنید دانشگاه و دانشجو در اختیار شماست، با این شرایط گزینش کنید، اگر نه کمیته انضباطی وارد عمل شود، دانشجو نمره می‌خواهد ناچار است، دستور دهید عمل کند. در بیمارستانها و دانشگاه‌ها باید این عملی شود. نمی‌توانستید چنین کنید؟ تا حالا چرا نکرده‌اید؛ به ما پاسخ بدهید؟»</p>
<p>احمد جنتی در حالی به این شدت از دستگاه‌های اجرایی در این مورد انتقاد کرده است که سردار رادان، جانشین فرماندهی نیروی انتظامی اجرای طرح امنیت اجتماعی را موفقیت آمیز دانسته و گفته است: «در موفقیت این طرح همین نکته کافی است که مردم از ما مطالبه دارند و اگر این چنین نبود مطالبه‌ای هم صورت نمی‌گرفت.» او بیان کرده است که منتظر تصمیم‌گیری و اقدام سایر دستگاه‌های مسئول در اجرای طرح توسعه حجاب و عفاف هستیم: «نیروی انتظامی، قوه قضاییه، صدا و سیما و سایر رسانه‌ها از ارگان‌هایی بودند که وظایف خود را در اجرای طرح انجام داده‌اند و نیروی انتظامی نیز همچون گذشته آمادگی کامل خود را در این زمینه اعلام کرده است.»</p>
<p><a href="http://khabaronline.ir/news-64332.aspx" class='spip_out' rel='external'>النازمحمدی</a></p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=5991 by HTTrack Website Copier/3.x [XR&CO'2014], Sat, 17 May 2025 02:18:26 GMT -->
</html>

