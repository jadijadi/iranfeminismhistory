<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=9507 by HTTrack Website Copier/3.x [XR&CO'2014], Sat, 17 May 2025 03:42:45 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 9507
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article9507</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">نکوداشت سیمین دانشور برگزار شد</h1>
				
				<!-- finde_surligneconditionnel-->

				<p><small>شنبه23 اردیبهشت 1391</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>وفا: در مراسم نکوداشت سیمین دانشور که امروز (جمعه،22 اردیبهشت ماه) در نمایشگاه کتاب برگزار شد، بحث آزادی، ویژگی آثار سیمین دانشور خصوصا «سووشون» و وجه مشترک آثار سیمین و جلال معرفی شد.</p>
<p>مراسم نكوداشت سيمين دانشور امروز با حضور غلامرضا امامي، سعيد محبي و علي خلاقي- همسر دخترخوانده سيمين دانشور- در نمایشگاه کتاب برپا شد.</p>
<p>در این مراسم، علی خلاقي با اشاره به آشنایی خود با سیمین دانشور گفت: من هرگز جلال آل احمد را ندیم و در سال 60 که جامعه‌ای به نام جامعه پزشکان متعهد را برگزار کردم، به واسطه دكتر عبدالحسين شيخ به منزل سيمين دانشور رفتم و اين آشنايي، باعث ازدواج من با ليلي رياحي،‌ دختر خوانده جلال و سيمين در سال 62 شد.</p>
<p>وي با اشاره به علاقه ليلي رياحي به ادبيات و شعر به واسطه جلال و سيمين ادامه داد: لیلی سه کتاب منتشر گرفته است و از جلال و سیمین بسیار تاثیر پذیرفته است.</p>
<p>او در ادامه به بیان زندگینامه ی سیمین دانشور و جلال آل احمد پرداخت و چند خاطره از رابطه نيما يوشيج و همسرش با سیمین و جلال تعریف کرد.</p>
<p>وي در ادامه تصريح كرد: خوب است كه مسوولان، خانه نيما يوشيج را که اکنون خرابه‌ای شده است، مرمت كنند و اجازه ندهند كه خانه سيمين و جلال هم به آن وضع درآيد. در خانه سيمين و جلال بايد به روي نسل جديد باز باشد تا جوانانی که آن‌ها را ندیده‌اند و تنها آثارشان را می خوانند، از خانه سيمين دانشور و جلال آل‌احمد ديدن كنند</p>
<p>خلاقي در ادامه، منزل سيمين دانشور را ماواي ستم‌ديدگان و همه فرزندان ايران خواند و گفت: بزرگان زيادي مانند سيداحمد خميني براي چاپ كتاب «غرب‌زدگي» در دوران قبل از انقلاب در اين خانه رفت و آمد داشته‌اند.</p>
<p>او در پايان سخنانش، بخشي از آخرين وصيت‌نامه زنده‌ياد سيمين دانشور را قرائت كرد و يادآور شد: در اين وصيت‌نامه، نظارت بر چاپ كتاب‌هاي سيمين و دست‌نوشته‌هاي منتشر نشده او بر عهده ليلي رياحي گذاشته شده كه اميدوارم پس از بهبود شرايط روحي‌اش اين كار را انجام دهد.</p>
<p>در ادامه این نشست، سعيد محبي،متنی را خواند و پیش از آن گفت: سیمین دانشور بزرگ است و لازم نیست بزرگداشتی داشته باشد و ما در پناه او به بزرگی می‌رسیم.</p>
<p>وی با اشاره به ديد وسيع و نگاه مهربان زنده‌ياد سيمين دانشور، نخستین ویژگی آثار سیمین دانشور را دفاع از آزادی خواند و گفت: "سووشون" یکی از آثار سیمین است که در ستایش آزادگی است. آزادی که در زمان انتشار این اثر آرمان همه بزرگان و شاعران و اندیشمندان دهه چهل بود.</p>
<p>وی افزود: سووشون بسیار باورپذیر است. تعلیق‌های قوی دارد، نقش های درهم تنیده دارد، تكنيك ادبي قوی، نثر شيرين، قصه‌هاي تو در تو، ‌ و شخصيت‌هاي معاصر و بهره‌گيري هنرمندانه از اسطوره‌هاي ايراني از جمله ويژگي‌هاي رمان «سووشون»اند</p>
<p>سعيد محبي تاكيد كرد: ‌رمان‌‌هاي «جزيره سرگرداني» و «ساربان سرگردان»‌ سيمين دانشور كه در سال‌هاي 1372 و 1380 منتشر شده‌اند، جلد سوم هم دارند كه با وجود بيماري سيمين، بعيد مي‌دانم كه نوشته شده باشد. جزيره سرگرداني، تركيبي از تخيل و مستند است كه جريان تاريخي معاصر را به تصوير مي‌كشد. اين اثر تلفيقي از خاطره‌نويسي، روايت‌گري و خيال‌ورزي است</p>
<p>او در ادامه بیان کرد: رمان سووشون سرشار از امید به آزادی است و او در این کتاب وجود تحولات و انقلابی را پیش بینی کرده است که در کتاب جزیره سرگردانی خود آن را نقد کرده است.</p>
<p>محبی در پایان سووشون را یکی از 10 رمان بزرگ ايران پس از مشروطه خواند.</p>
<p>در ادامه این نشست غلامرضا امامي صحبت كردن درباره اين سيمين را سهل و ممتنع دانست و گفت: من به بركت سيمين با داستان، هنر و ادبيات و به بركت جلال با جامعه آشنا شدم.</p>
<p>وی وجود سيمين دانشور را مستقل خواند و گفت: سیمین مستقل و به دور از دغل و دروغ بود. او نويسنده‌اي برخاسته از خانواده‌اي روشنفكر بود. جلال و سيمين، هر يك نقشي در ادبيات و تاريخ داشتند و در مسير مشخص و خاص خود بودند و بالی از ادبیات بودند اما آزادي، وجه مشترك آنان بود.</p>
<p>امامي در پايان اين مراسم، خاطراتي از زنده‌ياد سيمين دانشور را روایت کرد.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=9507 by HTTrack Website Copier/3.x [XR&CO'2014], Sat, 17 May 2025 03:42:45 GMT -->
</html>

