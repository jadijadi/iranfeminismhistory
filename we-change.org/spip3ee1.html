<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=894 by HTTrack Website Copier/3.x [XR&CO'2014], Fri, 16 May 2025 23:05:30 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 894
			<br>
			<br>مسیر:<br> صفحه اول  &gt;  گزارش ویژه &gt;  ویژه سالگرد کمپین
			<br>
			<br>لینک مستقیم:<span dir=ltr><br>/spip.php?article894</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">8 ماه با کمپین دركرمانشاه/ گلاله بهرامی</h1>
				<p class="soustitre"> </p>
				<!-- finde_surligneconditionnel-->

				<p><small>دو شنبه5 شهریور 1386</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>شروع فعاليت كمپين كرمانشاه همزمان با تشكيل كارگاه آموزشي دوستان تهران در كرمانشاه درتاريخ 8دي ماه 85 با حضور 30 نفرازفعالان مدني ودانشجويي بود. به علت نبود جريان مستقل وفراگيري مانند كمپين باخواسته هاي حداقلي كه خواست تمام زنان در سطح جامعه را در برگيرد با پتانسيل بالايي براي فعاليت در حوزه زنان وهم اشتياق براي آگاهي و امضای بيانيه كمپين روبه رو شديم. سپس با توجه به مهارت ها و آموزش هايي كه دوستان در كارگاه ديده بودند اقدام به آموزش چهره به چهره وجمع آوري امضاكردند.</p>
<p>  با احساس نياز به انسجام بيشتر فعاليت ها وهماهنگي بين اعضا تصميم به برگزاري جلسات ماهانه گرفتيم. درواقع اين جلسات شامل تحويل امضاهاي جمع آوري شده توسط فعالان، در ميان گذاشتن تجربيات كسب شده، طرح مشكلات و چالش هاي موجود و ارائه راهكار، جذب داوطلبان و بررسي راهكارهايي براي طرح مطالبات كمپين با توجه به عرف و فرهنگ غالب بر منطقه بود. ازطرفي به خاطر پيشينه ي قوميت در جريانات سياسي و هزينه هاي بالا وسنگيني كه براي اين مسايل پرداخته اند، اعتماد و همراهي با جريان كمپين نیازمند آگاهي و شفاف سازي خود كمپين، مطالبات ما و تلاش بيشتر فعالان دراين زمينه بود.</p>
<p>دوماهي ازحضور كمپين دركرمانشاه نگذشته بودكه چند تن ازافرادشاغلي كه فقط درزمينه جمع آوري امضا فعاليت داشتند ازطرف حراست محل كارشان در مورد كمپين و نحوه ي حضور آن دركرمانشاه و افراد مرتبط با آن مورد باز خواست  قرار گرفتند و با تذكر روبرو شده بودند. اگر چه به خاطر فشارها و مسائل ديگر از تعداد فعالان اوليه كاسته شد اما كمپين كرمانشاه همچنان فعال به کار خود ادامه داد.</p>
<p>اواخرسال گذشته، با توجه به تعداد زیاد داوطلبان در کرمانشاه  وشهرستان هاي اطراف، تصميم به برگزاري كارگاه گرفتیم. باحضور 15 نفر، فعالان كميته ها راتشكيل داديم وكلا تقسيم وظائف كرديم. اما به تعطيلات نوروز برخورديم هرچند كه درزمينه جمع كردن امضا دراين ايام هم برنامه هايي داشتيم. تاريخ برگزاري اولين كارگاه آموزشي را براي داوطلبان كرمانشاهي درفروردين ماه گذاشتيم. متاسفانه در اين فاصله با دستگيري يكي از مردان جوان داوطلب حين جمع آوري امضا با مشكلات  شديد امنيتي مواجه و مجبور به تعویق انداختن كارگاه شديم و تصمیم گرفتیم  از آن تاريخ به بعد از هرگونه تشكل و انجمني که بودیم جدا شده و به طور مستقل به كارمان ادامه دهیم .</p>
<p> درشرايطي كه ما به هيچ وجه امكان برگزاري حتي جلسات اعضا را نداشتيم تصميم گرفتيم كه هركدام از فعالان چه دركرمانشاه وچه در شهرستانهاي  تابع، خودمان به تنهايي وبا توجه به تجربه ي كسب شده دراين مدت و به كمك بيانيه وجزوهاي حقوقي، به آموزش علاقه مندان جمع آوري امضاوآموزش چهره به چهره اقدام كنيم.كه خوشبختانه اين كار وكل فعاليت ما در اين مدت نتيجه بخش بوده با توجه به تنوع امضاكنندگان از شهرستان هاي اطراف و مطرح شدن كمپين در كل منطقه، مي توان گفت گرچه گاهي تند وگاهي آهسته، اما كمپين يك ميليون امضا در بين مردم اينجا نيز مانند ساير نقاط ايران بزرگ جا بازكرده وهرچه بيشتر آمادگي پذيرش كمپين را دارد.</p>
<p>بايد به معرفي كمپين توسط دوستان در 8مارس،  روز جهاني زن،  دريك جلسه خصوصي اشاره كنم - متاسفانه دركرمانشاه نيز مانند اكثر شهرهاي ديگر ايران موفق به گرفتن مجوز لازم براي برگزاري مراسم در مكاني عمومي نشديم- آنجا هم كمپين كرمانشاه با استقبال وپيشنهاد همكاري مواجه شد. بعد هم پيشنهاد راه اندازي سايت براي پوشش و انعكاس فعاليتهاي کمپين در مناطق کرد نشين، داده شد كه با استقبال ما مواجه گرديد این سایت هم اکنون راه اندازي و بنابراين تهيه مطالب و اداره ي سايت به فعاليت هايمان اضافه شده است.</p>
<p>و در پايان بايد اضافه كنم كه با وجود اختناق، مشكلات امنيتي، مرد سالاري مطلق، عرف وسنتهاي متحجر، مشكلات پيچيده ي قوميتي، دستگيري و بازداشت يكي ديگرازفعالان كرمانشاه و آزادي با قيدوثيقه، و اينكه مشكلات  وی هنوز ادامه دارد و مراحل دادگاهش هنوز تمام نشده، جاي كار بسيار براي فعالان اينجا نسبت به تهران و شايد مناطق ديگر وجود دارد. به این معنا که باید بسیار بیشتر کار کنیم.  هدف ما اينجا ابتدا آگاه سازي و شكستن اين فضا و سپس جمع آوري امضا و فعاليت هاي ديگر بوده است. هرچند با ریزش اعضای فعال به دلیل مشكلات فراوان مواجه بوده ایم، اماقطعا با توجه به برنامه هايي كه براي سال جديد كمپين داريم به كارمان ادامه مي دهيم. و زماني مي رسد البته نه چندان دور كه اكثر زنان ايران كمپيني مي شوند و مردانمان نيزبرابري خواه.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=894 by HTTrack Website Copier/3.x [XR&CO'2014], Fri, 16 May 2025 23:05:30 GMT -->
</html>

