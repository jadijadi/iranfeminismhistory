<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=10357 by HTTrack Website Copier/3.x [XR&CO'2014], Fri, 16 May 2025 23:12:14 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 10357
			<br>
			<br>مسیر:<br> صفحه اول  &gt;  سایت نوشته ها
			<br>
			<br>لینک مستقیم:<span dir=ltr><br>/spip.php?article10357</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">عراق، تحریم ها و امنیت: یک نقد</h1>
				
				<!-- finde_surligneconditionnel-->

				<p><small>پنج شنبه8 فروردین 1392</small></p>

				
				
			</div>


			<!-- debut_surligneconditionnel -->
			<div class="chapo"><p>"عراق، تحریم و امنیت"، در سال 2002 توسط پروفسور ریم آ. باهدی نوشته شد. او در حال حاضر معاون رئیس دانشکده حقوق دانشگاه ویندزور در کانادا است اما در زمان نگارش نقد مزبور، مدیریت پروژه منابع حقوق بشر زنان در دانشگاه تورنتو را بر عهده داشت. دوازده سال پیش از آن، در 2 آگوست 1990، عراق به کویت حمله کرد. در 6 آگوست همان سال، شورای امنیت قطعنامه 661، دستوری برای ممنوعیت معاملات گسترده مالی و نظامی با عراق به استثنای میزان مشخص و محدودی از نیازهای اولیه را تصویب کرد. آنها همچنین "کمیته 661" یا " کمیته تحریم ها" را برای نظارت بر قطعنامه ایجاد کردند. در ژانویه 1991، ائتلافی به محوریت امریکا و متشکل از 26 کشور به مدت شش هفته عراق را بمباران کرده و در نهایت عراق در توافق نامه آتش بس شرکت کرد. در 1995، قطعنامه 986 تحریم را با برنامه نفت در برابر غذا تعدیل کرد که به عراق اجازه می داد مقدار مشخصی از نفت را به فروش برساند و درآمدهای ناشی از آن می توانست، در نسبت های تعیین شده، برای سرمایه گذاری در خرید کالاهای ضروری، پرداخت حقوق کارمندان سازمان ملل و پرداخت غرامت به کویت استفاده شود. این برنامه به عنوان اقدامی موقت در نظر گرفته شده بود اما تا سال ها ادامه داشت. در سال 1995 دبیرکل سازمان ملل نسبت به کمبود داروهای مورد نیاز در عراق ابراز نگرانی کرد. وی همچنین در اواخر نوامبر 2001 هشدار داد که آموزش ابتدایی و دانشگاهی در عراق همچنان تحت تاثیر کمبودهای شدید وسایل آموزشی و دیگر منابع ضروری قرار گرفته است. همانند بسیاری از موارد مشابه، زنان به واسطه تحریم‌ ها در همه جوانب زندگی خود متحمل هزینه های سنگینی شدند. میزان مرگ و میر مادران به ازای هر صد هزار تولد زنده از 160 به 294 افزایش یافت و به دلیل اصلی مرگ و میر بین زنان عراقی تبدیل شد. کودکان دختر از تحصیل بازداشته شده و زنان بی کار شدند. ازدواج زودهنگام، سوء تغذیه و بهداشت نامناسب از دیگر عواقب تحریم بودند که زندگی زنان و دختران بسیاری را تحت تاثیر قرار دادند. باهدی سعی دارد در این نوشته، تاثیرات واقعی تحریم بر زندگی شهروندان عراقی را به نمایش گذاشته و استدلال موافقان و مخالفان این جنگ نامرئی را نقد کند.</p></div>
			<br class="nettoyeur" />
			
			<div class="texte"><p>" تفسیر قانونی/حقوقی در قلمرویی شکل می گیرد که در آن رنج و مرگ حکم می راند2 "</p>
<p>رنج و مرگ زنان، فرق بین جنگ و صلح را مبهم می کند. زنان هم در زمان صلح و هم در زمان جنگ به شکل نامتناسبی از گرسنگی رنج می کشند، مورد حملات فیزیکی، احساسی و روانی قرار گرفته و کشته می شوند. تمرکز این مقاله بر تحریم هایی است که توسط شورای امنیت سازمان ملل و در واکنش به هجوم صدام حسین به کویت در سال 1990 و ادعاهای مطرح شده در مورد تهدید رژیم عراق برای صلح و امنیت جهانی به این کشور تحمیل شد.3 این تحریم ها که قرار بود جایگزین انسانی تری برای جنگ باشند، چنان منجر به افزایش میزان مرگ و میر و درد و رنج انسانها – به ویژه زنان و کودکان – شد که مفسران آن را "نسل کشی4 "، "محاصره نظامی قرون وسطایی5 " و " فاجعه ای انسانی نامیدند که قابل مقایسه با بدترین مصیبت های دهه های گذشته است6 . تعجبی ندارد که منتقدان شورای امنیت در رد برنامه های تحریم، به فهرست بلندبالایی از حقوق انسانی و اسناد بشردوستانه رو آورده اند. با این حال، هم شورای امنیت و هم منتقدان آنها از تعریف شکننده و چندپاره ای از "امنیت" استفاده می کنند که بر رهبران سیاسی و گزینه های نظامی تمرکز دارد و فرض می کند که امنیت و حقوق بشر، هر یک باید به بهای قربانی کردن دیگری به دست آید. نتیجه آنکه هیچ یک از دو سوی نزاع بر سر برنامه های تحریم، به بررسی جامع این فرضیه نپرداخته است که تاکید بر حقوق بشر می تواند گشاینده راهی برای دستیابی به "امنیت" باشد و نه مانعی بر سر راه آن. چنین تعریف شکننده و چند پاره ای از "امنیت" باعث شده تا از یک طرف، شورای امنیت چنان که باید و شاید به عواقب حقوق بشری سیاست های خود توجه نکند و از سوی دیگر منتقدان شورای امنیت نتوانند به صورت مناسبی بین تلاش و جستجو برای حقوق بشر و قابلیت عراق برای تولید و استفاده از سلاح های کشتار جمعی، اجماع ایجاد کنند. در واکنش به چنین شرایطی، مقاله پیش رو بر لزوم درکی کلی گرایانه از "امنیت" اشاره دارد؛ درکی که طبق آن، رعایت حقوق بشر هم یکی از شروط اساسی امنیت است و هم وسیله‌ای برای دستیابی به امنیت بیشتر، از جمله امنیت نظامی.</p>
<p><strong>1.	قانون شکنی و مجازات: تهاجم به کویت و رژیم تحریم ها</strong></p>
<p>همگان با خطوط کلی ماجرای قانون ‌شکنی و مجازات عراق آشنا هستند. در 2 آگوست 1990، عراق به کویت حمله کرد. در همان روز، شورای امنیت قطعنامه 660 را تصویب کرد که خواستار عقب نشینی فوری عراق از کویت بود. در 6 آگوست 1990، شورای امنیت قطعنامه 661، دستوری برای ممنوعیت معاملات گسترده مالی و نظامی با عراق به استثنای میزان مشخص و محدودی از نیازهای اولیه را تصویب کرد. آنها همچنین "کمیته 661" یا " کمیته تحریم ها" را برای نظارت بر قطعنامه ایجاد کردند7 . در ژانویه 1991، ائتلافی به محوریت امریکا و متشکل از 26 کشور رهسپار جنگ علیه عراق شد که بعدها ثابت شد که این حمله آغازی بر یورش های نظامی پی در پی به خاک عراق بود. در طول این جنگ، چندین تن بمب- طبق گزارش ها شامل 315 تن اورانیوم ضعیف شده بود - روی عراق ریخته شد8 ؛ ایستگاه های برق و تصفیه خانه های آب به عنوان اهداف نظامی بمباران شدند و هزاران نفر از غیرنظامیان کشته شدند9 . بازرس سازمان ملل که مدت کوتاهی پس از بمباران به عراق فرستاده شد، وضعیت را چنین گزارش کرد: "نزدیک به دوره آخر زمان" و " زندگی به "مرحله پیشا صنعتی تنزل یافته است." بر طبق برخی گزارش ها، تعداد 1600 زن و کودک در 13 فوریه 1991 کشته شدند، آنها هنگام بمباران پناهگاه عامریه زنده زنده سوختند10.</p>
<p>پس از شش هفته بمباران، عراق در توافق نامه آتش بس شرکت کرد. قطعنامه 687 شورای امنیت، کمیته ویژه سازمان ملل (UNSCOM) را برای نظارت بر انهدام سلاح های شیمیایی و میکروبی عراق و آژانس بین المللی انرژی اتمی (IAEA) را برای نظارت و بازبینی قابلیت های هسته ای عراق منصوب کرد.11 در 1995، قطعنامه 986 تحریم را با برنامه نفت در برابر غذا تعدیل کرد که به عراق اجازه می داد مقدار مشخصی از نفت را به فروش برساند و درآمدهای ناشی از آن می توانست، در نسبت های تعیین شده، برای سرمایه گذاری در خرید کالاهای ضروری، پرداخت حقوق کارمندان سازمان ملل عهده دار توزیع کمک های انسان دوستانه یا نظارت بر خلع سلاح عراق، و پرداخت غرامت به کویت استفاده شود.12 این برنامه به عنوان اقدامی موقت در نظر گرفته شده بود اما با تغییرات متعددی تا امروز ادامه یافته است. در ابتدا این برنامه به این شکل اجرا می شد که تمام قراردادهای مربوط به کالاهای وارداتی به عراق باید توسط اداره برنامه نفت در برابر غذای عراق در نیویورک بررسی می شدند و معمولا درخواست ها برای رسیدگی، به کمیته تحریم های شورای امنیت ارجاع داده می شدند. قطعنامه 1409 شورای امنیت، مصوب 14 می 2002، لیست بازبینی کالاها (Goods Review List (GRL)) و مجموعه دستورالعمل های جدیدی برای پردازش و تصویب قراردادها برای ملزومات و تجهیزات غیرنظامی را معرفی کرد. طبق دستورالعمل های جدید تنها قراردادهایی که حاوی اقلام لیست بازبینی کالاها (GRL) بودند می بایست جهت رسیدگی به کمیته 661 فرستاده می شدند.13 به کمیته تحریم ها اختیار داده شد تا هرگونه قرارداد مرتبط با اقلام و کالاهایی را که قابلیت استفاده نظامی یا "استفاده دوگانه" دارند، وتو کند.14 در مواردی که قابلیت استفاده نظامی یا قصد استفاده یکی از اقلام مورد تردید باشد، کمیته اختیار آن را دارد که قرارداد را تا زمان اقدامات بعدی و یا اطلاعات بیشتر به حالت تعلیق دربیاورد. هرچند سازمان ملل عراق را تحت تحریم کامل قرار نداده است، اما تحریم های اعمال شده علیه این کشور نشان دهنده جامع ترین و پیچیده ترین تمهیداتی است که تا کنون توسط سازمان ملل به یک کشور تحمیل شده است15.</p>
<p><strong>2.	مجازات به مثابه جنایت: زنان و تاثیر تحریم ها</strong></p>
<p>محمد غانی، مجسمه ساز مشهور عراقی، طبیعت ویرانگر و فراگیر رژیم تحریم ها را هم در قالب الفاظ و هم در قالب هنر بیان کرده است. غانی، عراق را این گونه می بیند:</p>
<p>«ورای جیره بندی غذا، از نظر احساسی، ذهنی، فیزیکی و عقلانی کشته شده است. این درست همان بیان "نیست شدگی" است؛ تمام این مردم در انتظار برای هیچ می میرند... این خانواده‌ها در انتظارند، این زنانِ تنها با فرزندان شان، با سرهایی خم شده. رخوت و بی تحرکی هر روز هفته. تامل. غم و اندوه. به مجسمه‌های من از مردمی که به یک اتاقک خالی می‌نگرند، خوب نگاه کنید: وصف حال خود ماست، ما عراقی‌هایی که به زندگی زل زده‌ایم، به این خلاء، به این اتاقک خالی، به زندگی تحریم‌شدۀ مان16.»</p>
<p>هیچ تردیدی نیست که زندگی "تحریم شده"، مردم عراق را گرفتار ویرانی و تباهی کرده است. حتی امروز هم آمار واقعی تلفات و مرگ مردم عراق بر اثر تحریم ها، همچنان مورد سوال است.17 با این وجود، واضح است که تنها تعداد کمی از عواقب منفی تحریم ها جان به در برده اند. حداقل یک مفسر در این مورد گفت: « تحریم ها علیه عراق بیشتر از دو بمب اتمی که بر روی ژاپن ریخته شده، مردم را کشته است.»18 در سال 1995 دبیرکل سازمان ملل ابراز نگرانی کرد که "در پنج ماه گذشته، 4 درصد از داروهای مورد نیاز در عراق در دسترس مردم بوده است."19 وی همچنین در اواخر نوامبر 2001 هشدار داد که آموزش ابتدایی و دانشگاهی در عراق همچنان تحت تاثیر کمبودهای شدید وسایل آموزشی و دیگر منابع ضروری قرار گرفته است.20</p>
<p>همانند بسیاری از موارد مشابه، زنان به واسطه تحریم‌ها در همه جوانب زندگی خود متحمل هزینه های سنگینی می شوند.21 با چند جمله کوتاه پیش‌ رو، تنها می توان تصویری کلی از رنجی که زنان تحمل می کنند، ارائه داد. واضح است که وضعیت سلامت فیزیکی زنان وخیم تر شده است. تحقیقی که به تازگی در مورد بهداشت باروری انجام شده، نشان می دهد:</p>
<p>«بیشتر از 95% از زنان باردار در عراق از کم خونی رنج می برند و این موضوع منجر به تولد نوزادان ضعیف و دچار سوء تغذیه می شود. بیشتر این نوزادان به دلیل کمبود غذا و داروهای اولیه قبل از رسیدن به 5 سالگی می میرند یا تا آخر عمر دچار عواقب ذهنی و فیزیکی خواهند بود.22»</p>
<p>علاوه بر این، میزان مرگ و میر مادران به ازای هر صد هزار تولد زنده از 160 به 294 افزایش یافته و به دلیل اصلی مرگ و میر بین زنان عراقی تبدیل شده است.23 افزایش میزان مرگ و میر مادران ، نشان دهنده مشکل شایع تری است: مردم عراق از بیماری هایی می میرند که در گذشته قابل معالجه بوده اند چون سیستم مراقبت بهداشتی عراق در سایه تحریم ها نابود شده است. بر همین اساس، زنان عراقی، به صورت عادی، شاهد مرگ فرزندانشان بر اثر بیماری هایی هستند که تا پیش از 1991 یا به سادگی قابل علاج بودند (مانند اسهال) و یا عملا ناشناخته بودند (مانند سرطان هایی که به گفته بعضی از دانشمندان مرتبط با قرار گرفتن در معرض اورانیوم ضعیف شده است).24</p>
<p>تحریم ها همچنین دارای عوارض اجتماعی بر زنان بوده اند. زنان نه تنها به دلیل مراقبت از کودکان بیمار و در حال مرگ شان با آسیب های فیزیکی، روانی و احساسی مواجه می شوند، بلکه تحت فشارهای روزافزون ناشی از اقتصاد ضعیف و افزایش محافظه کاری اجتماعی قرار دارند. ازدواج زودهنگام دوباره در مناطق روستایی عراق ظاهر شده است و دختران نوجوان برای کاهش تعداد نان خورهای خانواده مجبور به ازدواج می شوند.25 علاوه بر این، دختران جوان ترک تحصیل می کنند – معمولا به این دلیل که خانواده ها ترجیح می دهند تا پسرهایشان را به مدرسه بفرستند، چون شانس بهتری برای تضمین اشتغال در آینده دارند26.</p>
<p>جای تعجب نیست که یونیسف، صندوق کودکان سازمان ملل متحد، گزارش می دهد که نرخ باسوادی زنان عراقی طی دهه گذشته سیر قهقرایی داشته است.27 در نهایت، زنان در مواجهه با فقر فزاینده ، مشاغل شان را از دست داده اند و تلاش شان برای تحصیلات عالیه را رها کرده اند.</p>
<p>شکوفایی نسبی عراق قبل از تحمیل تحریم ها، تاثیرات این تحریم ها را هم فجیع تر کرده است. پیش از 1990،ی ونسکو - سازمان آموزشی، علمی و فرهنگی ملل متحد- از عراق به خاطر ترویج و پیشرفت فعالانه آموزش قدردانی کرده بود،28 و سازمان جهانی بهداشت گزارش داده بود که "شرایط بهداشتی عراق قابل مقایسه با کشورهای با درآمد متوسط یا رو به بالا است."29 سوء تغذیه عملا ناشناخته بود، تقریبا عموم مردم به واسطه سرمایه گذاری های زیرساختی دولت در دهه های 1960 و 1970، به مراکز بهداشتی، آموزشی، آب آشامیدنی و برق دسترسی داشتند.30 با این وجود، تحریم ها منجر به پسرفت و عقب گرد این کشور شده است.</p>
<p><strong>3.	مجوزی برای برنامه تحریم ها</strong></p>
<p>بخش هفتم از منشور سازمان ملل متحد به شورای امنیت حق قانونی داده است تا تحریم ها را به عنوان ابزاری برای تضمین هم نوایی حکومت های ملی [با سیاست های سازمان ملل]، به این کشورها تحمیل کند.31 به ویژه، ماده 41 تصدیق می کند که شورای امنیت می تواند بر "قطع کامل و یا قسمتی از روابط اقتصادی" تاثیر بگذارد. علاوه بر این ماده 39، تحریم ها را با صلح و امنیت جهانی پیوند می دهد. این ماده مقرر می کند که "شورای امنیت سازمان ملل باید وجود هرگونه تهدید برای صلح، نقض صلح یا عمل تجاوز و حمله را مشخص کرده و توصیه هایی انجام دهد، یا اینکه تصمیم بگیرد چه اقدامات/ پیشگیری هایی بنابر مواد 41 و 42 برای حفظ یا بازگرداندن صلح و امنیت جهانی باید درنظر گرفته شود."</p>
<p>بحث هایی در راستای تفاسیر متفاوت از منشور سازمان ملل و قدرتی که در بخش هفتم به شورای امنیت داده است، از سوی طرفداران و منتقدان تحریم ها ردیف شده اند. رئالیست های سیاسی اصرار دارند که شورای امنیت طبق بخش هفتم منشور، تقریبا دارای آزادی عمل و اختیارات نامحدودی شده است.32 آنها به ماده (2)24 از منشور استناد می کنند، که تصریح می کند شورای امنیت " باید مطابق با اهداف و اصول سازمان ملل متحد عمل کند." همه این مواد در بخش یکم خود منشور تعریف شده است. آنهایی که موضع رئالیسم سیاسی را اتخاذ کرده اند، گاهی اوقات بحث می کنند که اهداف و اصول به ترتیب اهمیت ردیف و شماره گذاری می شوند.33 از همین رو، اولین اصل، که به حفظ صلح و امنیت جهانی اختصاص دارد، مهم ترین هدف سازمان ملل و همچنین شورای امنیت را تشکیل می-دهد. به صورت خلاصه، منشور، حکمی را دیکته می کند که بر حقوق بشر غلبه دارد. آنها همچنین به این نکته اشاره می کنند که ماده 103 منشور تصریح می کند که منشور باید بر تمام دیگر اسناد بین المللی اولویت داشته باشد.34 تاثیر تفسیر ترکیبی ماده ها این است که ملاحظات حقوق بشری برای شورای امنیت، نباید مانعی در راستای تحقق صلح و امنیت جهانی باشد.35</p>
<p>اما برخلاف این گروه، برخی مفسران بر این موضوع پافشاری می کنند که حقوق بشر بین المللی و قوانین بشردوستانه، محدوده عمل شورای امنیت را مشخص می کند. آنها استدلال می کنند که سازمان ملل متحد برای ترویج رعایت و احترام به حقوق بشر ایجاد شده و نتیجه گیری می کنند که بند اول منشور، سلسله مراتب بین اصول و اهداف ذکرشده اش ایجاد نمی کند. از این رو، هدف دوم یعنی "ترویج و تشویق به محترم شمردن حقوق بشر" به همان اندازه برای برقراری صلح و امنیت جهانی مهم است.36 منتقدان شورای امنیت بدین ترتیب شورا را متهم می کنند که باید در برابر حقوق بشر و رنج های بشری به وجود آمده از تحریم های تحمیلی در عراق پاسخگو باشد و علاوه بر این باید قدرت شورای امنیت برای اقدام علیه صدام حسین به وسیله اصول حقوق بشری و بشردوستانه محدود شود.37</p>
<p><strong>4.	مدل برد - باخت در امنیت</strong></p>
<p>به رغم تفاوت نظرها، استدلال هایی که توسط هر دو سوی مخالف و موافق تحریم ها علیه عراق مطرح می‏ شوند، اغلب دچار مشکلات و پیچیدگی هایی هستند. هر دو طرف مفهوم خاصی از امنیت را می پذیرند که در نهایت در جهت گیری خود سیاستمدارانه است و توجه اش را بر رهبران سیاسی و ابزار نظامی متمرکز کرده است. طرفداران تحریم ها این طور نتیجه گیری می کنند که درد و رنج به وجود آمده از تحریم ها یک عنصر ناگوار اما ضروری در برنامه ریزی برای مهار ظرفیت عراق در تولید سلاح های کشتار جمعی است. آنها به ادامه ممانعت و کارشکنی عراق در رابطه با بازرسی کمیته ویژه سازمان ملل (UNSCOM) و نظارت بر فعالیت هایش، و اطلاعات رسیده از حسین کمیل حسن المجید، داماد صدام، به عنوان مدرکی بر آمادگی صدام حسین برای گسترش سلاح های کشتار جمعی اشاره می کنند.38 در مقابل، منتقدان تحریم ها ادعا می کنند که هزینه شکست صدام حسین و ممانعت عراق از تولید سلاح های کشتار جمعی بسیار بالاست.39</p>
<p>با این حال، هر دو طرف بحث به طور ضمنی قبول دارند که اصطلاح "امنیت" به معنای رهایی از حملات نظامی خارجی است.40 به عبارت دیگر، صرف نظر از اقلیتی ناچیز، کسی این فرض بنیادین را به پرسش نمی گیرد که به دست آوردن هر یک از دو گزینه امنیت یا حقوق بشر، در گروی قربانی کردن گزینه دیگر است؛ هیچ‌کس این مساله را در نظر نمی گیرد که شاید تاکید بر حقوق بشر نه تنها تضادی با "امنیت" نداشته باشد بلکه در حکم مسیری برای دستیابی به آن باشد. این تعریف برد - باخت از امنیت منجر به ایجاد یک سناریوی باخت - باخت شده است. از یک سو، شورای امنیت مفاهیم حقوق بشر را به طور کامل در سیاست هایش به رسمیت نشناخته است. از سوی دیگر، منتقدان حقوق بشری شورای امنیت، به ماهیت یا وسعت تهدیدهای انجام گرفته توسط عراق برای صلح و امنیت بین المللی به صورت کامل نپرداخته اند. در نتیجه، بحث بر سر گزینه های سیاسی در رابطه با عراق در دو مسیری صورت می گیرد که تا حدود زیادی از هم مجزا هستند.41</p>
<p><strong>5.	تمرکز بر رهبران</strong></p>
<p>نظریه پردازان، معمولا برداشت برد - باخت از امنیت را به نظریه قرارداد اجتماعی توماس هابز نسبت می دهند.42 هابز استدلال می کند که افراد آزاد و منطقی، نظم را بر هرج و مرج ترجیح می دهند و آزادی شان را در ازای غلبه بر هرج و مرج و دستیابی به امنیت مبادله می کنند. این تلاش برای رسیدن به امنیت جمعی مستلزم مصالحه در مورد حقوق فردی است و معنای ضمنی این امر آن است که امنیت بیشتر در ازای وانهادن هر چه بیشتر چنین حقوقی به دست می‌آید.43 این فرض ساده تاثیر عمیقی بر تحلیل امنیت داشته است. نخست آنکه اصل مبنایی هابز مبنی بر لزوم مبادله حقوق فردی و امنیت جمعی با یکدیگر، منجر به برخورد و تلاقی امنیت فردی با امنیت دولت شده‌است.44 در نتیجه در مورد موضوع امنیت، تحلیل‌گران توجه خود را عمدتا به سوی اقدامات نمایندگان حکومتی و رهبران سیاسی معطوف کرده اند.45</p>
<p>تحریم ‌های اعمال شده علیه عراق، نشان می‌ دهد که تحت تاثیر الگوی هابزی، تمرکز بر دولت ها و رهبران آنها چه سایه سنگینی بر اقدامات بین‌ المللی می‌ افکند. معیار اصلی‌ طرفداران اقدامات شورای امنیت علیه عراق برای قضاوت در مورد سودمندی برنامه تحریم‌ ها، اثرگذاری این تحریم ها در کاهش توانایی صدام حسین برای تولید سلاح های کشتار جمعی است.46 حتی در صورت مواجهه با نیاز ضروری برای اقدامات بشردوستانه، مهار رهبران عراق کماکان اولویت بی چون و چرای شورای امنیت است. از همین رو، کالاهای حیاتی انسانی مانند واکسن های کودکان، به عنوان اقلامی که ممکن است استفاده دو گانه داشته باشند، توسط کمیته تحریم ها معلق نگاه داشته شده و واردات آنها به کشور ممنوع شده است؛ حتی در چنین مواردی که ارزش انسانی این اقلام بالاست و استفاده از آنها در گسترش سلاح های کشتار جمعی مورد تردید است.47</p>
<p>دوم این که رویکردهای هابزی به امنیت، بر واکنش های نظامی نسبت به تهدیدات تاکید دارد، چرا که نیروهای نظامی، روش سنتی به کار گرفته شده توسط حکمرانان برای افزایش امنیت جمعی را نشان می دهند.48 طبق مدل هابزی، تمرکز سازمان هایی که برای اجرای تحریم ها در عراق بنیان نهاده شدند، بر نتایج نظامی تصمیمات شان است. فضای سازمانی کمی در درون شورای امنیت برای نظارت و شناسایی تاثیر حقوق بشری تحریم ها وجود دارد.49</p>
<p>به طرز معناداری، تعدادی از مقامات عالی رتبه و باسابقه سازمان ملل متحد که مسوول اجرای برنامه‌ های بشردوستانه بودند، از سمت‌ های خود کناره ‌گیری کردند، چرا که احساس تعهد اخلاقی می کردند تا تحریم ها و عواقب بشردوستانه ناشی از آن را محکوم کنند ولی به این نتیجه رسیدند که نمی توانند چنین کاری را در داخل محدوده سازمان ملل انجام دهند.50 در حالی که شورای امنیت گزارش هایی را از سوی دیگر موسسات سازمان ملل در رابطه با وضعیت حقوق بشر در عراق دریافت می کند، واضح است که این گزارش ها تاثیر نسبتا ناچیزی بر فرایندها و اولویت های سازمانی شورای امنیت دارد. برای مثال، گزارش های مختلف دبیر کل سازمان ملل به شورای امنیت در طول سال ها، همانند خواندن یک دست نوشته آشنای تکراری است: سال به سال، همان مشکلات دوباره پدیدار می شوند.51</p>
<p>حتی برنامه نفت در برابر غذا هم خللی در این نتیجه‌ گیری وارد نمی‌ کند که شورای امنیت، کانون تمرکز خویش را بر هدف نظامی محدودسازی ظرفیت عراق در تولید سلاح های کشتار جمعی قرار داده است و در این میان، به پیامدهای حقوق بشری تصمیمات خود برای شهروندان عراقی کم توجه است. اول این که برنامه نفت در برابر غذا با مشکلات بزرگی مواجه شده و به صورت کامل به وعده های خود در کاهش تاثیر تحریم ها عمل نکرده است.52 بوروکراسی عریض و طویلی که برای مدیریت رژیم تحریم ها برپا شده است، نمایانگر جایگزینی نامناسب برای یک نظام اقتصادی فعال است. طبق این برنامه، کالاها به کندی وارد بازارهای عراق می شوند و این موضوع تا حدودی از آنجا ناشی می‌ شود که طبق الزامات برنامه، تمام مواد غذایی قبل از اینکه بتوانند توزیع شوند، تحت مجموعه بازرسی های سنگین و ناکارآمد قرار می گیرند.53 علاوه بر این، برخی مواقع، تامین کنندگان این اقلام، کالاهای معیوب، تاریخ مصرف گذشته یا فاسد را به عراق می فرستند ولی مسوولان عراقی طبق برنامه نفت در برابر غذا هیچ راه چاره ای ندارند و نمی توانند چنین کالاهایی را پس بفرستند.54 در برخی مواقع، کالاهای ضروری رسیده از سوی برنامه نفت در برابر غذا توزیع نمی شوند، اغلب به این دلیل که عراق فاقد وسایل لازم برای پخش و رساندن این اقلام است.55 و بدترین جلوه از ناکارآمدی‌های بوروکراتیک آن است که عراق همواره قادر نیست که سهمیه نفتی خود را برای برنامه نفت در برابر غذا تامین کند چرا که زیرساخت های پالایشگاه های این کشور به دلیل جنگ و تحریم ها فلج شده است.56</p>
<p>علاوه بر این، حتی اگر برنامه نفت در برابر غذا به همان میزان مورد نظر کاربردی باشد، پاسخ موثری برای درد و رنج ناشی از تحریم ها نخواهد داشت. رنج در عراق فقط نتیجه کمبود غذا نیست، بلکه ناشی از فقدان آب سالم و ویرانی سیستم آموزشی و بهداشتی هم هست.57 با این همه، شورای امنیت، هنوز ذهن خود را برای درک چگونگی برخورد موثر با این موضوعات تغییر نداده است، چرا که آنها به شکست صدام حسین ارزش بیشتری می دهند تا حفاظت از مردم عراق.58</p>
<p>دستاورد سوم داد و ستدهای هابزی بین امنیت و حقوق بشر این است که تحلیل های امنیتی، مخفی و تخصصی باقی می مانند.59 حقوق بشر از معادله امنیت حذف می شود. امنیت به حوزه انحصاری ارتش و سرویس های امنیتی تبدیل می شود؛ افرادی که خارج از این سازمان ها کار می کنند به عنوان افرادی بدون صلاحیت و نالایق برای بحث در مورد امنیت شناخته می شوند.60 به نظر می رسد که مدافعان حقوق بشر این نظریه را درونی کرده اند. در نتیجه، هنگامی که مدافعان حقوق بشر تحریم های تحمیل شده بر عراق را نقد می کنند، اغلب در مورد اهداف نظامی که شالوده نظام تحریم ها را تشکیل می دهد، سکوت می کنند؛ آنها همچنین در تحلیل جزئیات در مورد اینکه آیا عراق ظرفیت تولید سلاح های کشتار جمعی را دارد، شکست می خورند، و در مورد این که آیا تحریم ها در نهایت مانع از تعرض نظامی به عراق می شود یا خیر، بحث های کاملی ندارند.61 این سکوت مایه تاسف است چرا که دست منتقدان را برای این اتهام باز می گذارد که بحث های آنها جهالت و ساده لوحی شان را ثابت می کند.<br class='autobr' />
علاوه بر این، سکوت، مشکل ساز است، چرا که به معنای گردن نهادن به این حکم است که بحث درباره امنیت، شایسته متخصصان نظامی و اطلاعاتی است. از آن جایی که سرویس های اطلاعاتی و نظامی دغدغه تامین امنیت را دارند، دارای تعصب حرفه ای نسبت به راه حل های نظامی و مدل های اطلاعاتی هستند.62 با این وجود، شواهد حاکی از این است که این قبیل راه حل ها ممکن است به جای بهبود وضعیت امنیتی، تهدیدها را بیشتر کنند.63 دست کم اینکه تمرکز بر راه حل های مبتنی بر روش نظامی در مورد بحران عراق، توانایی ما را برای طرح واکنش های خلاقانه بر اساس رویکردهای جایگزین به موضوع امنیت که تاثیر آنها در جای دیگری اثبات شده است، محدود می-کند64.</p>
<p><strong>6.	درخواست اصلاحات: کنش های غیرمنطقی آشکار می شوند</strong></p>
<p>شورای امنیت سازمان ملل، با توجه به تعاریف محدود امنیت که مناسباتش با عراق را طبق آن پیش می برد، به سمت نتایج و رفتار غیرعقلانی رانده شده است. اول این که، اگرچه ماده 41 منشور سازمان ملل تحریم ها را به عنوان یک جایگزین انسانی نسبت به اقدام نظامی درنظر می گیرد، تحریم ها علیه عراق باعث ایجاد رنج و مرگ غیر قابل توصیفی شده است. جالب اینجاست که مردم عراق تحت قوانین بین‌ المللی و وقتی که شورای امنیت به نام "امنیت و صلح بین الملل" وارد عمل می شود، از حمایت های صریح کمتری برخوردار شده اند تا زمانی که صدام حسین درگیر جنگ با دشمن می‌ شود. دوم این که، اقدامات علیه عراق غیرمنطقی است چرا که ثابت شده است صدام حسین بیشتر تمایل دارد تا رنج مردمش را تحمل کند تا اینکه شکست سیاسی یا نظامی خود را بپذیرد.65 سوم اینکه، تحریم ها در راستای افزایش امنیت و صلح جهانی درنظر گرفته شده اند، حال اینکه آنها موجب ایجاد خشم عظیمی نسبت به غرب به خصوص ایالات متحده شده اند و محبوبیت صدام حسین را در خاورمیانه بالا برده اند. سوالی که باید اینجا پرسیده شود این است که آیا نتایج تحریم ها، صلح و امنیت جهانی را تحلیل می برد یا افزایش می دهد.66</p>
<p>عدم عقلانیت در بحث حقوقی در مورد تحریم ها نیز نفوذ کرده است. طرفداران تحریم ادعا می کنند که شورای امنیت بنا بر بخش هفتم منشور، برای هرگونه اقدام بدون قید وشرط آزاد است چون این آزادی در هیچ جای دیگر منشور کنترل و محدود نشده است، در حالی که منتقدان بحث می کنند که این آزادی در خارج از بخش هفتم محدود شده و بنابراین باید در این بخش هم کنترل شود.67 بدین گونه، هر دو سوی بحث به خاطر "استدلال دوری" مقصر هستند و استدلال های هیچ کدام بر سر یک ماده صریح و قاطع از منشور نیست.68 در نهایت، زمانی بی خردی آشکار است که شورای امنیت و اعضایش گناه درد و رنج مردم عراق را منحصرا به گردن رهبران عراقی می اندازند69 ، به رغم این که شواهد نشان می دهند که دیگر طرفین دعوا نیز درخور سرزنش هستند.70</p>
<p>در پایان این که تحریم های تحمیلی بر عراق ممکن است بیشتر از رهبران عراقی، شورای امنیت را تحت تاثیر و تغییر قرار دهد. جبهه متحد اعضای شورای امنیت به تکاپو افتاده است، کشورهای عضو مانند روسیه و فرانسه و به صورت گسترده تر موسسات سازمان ملل خواستار تجدیدنظر در مورد تحریم ها علیه عراق شده اند.71 بعضی از آنها حتی سودمندی تحریم ها را به صورت کلی به پرسش کشیده اند. بدون شک تحلیل هایی از این نوع لازم است چرا که شورای امنیت به صورت فزاینده ای به تحریم ها به عنوان سلاح منتخب خود در دوره پس از جنگ سرد متوسل می شود.72</p>
<p>همچنان نیاز به کنکاش عمیق تر و به چالش کشیدن معانی مختلف "امنیت" در سطح بین المللی وجود دارد. این قبیل بررسی های ریشه ای تا اندازه زیادی در تفاسیر حقوقی بین المللی درباره تحریم ها علیه عراق نادیده گرفته شده است. تحریم های تحمیل شده به عراق توسط شورای امنیت سازمان ملل متحد عناصر دولت محوری را روشن می سازد که بر درک بین المللی از امنیت غلبه می کند. تحریم ها همچنین این امر را تقویت می کند که حقوقدانان بین المللی باید در راستای درک بهتر گذشته، ارزیابی حال و تفکر در مورد آینده، مفهوم امنیت را در قوانین بین -المللی شرح داده و به دقت مورد بررسی قرار دهند.</p>
<p>فمینیست ها و متفکران رشته های مختلف، رویکرد سنتی هابزی نسبت به امنیت را به چالش کشیده اند. پژوهش آنها، اشکالات زیادی را در مورد رویکرد تحریمی شورای امنیت در عراق به دست می دهد. برای نمونه، فمینیست ها خاطر نشان می کنند که تعریف متداول امنیت نمونه دیگری از شکاف خصوصی- عمومی در آن دسته از قوانین بین المللی‌ است که معمولا بیشتر به کنش ‌های رهبران توجه نشان می دهد تا به کنش‌ های بازیگران غیردولتی.73 بدین گونه، به عنوان مثال، پیمان نامه های جهانی حقوق بشر اشکال متفاوت خشونت مانند اعمال شکنجه توسط نیروهای دولتی را در قلمرو به اصطلاح "عمومی" متهم می کنند اما به طور صریح خشونتی که زنان در خانه های شان با آن رو به رو هستند و توسط شوهران یا معشوق های شان اعمال می شود را مورد توجه قرار نمی دهند.74 جرم شناسان نشان داده اند که نیازی به تقابل امنیت و حقوق بشر نیست، علاوه بر این، واژه "امنیت" هم زنجیره ‌ای طویل از ارزش های فرهنگی و اجتماعی و هم گستره‌ای از فعالیت های حقوقی، سیاسی و موارد مربوط به بودجه و حکمرانی را در خود نهان دارد.75 همچنین محققان مطالعات صلح این سوال را مطرح می کنند که چه کسانی از مدل های دولت محور امنیت سود می برند و چه کسانی ضرر می کنند.76 وکلا و حامیان حقوق بشر خاطر نشان کرده‌اند که صلح و امنیت با هم تفاوت دارند چرا که نبود تضاد می تواند فقدان عدالت را موجه جلوه دهد که این خود منجر به بازتولید تضادهای مرگبارتری در آینده می شود.77 جامعه شناسان و دانشمندان علوم سیاسی عنوان می کنند که امنیت ملی و امنیت بین المللی دو موضوع جدانشدنی هستند به این دلیل که فقر، نقض حقوق بشر و تخریب محیط زیست منجر به بی ثباتی و افزایش ناامنی بین المللی می شوند.78</p>
<p>رویکردهایی از این دست، به دلیل نوع جهت‌ گیری‌ شان، فمینیستی محسوب می‌ شوند، چرا که از طریق قرائت سکوت ‌ها، عواقب سیاست های امنیتی را برای گروه های حاشیه ای برجسته تر و مطرح می کنند. این رویکردها همچنین فمینیستی هستند به این دلیل که بر بررسی بنیادی روایت ها و ساختارهای قدرت که تقویت کننده وضعیت موجود است، تاکید دارند.79 در نهایت، این رویکردها، این ادعا را که لزوما حقوق بشر و امنیت باید با هم معاوضه بشوند، به تردید می کشانند. در مجموع، پژوهش فمینیستی بر این امر دلالت می کند که باید فراتر از رویکردهای نظامی و دولت محور به امنیت، به سمت آنچه که "امنیت رابطه " نامیده می شود، حرکت کرد؛ یعنی به سمت به رسمیت شناختن این موضوع که امنیت می تواند از طریق ترویج حقوق بشر و شان و مقام انسانی به وجود آید.</p>
<p>پژوهش فمینیستی به ویژه در بحث در مورد شورای امنیت و بخش هفتم منشور سازمان ملل حرف‌ های زیادی برای گفتن دارد. شورای امنیت سازمان ملل با تعریف گسترده ‌ای از امنیت، شروع به کار کرده‌است؛ برای مثال، طبق بخش هفتم منشور سازمان ملل متحد، نقض حقوق بشر به عنوان توجیهی برای مداخلات انسان دوستانه قلمداد می شود.80 اگر چه، شورای امنیت نقشی که حقوق بشر در ایجاد راه حل برای واکنش به تهدیدات تعریف شده در بخش هفتم بازی می کند را به اندازه کافی درک نکرده است؛ درست همانطور که منتقدان آن، هنوز با تمایل صدام حسین برای استفاده از سلاح های کشتار جمعی، کاملا کنار نیامده ‌اند.81</p>
<p>درک بهتری از اینکه امنیت چطور می تواند ارزیابی و حاصل شود، برای شورای امنیت و منتقدان آن معانی ضمنی نهادی، فلسفی و نظری‌ را به همراه می‌ آورد. اگر خود "امنیت" متشکل از سویه ‌ی صریح حقوق بشری است، پس لازم نیست درگیر کار دشوار وارد کردن ملاحظات حقوق بشری از دیگر بخش های منشور به بخش هفتم آن شد. به بیان دقیق تر، می توان مشاهده کرد که ملاحظات حقوق بشری به صورتی مناسب از ابتدای بخش هفتم در آن لحاظ شده است. وظیفه "حفظ و برقراری صلح و امنیت جهانی" که در مادۀ 39 و همچنین در منشور آمده الزاما نیاز به سنجش این مساله دارد که چگونه حقوق بشر می تواند به عنوان ابزاری برای امنیت بیشتر، شامل امنیت زنان و دختران، به کار گرفته شود.82 مهمترین کار در هر مورد تعیین این مساله است که چگونه حقوق فردی و امنیت نظامی می توانند بهترین مکمل هم باشند و برعکس آن، چگونه با هم در تضاد هستند. البته این موضوع در مورد عراق، جایی که رنج عظیم و سلاح های کشتار جمعی با هم وجود دارند، کار ساده ای نیست. بخشی از چالش، خلق یک زبان مشترک در باب امنیت است که دانش متخصصان حقوق بشری و نظامی را به رسمیت بشناسد و به آنها اجازه دهد در داخل و خارج از چارچوب سازمان ملل با یکدیگر در مورد اختلافات شان به گفت و گو بنشینند.83</p>
<p>بخش دیگر چالش، آوردن صداهای بیشتر در تصمیم گیری های شورای امنیت است،84 از جمله صدای آن دسته از متخصصان امنیتی که سودمندی واکنش های مبتنی بر پیوندهای اجتماعی افقی را نسبت به قدرت های از بالا به پایین حکومتی درک می کنند و صدای آنهایی که تصدیق می کنند که امنیت کالایی خریدنی نیست، بلکه رابطه ای است که باید ترویج و پرورش داده شود.85 هرچند بی تردید کسانی که با جنبه های دولت محور و سنتی امنیت سروکار دارند باید درخصوص مساله عراق نقشی برعهده داشته باشند اما این افراد نباید در کانون برنامه ریزی نهادی برای تامین امنیت بیشتر دنیا - دنیایی بیش از پیش به هم پیوسته و در عین حال گسسته - قرار گیرند.86 تاریخ اثبات کرده است که چشمگیرترین تهدیدات امنیتی فقط از سوی حکومت ها ایجاد نشده است. زمان آن رسیده است که ورای حکومت ها نگاه کرد و برای تعریف امنیت و شیوه های تامین آن، به صورت مستقیم بر افراد متمرکز شد.87 ممکن است یکی از راه های دست یابی به این اهداف، دگرگون ساختن مفهوم "امنیت" در هر دو مضمون حقوق بشری و سیاسی آن باشد.</p>
<p><strong>7.	نتیجه گیری</strong></p>
<p>دانش حقوقی فمینیستی همانند دانش برآمده از جرم شناسی، علوم سیاسی، جامعه شناسی، مطالعات صلح و دیگر روش ها به روشن شدن این موضوع کمک می کند که تعریفی از امنیت که اساس کار شورای امنیت و بخش هفتم منشور سازمان ملل بر آن بنا شده، باعث می شود که انتخاب برخی سیاست ‌ها در مورد عراق ضروری و طبیعی به نظر آید و سیاست ‌های دیگر مبهم و نامفهوم جلوه کنند. لازم است که "امنیت" در بخش هفتم منشور سازمان ملل بازتعریف شود. پیش از این، فمینیست ها روند بازتعریف اصطلاحات به ظاهر قطعی و بدون تغییر حقوقی/ قانونی مانند "نسل کشی" و شکنجه" را به نحوی رهبری کرده اند که این واژه ها با وضوح هر چه بیشتر، بازتاب دهنده تجاربی شوند که از رهگذر برهم کنش میان نژاد، جنسیت و دیگر اجزای سازنده هویت با قوانین بین المللی ایجاد می شود. واژه "امنیت" باید به روش مشابهی از قالب خود خارج و بازتعریف شود. وظیفه تفسیر دوباره، بخش ضروری اما ناتمام رابطه زنان با جنگ را شکل می دهد.</p>
<p><a href="http://bridgesforwomen.org/spip.php?article35" class='spip_out' rel='external'>هدی امینیان / پل هایی برای زنان</a></p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=10357 by HTTrack Website Copier/3.x [XR&CO'2014], Fri, 16 May 2025 23:12:14 GMT -->
</html>

