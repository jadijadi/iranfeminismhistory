<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=6054 by HTTrack Website Copier/3.x [XR&CO'2014], Sat, 17 May 2025 02:17:25 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 6054
			<br>
			<br>مسیر:<br> صفحه اول  &gt;  سایت نوشته ها
			<br>
			<br>لینک مستقیم:<span dir=ltr><br>/spip.php?article6054</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">قدرت مداري قانون خانواده /تا قانون خانواده برابر</h1>
				
				<!-- finde_surligneconditionnel-->

				<p><small>شنبه15 خرداد 1389</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>از يك منظر، خانواده (به‌ويژه خانواده‌ي هسته‌اي)، يعني مهم‌ترين نهاد اجتماعي را در ‏جوامع مردسالار ابتدايي‌ترين و اصلي‌ترين پايگاه مردسالاري مي‌توان دانست؛ زيرا ‏مناسبات و روابط در آن به هر دو صورت رسمي و غيررسمي بر مبناي ايدئولوژي ‏مردسالارانه تنظيم شده است. اشكال رسمي و غيررسمي نهادينه‌سازي نابرابري در ‏خانواده بيش از هر نهاد ديگري به يكديگر وابسته است و در بسياري موارد نمي‌توان ‏آن‌ها را از يكديگر تفكيك كرد. توضيح شكل‌هاي غيررسمي سيطره‌ي مردسالاري در ‏خانواده، درواقع توضيح همه‌ي ويژگي‌هاي خانواده‌در جوامع مردسالار است؛ مي‌توان ‏گفت، شكل غيررسمي نهادينه شدن نابرابري در خانواده، پيچيده‌تر و گسترده‌تر از ‏شكل رسمي آن است.‏</p>
<p>از مهم‌ترين ويژگي‌هاي‌اين نوع خانواده كه مردسالاري در آن توليد و بازتوليد مي‌شود، ‏تقسيم كار جنسيتي، شيوه‌ي توليد و ارزش‌مداري مردسالارانه است. علاوه بر موارد ‏مذكور، خانواده‌ي هسته‌اي به منزله‌ي عرصه‌اي خصوصي، اِعمال نابرابري جنسيتي را ‏توجيه مي‌كند؛ زيرا نابرابري را امري فردي جلوه مي‌دهد. اين وضعيت را مي‌توان با اين ‏انگاره‌ي مهم فمينيستي كه "امر شخصي، امر سياسي است" توضيح داد؛ يكي از ‏ابزارهاي كارآمد مردسالاري در اعمال نابرابري و به ويژه اعمال خشونت عليه زنان، ‏شخصي‌سازي مسائل و به پستو راندن آن‌ها است. خانواده با ويژگي‌هاي ذكر شده، ‏شناخته شده‌ترين پايگاه اين خشونت است؛ به طوري‌كه در برشمردن انواع خشونت ‏عليه زنان، يكي از اقسام آن، خشونت خانگي [1] است. ‏</p>
<p>اصلي‌ترين ابزار رسمي تعيين مناسبات و روابط خانواده، "قانون خانواده" است كه ‏رابطه‌ي آن با شكل غير رسمي، تابع رابطه‌ي قانون با واقعيت است. بدترين نوع ‏رابطه‌ي قانون با واقعيت، عقب بودن قانون از واقعيت است. در اين صورت، قانون ‏مي‌‌تواند به جاي كاركرد اصلي خود، يعني نظم‌بخشي به حيات، با تحميل خود به ‏زندگي، كاركردي معكوس داشته باشد. نگاهي به قانون خانواده در ايران نشان ‏مي‌دهد كه قانون نتوانسته است، همراه با واقعيت و با زندگي پيش رود و به بيان ‏دقيق‌تر، فاقد پويايي است. لايحه‌ي حمايت از خانواده كه در تيرماه 1387 براي بررسي ‏به مجلس سپرده شد، نه تنها تغييرات اجتماعي و ضرورت بازخواني متن قانون را ‏ناديده انگاشته است؛ بلكه گوياي واپس‌روي نسبت به قانون فعلي است.‏</p>
<p>از يك ديدگاه كلي در قانون خانواده، تنظيم روابط در خانواده بيش از هر چيز مبتني بر ‏گفتمان قدرت است؛ به اين معنا كه با تفويض "رياست" يا "مسئوليت" به مرد آغاز ‏مي‌شود و بر مبناي آن، سازوكار خود را تعريف مي‌كند. اين رياست (قدرت) از سوي ‏سنّت و نهادهاي رسمي قدرت تفويض مي‌شود و نوعي قدرت برخاسته از ايدئولوژي ‏مسلط مردانه است. تأمل در متن قانون خانواده نشان مي‌دهد، گفتمان قدرت بر ‏تمامي روابط تعريف شده در قانون سيطره دارد؛ ازدواج، طلاق، مسائل زناشويي، ارث، ‏تابعيت و ... . علاوه بر حوزه‌ي تعاملي كه مربوط به مناسبات بين دو فرد است، در اين ‏قانون، نهاد ازدواج توانسته است خودبه‌خود، برخي حقوق فردي و انساني زن، مانند ‏تحصيل و اشتغال را به نفع مرد و ايدئولوژي مردانه سلب كند. موارد ديگري، مانند ‏نفقه، مهريه و به ويژه اجرت‌المثل، تقسيم كار و وظايف بر مبناي جنسيت را نهادينه ‏مي‌كنند و مواد مربوط به ارث در جهت تحكيم ساز و كارهاي حفظ قدرت اقتصادي ‏مردانه به كار گرفته شده است. ‏</p>
<p>تنظيم روابط در قانون خانواده بر اساس قدرت، ضمن نهادينه كردن خشونت رواني يا ‏ذهني عليه زنان، زمينه‌ي انواع خشونت عليه زنان را در خانواده و در جامعه فراهم ‏مي‌كند؛ زيرا منبع قدرت، الزام [2]‎‏ ‏‎]‎مردسالارانه‎[‎، قدرت اقتصادي و گاه قدرت ‏فيزيكي است. تقليل روابط زناشويي به روابط جسمي، به ويژه در زمينه‌ي دلايل فسخ ‏نكاح چه از سوي زن و چه از سوي مرد، اكتفاي قانون به خشونت فيزيكي در جرم ‏شمردن آن و غفلت از ساير انواع خشونت، مي‌توانند نوعي تأكيد بر قدرت فيزيكي و ‏نفوذ آن در روابط خانواده به‌شمار آيند. ‏</p>
<p>‏* با احترام به تلاش‌هاي زهرا مينويي</p>
<p><a href="http://www.fairfamilylaw.org/spip.php?article868" class='spip_out' rel='external'>زهرا داوری</a></p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=6054 by HTTrack Website Copier/3.x [XR&CO'2014], Sat, 17 May 2025 02:17:25 GMT -->
</html>

