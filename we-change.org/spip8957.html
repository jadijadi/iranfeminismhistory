<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=3716 by HTTrack Website Copier/3.x [XR&CO'2014], Sat, 17 May 2025 03:24:52 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 3716
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article3716</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">مشاوررييس جمهور:بر خلاف ديدگاه‌هاي فمينيستي، ورود دختران به دانشگاه‌های ايران با همراهي، حمايت و تشويق خانواده و پدران است</h1>
				
				<!-- finde_surligneconditionnel-->

				<p><small>يكشنبه11 &#1575;&#1587;&#1601;&#1606;&#1583; 1387</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>ایونا – سرویس اجتماعی – خانواده - مشاور رييس جمهور و رييس مركز امور زنان و خانواده رياست جمهوري با اشاره به رشد 27 برابري جمعيت دانشجويي زنان نسبت به ابتداي انقلاب اسلامي و با تاكيد بر ضرورت هدايت تحصيلي و طراحي كيفيت آموزش عالي «حساس به جنسيت»، گفت: برنامه‌ريزي صحيحي از چگونگي بكارگيري زنان متخصص در كشور وجود ندارد و يكسان سازي براي اثبات توانايي‌هاي زنان نقشه‌اي شكست خورده از پيش است.</p>
<p>به گزارش سرویس اجتماعی خبرگزاری زنان ایران "ایونا" ، دكتر طبيب زاده در نخستين گردهمايي بانوان عضو هيات علمي دانشگاه تهران كه در محل مركز مطالعات و تحقيقات زنان دانشگاه تهران برگزار شد، اظهار كرد: از آنجا كه انقلاب اسلامي بيش از يك واقعه سياسي، ماهيتي فرهنگي داشت، ارتقاي نظام آموزشي متناسب با خاستگاه اعتقادي و تمايل به اصطلاحات فرهنگي، بيش از موضوعات ديگر مورد اهتمام مسئولان قرار گرفت.</p>
<p>رشد 27 برابري جمعيت دانشجويي زنان نسبت به ابتداي انقلاب اسلامي</p>
<p>وي با بيان اينكه ارتقاي سطح آموزش براي تمامي آحاد جامعه و گسترش افزايش مشاركت زنان در آموزش عالي از ويژگي‌هاي برنامه‌هاي فرهنگي پس از انقلاب به شمار مي‌رود، اظهار كرد: افزايش جمعيت دانشجويي زنان از 54 هزار و250 نفر در سال 57 به يك ميليون و490 هزار نفر در سال 85 و به عبارت ديگر 27 برابر شدن جمعيت دانشجويي زنان يك از اين اقدامات است، همچنين افزايش تعداد زنان هيات علمي در كل نظام آموزش عالي كشور از يك هزار و 890 نفر در سال 57 به 1010010 هزار و 100 نفر در سال 85 مويد همين امر است.</p>
<p>دكتر طبيب زاده با اشاره به ضرورت پي‌ ريزي مجدد بنيانهاي علمي جهت بازسازي تمدن اسلامي، گفت: در اين راستا اصلاح هماهنگ ساختارهاي موجود از طريق تحول فرهنگي و آموزشي از فرهيختگان عرصه آموزش عالي انتظار مي‌رود.</p>
<p>افزايش مشاركت زنان در آموزش عالي هدايت و برنامه‌ريزي شود</p>
<p>رييس مركز امور زنان و خانواده با بيان اينكه مشاركت زنان در آموزش عالي يك واقعيت چند وجهي و داراي پيامدهاي گوناگون است، گفت: اين افزايش مشاركت كه بر ابعاد كمي استوار است، بايد با عنايت به كيفيت و محتوا، هدايت و برنامه‌ريزي شود.</p>
<p>وي تصريح كرد: مدتهاست كه در دنيا ايده‌هاي رايج در نظريه پردازي آموزشي با چشم پوشي از امر جنسيت، زنانگي و مردانگي را همانند ويژگي‌هاي قومي و نژادي بي اهميت تلقي مي‌كنند. اگرچه اين نگرش در پي سالها ظلم و بي عدالتي رفته بر زنان در محافل علمي و آموزشي شكل گرفته، ولي نتيجه اين ساده‌انديشي، افراطي در پي تفريط ديگر است.</p>
<p>ساده‌انگاري در خصوص مباحث جنسيتي باعث هرز رفتن قابليت‌ها مي‌شود</p>
<p>وي خاطر نشان كرد: ساده‌انگاري در خصوص مباحث جنسيتي، همراه با شعار زيبا و پر ابهام برابري، در كنار غفلت از ويژگي‌هاي خاص زنان باعث هرز رفتن قابليت‌هايي مي‌شود كه اگر در امر آموزش مورد توجه بيشتر قرار گيرد، ظهور خلاقيت و نوآوريهاي نوين را در عرصه معرفت رقم خواهد زد.</p>
<p>ضرورت هدايت تحصيلي و طراحي كيفيت آموزش عالي «حساس به جنسيت»</p>
<p>وي در ادامه تاكيد كرد: در كنار اعتقاد قاطعانه نظام به ايجاد فرصت‌هاي لازم براي هر دو جنس در رشد و تعالي آموزشي كه مروري بر سرعت رشد زنان در عرصه آموزش عالي كشور خود بزرگترين دليل اين مدعاست، هدايت تحصيلي و طراحي كيفيت آموزش عالي «حساس به جنسيت» مي‌تواند استعداد و قابليت خاص بانوان متخصص را در حيطه‌هاي مختلف و بر اساس سرفصل‌هاي مورد نياز جامعه شناسايي، شكوفا و بهره برداري كند.</p>
<p>كليشه‌هاي ديكته شده انديشه بيمارگونه غرب در رابطه با نقش جنسيت‌ها نبايد محور باشد</p>
<p>رييس مركز امور زنان و خانواده افزود: وظيفه حكومت ديني است كه از منظر دين به مصالح اجتماعي بينديشد، كليشه‌هاي ديكته شده انديشه بيمارگونه غرب در رابطه با انسان و نقش جنسيت‌ها، نبايد محور قرار گرفته و آينده جامعه اسلامي تابع آزمون و خطاي انديشه انسان غربي شود.</p>
<p>انتقاد از ضابطه‌مند نبودن تعداد دانشجو در رشته‌هاي مختلف ومنفك بودن پذيرش دانشجو با نيازهاي موجود جامعه</p>
<p>وي در ادامه با اشاره به ضابطه‌مند نبودن تعداد دانشجو در رشته‌هاي مختلف و منفك بودن پذيرش دانشجو با نيازهاي موجود جامعه و فقدان طرح جامع تربيت نيروي انساني، اظهار كرد: اين موارد سبب شده تا بعضا كيفيت فداي كميت نظام آموزش عالي كشور شود.</p>
<p>برنامه‌ريزي صحيحي از چگونگي بكارگيري زنان متخصص در كشور وجود ندارد</p>
<p>رييس مركز امور زنان و خانواده ادامه داد: كم توجهي به هدايت تحصيلي زنان بر مبناي سه اصل مهم «قابليت»، تمايلات و از همه مهمتر كارشناسي نيازهاي موجود كشور نسبت به متخصصين زن، موجب شده است كه در كنار افتخار آميز بودن حجم بالاي ورودي دختران به دانشگاه‌ها، لزوما برنامه ريزي صحيح و جامعي از چگونگي بكارگيري اين نيروي عظيم متخصص وجود نداشته باشد.</p>
<p>وي افزود: وجود نقشه جامع نيروي انساني با برآورد صحيح از نيازهاي جامعه مي‌تواند سالها عقب ماندگي زنان در رژيم گذشته در آموزش عالي و همت فعلي آنان را در حضور پر تلاش در اشغال ظرفيت دانشگاه‌ها به فرصتي طلايي جهت خودكفايي همه جانبه زنان در عرصه نيازهاي اجتماعي آنان در جامعه تبديل كند.</p>
<p>ورود زنان به دانشگاه تقابل عرصه عمومي با عرصه خصوصي نيست</p>
<p>به گزارش "ایونا" ، وي با تاكيد بر اينكه ورود زنان به دانشگاه، ميل به اشتغال و كسب درآمد، به دليل اهميت نهاد خانواده در ايران به معناي خروج از خانه و تقابل عرصه عمومي با عرصه خصوصي نيست و نبايد باشد، تصريح كرد: بخش زيادي از انگيزه زنان ايراني هنوز به مقوله‌هاي «ازدواج، ‌خانواده، همسري و مادري» مرتبط بوده و آلوده به ديدگاه‌هاي غرب نيست. بر خلاف ديدگاه‌هاي فمينيستي كه در پي تحليل حضور بالاي زنان در آموزش عالي جهت رقابتي ستيزه جويانه با مردانند، ورود دختران به دانشگاه‌ها در كشور ايران با همراهي، حمايت و تشويق خانواده و بخصوص پدران صورت مي‌گيرد.</p>
<p>مشاور رييس جمهور ادامه داد: بنابراين گسترش ورود زنان را به دانشگاه‌ها پس از انقلاب اسلامي مي‌توان در پي فرآيندي از بكارگيري آموزه‌هاي ديني در رابطه با انگيزه رفع نيازهاي جامعه توسط زنان، احساس امنيت زنان از محيط‌هاي آموزشي و در نهايت تلاشي همگاني جهت پويايي فرد و استقلال ملي جستجو كرد.</p>
<p>وي خاطر نشان كرد:‌ تجربه ناموفق جهان غرب نشان مي‌دهد علي‌رغم مشاركت بالاي زنان در تحصيل علم، تفاوت فاحشي بين دو جنس در نهادهاي علمي و تخصصي، اعضاي هيات علمي و يا دسترسي به موقعيت‌هاي پژوهشي در مراكز تحقيقاتي وجود دارد به نحوي كه در طي سالهاي 2006-1901 يعني بيش از صد سال، صرفا 4/4 درصد برندگان جايزه نوبل زن بودند و در سال 2006 بطور متوسط حدود 10 درصد اعضاي پيوسته 20 فرهنگستان علوم را در بيست كشور شاخص جهان، زنان تشكيل‌ داده‌اند.</p>
<p>وي افزود: بنابراين اگرچه سالها است كه زنان مانند مردان بطور رسمي و قانوني در جهان حق دسترسي مساوري به آموزش عالي و ساير موقعيت‌هاي علمي را دارا مي‌باشند، ليكن تاثيرگذاري زنان در توليد علم و محوريت آنان در نظريه پردازي دانش بسيار ناچيز است. از سوي ديگر علي‌رغم تشويق زنان در تحصيل در رشته‌هاي آموزشي مختلف و حذف كليشه‌هاي جنسيتي در آموزش، حضور آنان را در تمامي رشته‌هاي تخصصي يكسان نساخته است.</p>
<p>رييس مركز امور زنان و خانواده در ادامه با بيان اينكه آمار موجود در غرب وضعيت تمايلات زنان را در عرصه آموزش عالي به خوبي مدل سازي مي‌كند، گفت: از 25 كشور عضو اتحاديه اروپا در سال 2003 فارغ‌التحصيلان در مقطع دكتري تخصصي، 61 درصد در رشته‌هاي تعلم و تربيت، 51 درصد در رشته علوم انساني و هنر، 51 درصد در بهداشت، 50 درصد در كشاورزي، 40 درصد در علوم رياضي و كامپيوتر و تنها 22 درصد فارغ التحصيل در رشته‌هاي مهندسي، صنعت و ساختمان مي‌باشند. در ايالات متحده در سال 2000 زنان با درجه دكتري عمدتا در بخش آموزشي دانشگاهي مشغول بوده‌اند در حاليكه در مقايسه با مردان به نسبت‌هاي كمتري به اشتغال در بخش صنعت و اقتصاد درآمدند.</p>
<p>يكسان سازي براي اثبات تواناييهاي زنان نقشه‌اي شكست خورده از پيش است</p>
<p>وي خاطر نشان كرد: ريشه يابي و بررسي اين رويكردهاي تحصيلي آيا اشاره‌اي به انگيزه‌ها و تمايلات فطري زنان نمي‌تواند باشد؟ همسان سازي كليشه‌اي لزوما نسخه قطعي درمان درد نيست و اساسا براي اثبات توانايي‌هاي زنان يكسان‌سازي، نقشه‌اي شكست خورده از پيش است. لذا تجربه موفق مشاركت بالاي زنان در آموزش عالي را بايد به خوبي مديريت كرد و از آن به عنوان يك فرصت سود جست و به ويژگي‌هاي خاص و قابليت‌هاي متفاوت زنان توجه كرد.</p>
<p>دكتر طيب زاده در پايان خاطر نشان كرد: مي‌توان با تسهيل حضور زنان در عرصه توليد علم و نظريه پردازي در ساحت‌هاي مورد قبول از نظر روحي و عاطفي و تمايلات، اين نيروي مبتكر را مولد توليد علمي ارزشي و اخلاقي نمود بدون اينكه او را در ميدان رقابت نفس گير و بيهوده با جنس ديگر گرفتار و درگير ساخت. در نهايت در تدوين موفق يك الگوي كيفي جامع، ‌در كنار حضور زنان متعهد و متخصص در ساختار آموزش عالي كشور، توجه به نيازهاي عيني جامعه، پيش شرط كارآمدي است.</p>
<p><a href="http://www.iwna.ir/pages/shownews.aspx?newsid=16120" class='spip_out' rel='external'>ایونا – سرویس اجتماعی – خانواده</a></p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=3716 by HTTrack Website Copier/3.x [XR&CO'2014], Sat, 17 May 2025 03:24:52 GMT -->
</html>

