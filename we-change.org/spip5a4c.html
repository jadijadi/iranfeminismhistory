<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=10034 by HTTrack Website Copier/3.x [XR&CO'2014], Sat, 17 May 2025 01:39:30 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 10034
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article10034</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">تصویب مشوق های مالی تازه به خانواده‎های ایرانی برای افزایش جمعیت</h1>
				
				<!-- finde_surligneconditionnel-->

				<p><small>پنج شنبه27 مهر 1391</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>بی بی سی: شورای عالی انقلاب فرهنگی به مصوبه ای رای داده که بر مبنای آن برای ترغیب خانواده های ایرانی به بچه دار شدن، مشوق هایی همچون وام، سکه طلا، زمین، مسکن ارزان و تخفیف های مالیاتی در نظر گرفته خواهد شد.</p>
<p>خبرگزاری فارس سه شنبه ۲۵ مهر (۱۶ اکتبر) گزارش کرده که مصوبه فوق پس از تصویب در جلسات ۱۹ اردیبهشت و ۲ خرداد این شورا، به دستگاه هایی چون مجلس، نهاد ریاست جمهوری، مرکز مدیریت حوزه علمیه، رادیو – تلویزیون حکومتی ایران و ستاد کل نیروهای مسلح ابلاغ شده است.</p>
<p>این در حالی است که سایت خبرآنلاین، حدودا دو هفته پیش مصاحبه ای با علیرضا مرندی نماینده مجلس را منتشر کرده بود که با اشاره به سیاست های تشویقی مصوب شورای عالی انقلاب فرهنگی برای افزایش جمعیت، گفته بود که رهبر ایران خواستار تصویب این سیاست ها توسط قوه مقننه و تبدیل آن به "قانون مصوب مجلس" شده است.</p>
<p>به نوشته فارس، دولت "برای فرزند اول والدین زیر ۲۵ سال نیم سکه، فرزند دوم یک سکه، فرزند سوم یک و نیم سکه، فرزند دوم والدین ۲۵ تا ۲۹ سال نیم سکه، فرزند سوم یک سکه، فرزند چهارم یک و نیم سکه، فرزند سوم والدین ۳۰ تا ۳۹ سال نیم سکه و برای فرزند چهام یک سکه" هدیه خواهد داد.</p>
<p>دو برابر شدن "حق عائله‌مندی" کارمندان و کارگران، "پرداخت پاداش اولاد به صورت ماهانه"، "اعطای مشوق‌های مالیاتی به خانواده متناسب با تغییرات در بُعد خانوار" و "حمایت از طراحی، ساخت و واگذاری مسکن‌های چند نسلی به خانواده‌های گسترده" از دیگر مشوق های پیش بینی شده در مصوبه شورای عالی انقلاب فرهنگی است.</p>
<p>مطابق این مصوبه، به خانواده هایی که در آنها سن مادر حداکثر ۳۹ سال باشد، "برای فرزندان سوم تا پنجم" وام قرض‌الحسنه ای به مبلغ یکصد میلیون ریال با بازپرداخت ۱۰ ساله و بدون الزام به سپرده‌گذاری پرداخت می شود.</p>
<p>همچنین بر اساس این مصوبه، "خانواده‌های کم درآمد "دارای ۴ فرزند و بیشتر"خواهند توانست به میزان دو برابر سقف وام‌های اعطایی بانک مسکن، وام خرید مسکن با "حداقل سود بانکی" بگیرند و طی مدت ۳۰ سال آن را بازپرداخت کنند. این خانواده ها همچنین در صورت تمایل امکان خواهند داشت تا به جای استفاده از وام مسکن، در شهرستان محل سکونت خود و در مناطقی به جز کلان‌شهرهای کشور، "یک قطعه زمین مسکونی به مساحت ۲۰۰ـ ۱۵۰ مترمربع به شرط ساخت و حداقل ۱۵ سال سکونت در آن" دریافت کنند.</p>
<p><strong>تغییر سیاست جمعیتی</strong></p>
<p>سیاست های جدید حکومت ایران برای افزایش جمعیت، ظاهرا در واکنش به ابراز نگرانی های مکرر آیت الله خامنه ای نسبت به کند شدن رشد جمعیت تدوین شده است.<br class='autobr' />
رهبر جمهوری اسلامی در جدیدترین اظهار نظر خود در این زمینه، یک هفته پیش سیاست های کنترل جمعیت ایران را "خطا" توصیف کرد و به انتقاد از موافقت خود با این سیاست ها در گذشته پرداخت.</p>
<p>آقای خامنه ای گفت: "یکی از خطاهایی که خود ما کردیم این بوده که تحدید نسل از اواسط دهه ۷۰ به این طرف باید متوقف می‌شد. مسئولان کشور در این باره اشتباه کردند و خود بنده هم سهیم هستم."</p>
<p>آیت الله خامنه ای در مرداد ماه گذشته هم اظهار داشت: "در سیاست تحدید نسل حتما باید تجدیدنظر بشود و همه مسئولان باید این فرهنگ سازی را بکنند در جامعه [تا] از این حالتی که امروز وجود دارد، یک بچه، دو بچه [داشتن]، خارج بکنند کشور را."<br class='autobr' />
وی تاکید کرد: "همان طور که یک وقتی امام فرمودند، رقم ۱۵۰ میلیون و ۲۰۰ میلیون را اول امام گفتند، و درست هم هست، باید برسیم به آن رقم ها."</p>
<p>رهبر ایران یک سال پیش از آن نیز در در همین ارتباط گفته بود: "من معتقدم که کشور ما با امکاناتى که داریم، می‌تواند ۱۵۰ میلیون نفر جمعیت داشته باشد. هر اقدام و تدبیرى که می‌خواهد براى متوقف کردن رشد جمعیت انجام بگیرد، بعد از ۱۵۰ میلیون انجام بگیرد."<br class='autobr' />
دفاع از موضوع رسیدن جمعیت ایران به ۱۵۰ میلیون نفر، پیش از آن از جانب محمود احمدی نژاد صورت گرفته بود، ولی تا قبل از اظهار نظر سال گذشته آیت الله خامنه ای، واضح نبود که مواضع رئیس جمهور در این زمینه، در راستای دیدگاه های رهبر ایران است.</p>
<p>دولت آقای احمدی نژاد برای تشویق خانواده ها حتی تصمیم گرفت حساب هایی بانکی با موجودی یک میلیون تومان برای نوزادن باز کند و هر ساله نیز مبالغی به آن اضافه کند تا خانواده ها تشویق شوند بچه بیشتری بیاورند. هرچند این طرح به دلیل پیش بینی نشدن بودجه لازم، عملا متوقف شد.<br class='autobr' />
دولت در اقدامی دیگر کوشید تا قانون کنترل جمعیت را اصلاح کند که در اوایل دهه ۱۳۷۰ خورشیدی در مجلس ایران تصویب شده بود.</p>
<p>در زمستان ۱۳۹۰، دولت لایحه ای به مجلس فرستاد و در آن درخواست کرد که قوه مجریه، در هر پنج سال بتواند با توجه به بررسی های خود از شرایط موجود کشور، به بازنگری سیاست های جمعیتی بپردازد.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=10034 by HTTrack Website Copier/3.x [XR&CO'2014], Sat, 17 May 2025 01:39:30 GMT -->
</html>

