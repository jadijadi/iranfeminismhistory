<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=2841 by HTTrack Website Copier/3.x [XR&CO'2014], Sat, 17 May 2025 02:30:23 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 2841
			<br>
			<br>مسیر:<br> صفحه اول  &gt;  سایت نوشته ها
			<br>
			<br>لینک مستقیم:<span dir=ltr><br>/spip.php?article2841</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				<img class='spip_logo spip_logos' alt="" src="local/cache-vignettes/L200xH168/arton2841-e79a831e9.jpg?1747447072" width='200' height='168' />
				<p class="surtitre">گفت و گو با وکیل زینب بایزیدی</p>
				<h1 class="titre">با موکلم فقط تلفني تماس داريم</h1>
				<p class="soustitre">روزآنلاین / كاوه قاسمي كرمانشاهي</p>
				<!-- finde_surligneconditionnel-->

				<p><small>دو شنبه1 مهر 1387</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>دو ماه از بازداشت زينب بايزيدي فعال مدني در شهر مهاباد مي‌گذرد. نوزدهم تير ماه زينب براي بار دوم طي ‏همان هفته به ستاد خبري اداره اطلاعات مهاباد احضار و پس از 3 ساعت بازجويي با انتقال به دادگاه و ‏صدور حكم بازداشت، روانه‌ي زندان شد. با گذشت يك ماه از زمان بازداشت، در دادگاهي بدون حضور وكيل ‏به 4 سال حبس تعزيري همراه با تبعيد به زندان مركزي شهر زنجان محكوم گرديد و همين حكم به فاصله‌ي ‏کمي از صدور آن، در دادگاه تجديدنظر استان آذربايجان غربي نيز مورد تائيد قرار گرفت.‏</p>
<p>باسيد مهدي حجتي وكيل زينب بايزيدي و عضو كانون مدافعان حقوق بشر دراين مورد گفت‌و‌گو کرده ايم.‏</p>
<p><strong>‎‎از وضعيت پرونده خانم بايزيدي بگوييد؟‎ ‎<br class='autobr' />
</strong>‏ ‏</p>
<p>زماني كه براي قبول وكالت زينب بايزيدي به من مراجعه شد حكم بدوي مبني بر 4 سال حبس در تبعيد عليه ‏وي صادر شده بود و قرار بر اين بود تا من طبق زمان‌بندي مهلت اعتراض، درخواست تجديدنظر خواهي ‏خويش را تقديم مراجع ذي‌صلاح نمايم و در اين مرحله‌ به دفاع از ايشان بپردازم. بدين واسطه جهت اخذ ‏دستور ملاقات به معاون دادستان شهرستان مهاباد مراجعه کردم كه با ممانعت ايشان جهت ملاقات با خانم ‏بايزيدي روبه‌رو شدم و النهايه با وساطت دادستان توانستم به زندان مراجعه و وكالتنامه را پس از تنظيم به ‏امضاي خانم بايزيدي برسانم، ليکن با ايشان ملاقاتي انجام ندادم. اما پس از آن در مراجعه به دادگستري ‏اروميه متوجه شدم كه حكم بدوي صادره در شعبه‌ي 10 دادگاه تجديدنظر استان مورد تائيد قرار گرفته است! ‏اين در حالي بود كه هنوز چنين درخواستي از سوي من به عنوان وكيل خانم بايزيدي مطرح نشده بود. ‏<br class='autobr' />
‏ ‏</p>
<p><strong>‎‎پس با استناد به كدام درخواست حكم را مورد تجديدنظر قرار داده بودند؟‎ ‎<br class='autobr' />
</strong></p>
<p>نامه‌اي را كه خود خانم بايزيدي در زندان پس از ابلاغ حكم به وي در اعتراض به آن و خطاب به دادگاه ‏صادر كننده رأي نگاشته بودند به منزله‌ي درخواست تجديدنظر خواهي تلقي كرده‌ و همان را مستمسك براي ‏بررسي دوباره حكم در دادگاه تجديدنظر قرار داده بودند. ‏<br class='autobr' />
‏ ‏</p>
<p><strong>‎‎آيا اين روند شتابزده در رسيدگي به پرونده در مرحله‌ي تجديدنظر خواهي معمول است؟‎ ‎‎‎<br class='autobr' />
</strong></p>
<p>خير، در موارد مشابه 2 تا 3 ماه زمان مي‌برد تا دادگاه پرونده را مورد بازبيني مجدد قرار دهد. اما در اين ‏مورد خاص پس از آنكه پرونده را روز سه‌شنبه 28 مرداد از مهاباد به دادگاه تجديدنظر استان در اروميه ‏ارسال مي‌‌نمايند به فاصله‌ي يك روز از وصول آن در دفتر دادگاه ثبت مي‌‌شود و حتي بدون رعايت نوبت در ‏تاريخ پنج‌شنبه 30 مرداد ماه تحت رسيدگي قرار مي‌گيرد و همان‌طور كه گفتم حكم 4 سال حبس در تبعيد تائيد ‏مي‌شود. اين در حالي‌ست كه در سيستم دادگستري ما رسيدگي به پرونده‌ها، مگر در موارد ضروري در ‏روزهاي ‌پنج‌شنبه انجام نمي‌گيرد. ‏<br class='autobr' />
‏ ‏</p>
<p><strong>‎‎پس از صدور حكم خانم بايزيدي در خبرها اعلام شد كه اتهامات ايشان عضويت در سازمان دفاع ‏از حقوق بشر كردستان، همكاري با كمپين يك ميليون امضاء و انتخاب نام "زيلان" براي مغازه خود بوده و ‏مواردي ديگر... كه البته خانم بايزيدي در همان نامه‌ي اعتراضي با اعلام قطع همكاري خود با سازمان حقوق ‏بشر كردستان از يك سال پيش، همه‌ي موارد اتهامي عليه خود را به جز فعاليت در كمپين يك ميليون امضاء ‏رد كرد. آيا اين اتهامات مي‌تواند چنين محكوميتي را به دنبال داشته باشد؟‎ ‎<br class='autobr' />
</strong></p>
<p>آنچه مشخص است فعاليت‌هاي اجتماعي و سياسي خانم بايزيدي در تحت تعقيب قرار گرفتن و احضار، ‏بازجويي و بازداشت وي بي‌تأثير نبوده است. اما هيچ يك از مواردي كه شما به آن‌ها اشاره كرديد به طور ‏مشخص دليل صدور اين حكم براي ايشان نيست و در رابطه با آن‌ها اتهامي به موکل تفهيم نشده است. هر چند ‏كه در حكم دادگاه ضمن غيرقانوني دانستن سازمان دفاع از حقوق بشر كردستان به عضويت زينب بايزيدي ‏در آن و همچنين همكاري با كمپين يك ميليون امضاء به عنوان ديگر فعاليت‌هاي غيرقانوني وي اشاره شده و ‏در گزارش اداره اطلاعات مهاباد به دادگاه نيز از اسمي كه خانم بايزيدي براي مغازه‌شان انتخاب كرده‌اند به ‏عنوان دليلي بر وابستگي ايشان به يكي از احزاب كُردي كه گويا "زيلان" يكي از سمبل‌هاي آن است نام ‏برده‌‌اند. ‏</p>
<p>ولي اتهام اصلي كه متوجه خانم بايزيدي است و به خاطر آن وي را به 4 سال حبس محكوم كرده‌اند هواداري ‏يا عضويت غيرحرفه‌اي در يكي از احزاب اپوزيسيون كُردي و نيز فعاليت تبليغي عليه نظام از طريق ‏مصاحبه با رسانه‌هاي خارج از كشور است كه البته اين اتهامات در تمامي مراحل بازجويي و در جلسه‌ي ‏دادگاه و حتي‌ پس از صدور حكم از سوي خود خانم بايزيدي قوياً رد شده و از نظر ما هم دلايلي كه براي ‏اثبات اين اتهام در پرونده موجود است به گونه‌اي نيست كه بتواند محكوميت متهم را به دنبال داشته باشد. زيرا ‏يكي از دلايل و مدارك ارتباط زينب بايزيدي با حزب مورد اشاره خروج غيرقانوني وي‌ از مرز و حضور در ‏پايگاه‌هاي اين حزب مي‌باشد كه با صدور قرار منع تعقيب در شعبه‌ي 2 بازپرسي مهاباد براي خانم بايزيدي ‏در رابطه با اين اتهام عملاً نمي‌توان اتهام عضويت را متوجه ايشان دانست. ‏<br class='autobr' />
‏ ‏</p>
<p><strong>‎‎استناد دادگاه براي صدور حكم به كدام ماده از قانون مجازات اسلامي بوده؟‎ ‎<br class='autobr' />
</strong></p>
<p>صدور حكم 4 سال حبس با استناد به ماده 499 قانون مجازات اسلامي‌ صورت گرفته كه مقرر مي‌دارد "هر ‏كس در يكي از دسته‌ها يا جمعيت‌هايي كه هدف آن‌ها بر هم زدن امنيت كشور مي‌باشد عضويت يابد به 3 ماه تا ‏‏5 سال حبس محكوم مي‌گردد" و گذراندن اين مدت در تبعيد نيز طبق ماده 17 همين قانون است. البته بايد ‏توجه داشت كه خانم بايزيدي پيش از اين نيز به خاطر فعاليت‌هاي مدني خود به 6 ماه حبس تعزيري كه به ‏حالت تعليق درآمده بود محكوم شده‌اند كه پس از اجراي حكم اخير اين مدت نيز به دوران محكوميت ايشان ‏اضافه خواهد شد. ‏<br class='autobr' />
‏ ‏</p>
<p><strong>‎‎با توجه به تائيد حكم در دادگاه تجديدنظر اقدام بعدي شما براي اعتراض به آن چه خواهد بود؟‎ ‎‎‎<br class='autobr' />
</strong></p>
<p>از آن‌جا كه هنوز حكم دادگاه تجديدنظر به موكل من ابلاغ نشده نمي‌توان اقدامي حقوقي در اعتراض به آن ‏انجام داد اما پس از ابلاغ حكم و در فرجه يک ماهه قانوني با استناد به ماده 18 قانون تشكيل دادگاه‌هاي ‏عمومي و انقلاب نسبت به اين حکم در دادگستري کل استان آذربايجان غربي اعتراض لازم صورت خواهد ‏گرفت و به علاوه قصد داربم با طرح درخواست اعاده دادرسي از ديوان عالي کشور موضوع را از آن طريق ‏نيز پيگيري نمائيم كه البته طي اين روند نيز زمان‌بر است. اما با اين وجود من اميدوراي بسياري نسبت به ‏تبرئه‌ي موكلم دارم و از تمامي ابزارهاي ممكن و توان خود براي اعتراض به حكم و لغو آن استفاده خواهم ‏كرد. ‏<br class='autobr' />
‏ ‏</p>
<p><strong>‎‎آيا تا آن زمان امكان آزادي خانم بايزيدي با قرار وثيقه وجود دارد؟‎ ‎<br class='autobr' />
</strong></p>
<p>خير، زيرا حکم محکوميت ايشان قطعيت يافته و لازم الاجرا است. ‏<br class='autobr' />
‏ ‏</p>
<p><strong>‎‎شما به عنوان وكيل خانم بايزيدي تا كنون امكان ملاقات با ايشان را داشته‌ايد؟‎ ‎<br class='autobr' />
</strong></p>
<p>متأسفانه خير، همان‌طور كه گفتم من در همان ابتداي پذيرش وكالت ايشان براي تنظيم وكالتنامه كه مستلزم ‏امضاي خانم بايزيدي بود به زندان مهاباد مراجعه كردم اما امکان ملاقات فراهم نشد و نهايتاً فقط توانستم ‏وكالتنامه را براي امضاء به دست ايشان برسانم. بعد از آن نيز چند بار خانم بايزيدي از زندان با من تماس ‏گرفتند و در مورد پرونده با هم گفت‌و‌گو كرديم كه اين تماس‌ها هم‌چنان ادامه دارد. ‏<br class='autobr' />
‏ ‏</p>
<p><strong>‎‎از وضعيت روحي و جسمي خانم بايزيدي اطلاع داريد؟‏‎ ‎<br class='autobr' />
</strong></p>
<p>بله، ايشان پس از ابلاغ حكم و در اعتراض به آن مدت 18 روز را در اعتصاب غذا به سر بردند اما به ‏درخواست ما و خانواده بالاخره اعتصاب را شكستند و الان هم به لحاظ روحي از وضعيت مناسبي ‏برخوردارند و با اعتقاد به بي‌گناهي‌ خويش اميدوار به لغو حكم و آزادي خود هستند. ‏</p>
<p><a href="http://www.roozonline.com/archives/2008/09/post_9184.php" class='spip_out' rel='external'>روزآنلاین</a><br class='autobr' />
‏ ‏</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=2841 by HTTrack Website Copier/3.x [XR&CO'2014], Sat, 17 May 2025 02:30:24 GMT -->
</html>

