<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=3819 by HTTrack Website Copier/3.x [XR&CO'2014], Fri, 16 May 2025 22:59:22 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 3819
			<br>
			<br>مسیر:<br> صفحه اول  &gt;  مقالات &gt;  علیه سکوت
			<br>
			<br>لینک مستقیم:<span dir=ltr><br>/spip.php?article3819</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				<img class='spip_logo spip_logos' alt="" src="local/cache-vignettes/L70xH23/arton3819-9a95fa7e9.gif?1747261604" width='70' height='23' />
				<p class="surtitre"> نشست کمپین به مناسبت 8 مارس</p>
				<h1 class="titre">گزارش اولین روز نشست فعالان کمپین در اصفهان</h1>
				<p class="soustitre">تغییر برای برابری در اصفهان</p>
				<!-- finde_surligneconditionnel-->

				<p><small>چهار شنبه21 &#1575;&#1587;&#1601;&#1606;&#1583; 1387</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p><strong>اولین روز نشست ، شهرها گزارش میدهند</strong></p>
<p>در پي نشست دو روزه فعالين كمپين در شهراصفهان ، در اولين روز نشست ، فعالين شهرها هريك به ارائه گزارشي از عملكرد كمپين درآن شهر پرداخته و دركنار آن به نكات مثبت و كاستي هاي حركت نيزاشاره كردند. گزارش فعالیت هر شهر ، برای فعالین حاضر درنشست ، انباشته از تجربیات تازه ، آگاهی از مشکلات و ارائه پیشنهادات مختلف برای هرچه بهتر شدن کار کمپین درشهرها بود . شنیدن حرفهای فعالین شهرها و شیوه های عملشان درپیشبرد اهداف کمپین ، با هیجان خاصی از سوی حاضران همراه بود ، چنانکه درپایان نشست روزاول ، تصمیم همگانی برای همیاری و همکاری با شهرهایی که فعالیتشان با مشکلاتی روبرو بود ، از سوی فعالان گرفته شد.آنچه درپی می آید گزارشی است که ارائه دادند :</p>
<p><strong> صدای کمپین در اصفهان شنیده می شود</strong></p>
<p>رودابه فعال کمپین یک ملیون امضاء ، فعالیت های این گروه را این گونه بیان می کند:</p>
<p>تشکیل کارگاه حقوقی برای داوطلبان جدید،ارتباط گیری با وکلای زن در سطح شهر اصفهان،ارتباط با محافل زنانه ای که در شهر وجود دارد ، برگزاری جلسات مطالعاتی و نتیجه آن بر روی وبلاگ تغییر برای برابری و همراه كردن دانشجويان با حركت كمپين ، همه تلاشهايي ست که باعث شده در ماههای اخیر ، صدای کمپین در سطح شهر بطور گسترده شنيده شود. وی بافت شهر اصفهان را بافتی دو گانه دانسته درتشريح آن مي گويد: بخشهاي شمال شهر داراي بافت سنتي و مذهبي هستند و درمقابل جنوب شهرموقعيت مدرنتري دارد و ما توانسته ايم در هردو بافت كاركنيم وبه جذب داوطلب بپردازيم .</p>
<p>رودابه اضافه می کند شاید ارتباط و تاثیر گذاری بر روي طبقات مذهبی اندكي سخت باشد اما ما در اصفهان سعی کرده ایم که با این قشر نیز رابطه برقرار کنیم و البته در این کار هم موفق بوده ایم .فعال حقوق زنان می گوید : ارتباط چهره به چهره در برقرار ي رابطه با عامه مردم بسیار تاثیر گذار بوده است و احساسات مشتركي را برمي انگيزد .</p>
<p>رودابه ، گروه زنان فعال در اصفهان را بعد از دو گروه شدن فعالین کمپین در اصفهان انسجام یافته تر دانسته و می گوید فضا و روابط دوستانه ايجاد شده درون گروه ما، علي رغم اختلاف سلیقه ها ، بسيار مثبت است و کمک زیادی دربرنامه ریزی و پیشبرد کار ها به گروه کرده است. او درتوضيح عواملي كه منجر به ايجاد دو گروه در اصفهان شد ، اختلاف سليقه را عامل مهم دانسته و آين اتفاق را يك امر پذيرقته شده از سوي فعالان شهرعنوان كرد .<br class='autobr' />
مينو كيامان فعال ديگر اصفهان ضمن توضيح اين مطلب كه اختلافات تهران متاسفانه به اصفهان نيز تسري يافته است گفت : بعد از درج مقاله اي تحت عنوان « كمپين اصفهان معتقد به تكثر» در مدرسه فمینیستی ، ما دردسته بنديهاي خاص تهران قرار گرفتيم و طرد شدیم .او در توضیح علت دو گروه شدن در اصفهان اضافه کرد: به نظر مي آيد دوستان گروه ديگر دراصفهان ، بيشتر تحت فشار بیرونی براي مبرا كردن خود از این مقاله ، دلجويي از برخي دوستان تهران ، كه خود را آسيب ديده تر مي دانستند و بدون شك اختلاف سليقه هايي كه كمتر از آن صحبت مي شود ، ترجيح دادند جداي از ما كاركنند . او ابراز داشت كمپين يك ميليون امضاء یکی از بنيانهاي دموكراسي دركشور است . بنابراين بايد بتواند تحمل صداهاي مختلف درون خود را داشته باشدو صدا ها را نقد كند و نه طرد .<br class='autobr' />
مينو كيامان با ذكر اين نكته كه : از آنجائیکه مادر اصفهان ، احتمالا اولين قربانيان اختلافات برخواسته از سانتراليسم موجود هستيم ، يكي از علل عمده تصميم اصفهان براي برگزاري اين نشست را ، تقويت شهرهاي فعال به عنوان نقش آفرینان کمپین، كمرنگ كردن مرزبنديها ي موجود با تكيه براشتراك اهداف و تاكيد برهمدلي همه اعضای فعال در كمپين دانسته ، برضرورت ارتباط گیری شهرها با یکدیگر تاکید نمود. او همچنین به این نکته اشاره کرد که : تلاش کردیم برای همگرایی بیشتر ، علی رغم اختلافات موجود ، نشست سراسری را با گروه فعال دیگراصفهان ، بطور مشترک برگزار کنیم و خودمان از پیشگامان ارتباط گیری باشیم . اما متاسفانه دوستان ما اعلام عدم آمادگی کردند . با این حال او روند حرکت را دراصفهان مثبت ارزیابی کرده و اشتراک دراهداف را اصلی تر از اختلافات دانست .</p>
<p><strong>کمپین پل ارتباطی بین شهرها </strong></p>
<p>فرانک فرید فعال حقوق زنان و کمپین یک میلیون امضا از اهمیت این نشست ها می گوید:</p>
<p>دستاورد مهم و بزرگ کمپین در برقراری ارتباط میان شهر ها و فعالان است، پیش از آن  افراد  مانند جزیره هایی جدا از هم فعالیت می کردند و لزومی دیده نمی شد که با هم ارتباط داشته باشند، و این کمپین بود که به مثابه پلی ارتباطی عمل می کند.اهمیت ارتباط چهره به چهره در این است که فضای دوستانه و صمیمانه ای ایجاد می شود که با هر شایعه ای نمی توان این دوستی ها و فضای دوستانه را شکست .ارتباط میان شهر ها باعث می شود که صدا ها رساتر و گویاتر باشد. این ارتباط می تواند مرکزگرایی را تعدیل کند و مشارکت و تصمیم گیری موثر تری را ایجاد کند و مانند آغاز کمپین بی حضور شهر ها تصمیم گیری نشود. وی در ادامه، روند شکل گیری و فعالیت کمپین در تبریز را چنین تشریح می کند:یکی از شهر هایی که در افتتاح کمپین حضور داشت تبریز بود اما مابه دلیل عدم اطلاع رسانی صحیح در مورد تصمیمی که گرفته شده بود از چند و چون آن بی خبر بودیم. با این حال تبریز اولین شهری بود که توانست کارگاه آموزشی خود را متعاقب افتتاح کمپین در 24 و 25 شهریور 1385 برگزار کند. سمیناری برای آماده سازی زمینه و فردای آن روز ، کارگاه آموزشی کمپین تشکیل شد . تحت تاثیر فضای امنیتی تبریزدر نتیجه قیام خرداد ،  تعداد کمی در این سمینار و کارگاه شرکت کردند . مسائل مهم وموثری در کارگاه مطرح شدو با وجود اینکه ما سالها در جنبش زنان فعال بودیم از بسیاری از مسائل حقوقی زنان آگاهی نداشتیم . کمپین روشن کرد که قوانین چه بر سر ما می آورد و لزوم تغییر آن با توجه به عواقب فاجعه¬آمیز آن در جامعه مسجل شد.فاز دوم کمپین در تبریز با داوطلبان جدیدی شروع به کار کرد که با سرعت و اشتیاق بیشتری امضا جمع می کردند. دانشجویان شهر های اطراف هم که در اینجا تحصیل می کردند، باعث گسترش کمپین درشهرهای خود شدند .</p>
<p>رو ندرو به افول محافل زنانه و نبود جایگزین مناسب (همچون ان.¬جی.¬او ها و ارتباطات اینترنتی) همزمان با شروع به کار کمپین نسلهای قدیمی تر راکمتر جذب این فعالیت کرد ، جوانان فعال هم با اعتماد به نفس کمی به کار ادامه می دادند این عوامل با وجود فضای بسته، فعالیت را عقیم می گذاشت.  با این وجود همچنان جمع آوری امضا ادامه داشت. شهرها روندی راکه تهران در جریان کار کمپین طی کرده بود هنوز از سرنگذرانده و کار هنوز به مرحله هزینه دهی نرسیده بود، ما دقیقانمی دانستیم برای پیشبرد کار چه باید بکنیم واشراف کامل نداشیم . جمع آوری امضا تنها درحوزه استحفاظی فردی وخانواده هاصورت می گرفت و هنوز کار چنانکه باید به کوچه و خیابان کشیده نشده بود که سرکوب ها در تهران پیش آمد و باعث افت شدید کار کمپین در آذربایجان شد،. یک نوع خود سانسوری و عدم انعکاس مسائل مناطق مختلف در تریبونهای موجود در مرکز کشور، ما را بیشتر در لاک خود فرو برد. و مهمتر از آن واهمه از نوشتن  و  مشکل دو زبانه بودن و غیره هم بود...  وی با ابراز خوشبینی نسبت به روند حاضر به خصوص در زمینه نوشتن می افزاید: اکنون  فعالان ما مشکل  نوشتن را  با  به وجود آوردن  وبلاگ های فراوان پشت سر می گذارند؛ وبلاگ هایی که در آنها با نوشتن به زبانی زنانه صدای زنان منطقه ما منعکس می شود.</p>
<p>فرانک فرید دیگر  مشکل را  در جذب داوطلبان عنوان می کند و می گوید: به محض تماس برقرار کردن با آنها، داوطلبان مورد تهدید و ارعاب قرار می گیرند.</p>
<p>نادیده انگاری قومیت به عنوان یکی از عوامل مطرح برای زنان آذربایجانی، و درنهایت فرهنگ بازاری حاکم بر شهر تبریز از جمله مشکلاتی است که وی بر می شمارد. اصولا در جاهایی که جنبشهای قومی-ملی فعالند شرایط زنان هم متفاوت است.</p>
<p>با وجود قومیت های مختلفی که در کشور داریم، مشکلات آنها حساس و گسترده است، تجاهل و نادیده انگاری مسائل آنها کار را پیچیده¬تر می کند. لازم است کسانی که در مناطق مرکزی کشور فعالند از این مسائل بی¬خبر نباشند تا بتوانند درک بهتری از  شرایط سخت و تبعیض های چندگانه داشته باشند و به ضرورت توجه بیشتر به مشکلات این زنان پی ببرند.</p>
<p>زنان با پافشار ی بر نقاط اشتراک مشکلات خود می توانند با روشهای دمکراتیک¬تری دست به یک حرکت جمعی بزنند و در مناطقی که تنش وجود دارد، در راه تنش¬زدایی بهتر عمل کنند.</p>
<p><strong>  کارگروه امضا انرژی دوباره ای به کمپین داده است</strong></p>
<p> جلوه جواهری فعال کمپین یک میلیون امضاء به فعاليت كمپين در تهران و روند شکل گیری كميته ها اشاره كرده و می گوید: بعد از کمیته آموزش و زیاد شدن تعداد داوطلبان و فشردگی کار ها (مثلا در یک هفته سه کارگاه برگزار می شد) این ضرورت احساس شد که باید تعدادی ، پیگیر داوطلبان جدید باشند، بدین ترتيب کمیته داوطلبان شکل گرفت.</p>
<p>پرستو اللهیاری فعال ديگر تهران و عضو كميته داوطلبان بیان می کند که رابطه برقرار کردن با داوطلبها و مشارکت دادن آنها در کارها و جریان کمپین ، حركت بعدی بود که اين کمیته پیش رو داشت. وي گفت : به انواع روشها از جمله ترتیب دادن جلسات چند نفره، امضا جمع کردنهای گروهی، تشکیل کارگاههای مختلف، مهمانی گرفتن ها و حتی ایجاد تماسهای تک نفره ، با داوطلبان ارتباط برقرار می کردیم . اما با فشار های امنیتی و ممانعت از برگزاری جلسات، عملا هزینه تشکیل جلسات بالارفت و پیشبرد کار را سخت کرد. وي ادامه داد : روشهای مختلفی را برای برهم زدن این فضا آزموده ایم مانند ارتباطات دوستانه و فردی ،قرار های دو سه نفره برگزاری کارگاه حقوق شهروندی و... اما همچنان فشار های امنیتی بسیار بالاست.</p>
<p>پرستو از اعضای کمیته داوطلبان که به طور فردی در این نشست حضور داشت با ابراز خوشبینی نسبت به تشكيل کار گروهها می گوید : سعی می کنیم داوطلبان را بعد از آموزش های اولیه در روند کارگروه ها قرار دهیم تا در همه فعالیت های کمپین ، با هم مشارکت داشته باشیم.</p>
<p>در ادامه جلوه جواهری ابراز داشت : به دلیل فشار های امنیتی در تهران تا حدودی فعالیت ها در فضای مجازی پیگیری شد که باايجاد کار گروه امضا و توجه دوباره به جمع آوری امضا به صورت مرتب، انرژی دوباره ای به کمپین داده شد. او ورود مجدد به فضاي حقيقي را نقطه انرژي بخش عمل دانست .</p>
<p><strong>کمپین به معنای واقعی یک جنبش اجتماعی است</strong></p>
<p>مریم یاسمین فعال حقوق زنان و کمپین یک میلیون امضاء ، در رابطه با آغاز به کار کمپین در شیراز می گوید:کمپین در شیراز باعث جمع شدن فعالان پراکنده حقوق زنان ، حول محور کمپین شد.</p>
<p>کمپین با تعداد نیروی قابل توجهی که توانستیم آنها را کمیته بندی بکنیم شروع به کار کرد .ما توانستیم امضا های زیادی را جمع آوری کنیم اما با دستگیری هاي اتفاق افتاده در تهران، فعاليت به مرحله هزینه دهی رسید وبه اين ترتيب بسياري از ادامه کار باز ماندند و با ریزش نیرو مواجه شديم .</p>
<p>وی اضافه می کند که بعد از دو سال از آغاز فعاليت کمپین در شيراز ، طي نشستی که فعالان شیراز برگزار كردند ، سوالات مهمي مطرح شد . سوالاتي همچون اين كه : آیا بایدبعد از دو سال از آغاز بكار كمپين، وارد فاز جدیدي  شد ؟ آيا بايد روشهاي دیگري را جایگزین كمپين كرد ؟ و یا به دنبال روشي مکمل بود؟</p>
<p>فعال حقوق زنان در شیراز ، نقطه عطف كارکمپین در اين شهر را ، ورود فعالان دانشجویی به كمپين می داند و معتقد است که ورود آنها خون تازه ای به رگ های کمپین شیراز بود . او همچنين به اتفاقات پیش آمده در دانشگاه شیراز و تاثير منفي آن بر ادامه همکاری دانشجويان با کمپین اشاره مي كند .</p>
<p>مریم یاسمین فضای شهری را با توجه به مکانهای متعدد فرهنگی ، بستر مناسبی برای فعالیت و جمع آوری امضا دانسته و به مشكلات موجود نيز اشاره مي كند و می گويد با وجود اينكه اقلیت های مذهبی در شهر شيراز يك مسئله پر رنگ است ، آنها به دلیل فشار مضاعف ، حاضر به همکاری بامانیستند.</p>
<p>در ادامه غزال دیگر فعال شیرازی می گوید: کمپین به معنای واقعی یک جنبش اجتماعی است اما همه جنبش زنان نیست بلکه بخش بسيار فعال آن است.  وی انتقادات مطرح شده به کمپین ، توسط دیگر کنشگران در شیراز را این گونه بیان می کند: کمپین جوابگوی دغدغه کل جنبش حقوقی زنان نیست و از آنجایی که کمپین محدودیت زمانی ندارد از دیگر فضاهای موجود برای کار و فعالیت نباید غافل ماند.</p>
<p>وی جمع آوری امضا به صورت گروهی ، برگزاری گارگاه های حقوقی و آموزشی را از نقاط مثبت کمپین شیراز می داند.</p>
<p>هر دو کنشگر در شیراز ، مشکلات مربوط به جذب داوطلب و عدم ماندگاری آنان و شرایط امنیتی را از مشكلات عمده کمپین شیراز بیان می کنند.</p>
<p><strong>لابی گری شیوه ای که در قم به پیشبرد کمپین کمک می کند</strong></p>
<p>فاطمه مسجدی کنشگر کمپین یک میلیون امضاء در قم به تفاوت مدل کمپین در این شهر نسبت به شهر های دیگر اشاره میكند و مي گويد: فعالان كمپين درقم ، لابی گری با مراجع تقلید و افراد تاثیر گذار مذهبی را شيوه اي موثر در پيشبرد اهداف كه همانا تغيير قوانين تبعيض آميز است مي دانند.  وی اضافه می کند که با توجه به فضای قدرت ، وحشت و تئوری توطئه در قم ، کمتر می توان در فضا های عمومی به صورت گروهی امضا جمع کرد . اما ما در این شهر، سعی کردیم از طريق برقراري ارتباط با معلمان و مدیران ، که برخی  همسران طلبه ها و یا از خانواده های طلبه هستند و دانشجویان به پیشبرد هدف و آگاهی رسانی کمک برسانیم.</p>
<p>فاطمه مسجدی با بیان تجربه خود در جمع آوری امضا می گوید:من ابتدا از خانواده شروع کردم و بعد به مجالس مذهبی رفتم و همین طور در یک کارگاه هنر های دستی توانستیم به خوبی امضا جمع کنیم.اما در جذب داوطلب مردم خیلی دیر اعتماد می کنند  و نیاز به زمان داريم تا مشترکاتی پیدا کنیم و همکاری گروهی را آغاز کنیم ولی همچنان جذب داوطلب از مشکلات ما در قم است.وی با بیان این نکته که در قم آمار خود کشی دختران ، فرار دختران، ارتباط جنسی با محارم و کودک آزاری بسيار بالاست گفت : احساس کردیم که بايد کارگاههاي آموزشی برگزار شود و در همین راستا کارگاه حقوق خانواده و کارگاه حقوق کودک  را برگزار کردیم.</p>
<p>فعال حقوق زنان در قم می افزاید موج اعتراض به نابرابری عمومی است و اكثر خانواده ها با مشكلات مربوط به تبعيضروبرو هستندو آن را احساس مي كنند و با آن در گیر ند.</p>
<p>وی همچنین از دسترسی اغلب خانواده ها به ماهواره و اینترنت می گوید و چگونگي عملكرد كمپين در اين فضارا تشريح كرده و مي گويد : كمپين مي تواندنقش اساسي در خانواده ها ، درآگاه سازي اذهان ، هم از جهت دوري ازخرافات و هم مقابله با مد گرایی داشته باشد .</p>
<p><strong>یزد ،سکوت پرهیاهو</strong></p>
<p> مهشید فعال کمپین یک ملیون امضا در یزد می گوید کمپین یک ملیون امضا در یزد فراز و نشیب های زیادی را شاهد بوده است ؛ از روزگار خوش مبارزه با لایحه حمایت از خانواده تا روزگار رخوت بعد از آن . وي مي گويد : آنچه روشن است این است که حركت كمپين در یزد ، با کمبود شدید کنشگران جوان و جدید روبرو است . او دو عامل زير را دليل اين كمبود و عدم حضور ذكر ميكند :</p>
<p>الف) نبود سازماندهی و شبکه ارتباطی سازمان یافته که این امر باعث پراکندگی و نا امیدی کنشگران این حوزه شده است.</p>
<p>ب)عدم همکاری و جذب نیروهای متخصصی مانند حقوقدانان و یا روزنامه نگاران که  باعث شده است این مسیر سخت تر پیموده شود. در واقع این نیروهای متخصص می توانند راهگشا و روشن کننده مسیری باشند که ابهامات قانونی در مورد آن زیاد به وجود می آید. روشنگری آنها باعث برطرف شدن ترس و ابهامات می شود . مهشيد همچنين به توضيح شرايط اجتماعي و فرهنگي شهر يزد پرداخت .</p>
<p><strong><a href="http://esfahan4equality.blogfa.com/post-43.aspx" class='spip_out' rel='external'>تغییر برای برابری در اصفهان</a></strong></p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=3819 by HTTrack Website Copier/3.x [XR&CO'2014], Fri, 16 May 2025 22:59:22 GMT -->
</html>

