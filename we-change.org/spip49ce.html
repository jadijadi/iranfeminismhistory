<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=9613 by HTTrack Website Copier/3.x [XR&CO'2014], Sat, 17 May 2025 03:20:30 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 9613
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article9613</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">گفت و گو با معاون وزيرعلوم  :برنامه‌اي براي«لباس متحدالشكل دانشجويي»نداريم </h1>
				
				<!-- finde_surligneconditionnel-->

				<p><small>سه شنبه23 خرداد 1391</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>وفانیوز - معاون فرهنگي وزارت علوم،‌ تحقيقات و فناوري با بيان اينكه در زمينه پوشش دانشجويان در دانشگاه‌ها هيچ مقررات و دستورالعمل جديدي ارائه نشده است، گفت: در هر زماني دانشگاه‌ها مكلف به اجراي آيين‌نامه‌هاي عفاف و حجاب هستند و اين مساله به زمان خاصي محدود نمي‌شود.</p>
<p>به گزارش خبرگزاری وفا به نقل از ایسنا ؛ غلامرضا خواجه‌سروي  با اشاره به اظهارات اخير قائم‌مقام وزير كشور مبني بر اجراي دستورالعمل پوشش دانشجويان از مهرماه جاري، گفت: در مورد پوشش دانشجويان در دانشگاه‌ها هيچ‌گونه مقررات جديدي نداريم و تمامي مقررات و آيين‌نامه‌ها از گذشته بوده است.</p>
<p>وي با بيان اينكه طي سال‌هاي گذشته، دانشگاه‌ها در حد توان خود نسبت به اجرايي شدن آيين‌نامه عفاف و حجاب اقدام كرده‌اند، افزود: دانشگاه‌ها تلاش كرده‌اند در حد مقدورات خود و فضاي موجود اين آيين‌نامه را اجرا كنند.</p>
<p>خواجه‌سروي با بيان اينكه دستورالعمل پوشش، دستورالعمل خاصي نيست، اظهار كرد: بخش‌نامه‌هايي كه مربوط به پوشش دانشجويان است، ضمن مقررات اداره دانشگاه‌ها عنوان شده و دانشگاه‌ها در حال حاضر مكلف هستند تا در تمامي ماه‌ها و فصول اين آيين‌نامه را اجرا كنند.</p>
<p><strong>اجراي ضوابط پوشش دانشجويي مربوط به فصل خاصي نيست</strong></p>
<p>معاون فرهنگي وزير علوم با بيان اينكه اجراي ضوابط پوشش دانشجويي مربوط به فصل خاصي نيست، افزود: دانشگاه‌ها مي‌دانند كه بايد اين ضوابط را در طول سال نيز اجرا كنند.</p>
<p>وي با اشاره به تاكيد وزارت علوم بر تبيين آيين‌نامه عفاف و حجاب براي دانشجويان جديدالورود و بالخص مقطع كارشناسي گفت: به علت ناآشنا بودن اين دانشجويان با آيين‌نامه‌هاي جديد، دانشگاه‌ها بايد بنا به مقررات حاكم بر دانشگاه‌ها، ساز و كارهاي زندگي دانشگاهي و خوابگاهي را براي دانشجويان جديد تبيين كنند.</p>
<p>وي تاكيد كرد: همچنين يكي از موارد تاكيد شده براي دانشجويان جديدالورود، مقررات پوشش و عفاف و حجاب است كه بايد از سوي دانشگاه‌ها تفهيم موضوع شود.</p>
<p><strong>در مورد دانشجويان دكتري مورد بد پوششي نداريم</strong></p>
<p>معاون فرهنگي وزير علوم با بيان اينكه دانشجويان كارشناسي ارشد به اندازه كافي با مقررات پوشش آشنايي دارند، افزود: در مورد دانشجويان دكتري اصلا مورد خاصي براي بدپوششي آنان نداريم.</p>
<p>وي خاطر نشان كرد: دانشگاه‌ها بايد در تابستان امكانات لازم براي برگزاري مناسب الگوهاي دانشجويان جديدالورود را فراهم كنند، تا بتوانند در اين نشست‌ها به ميزان لازم به اين مساله بپردازند و مقررات دانشگاه را براي دانشجويان تبيين كنند.</p>
<p>خواجه‌سروي با اعلام انتشار كليه مقررات مربوط به زندگي دانشجويي و آيين‌نامه‌هاي جديد مانند كرسي‌هاي آزادانديشي، ضوابط زندگي دانشجويي، جشن فارغ‌التحصيلان و ... در تابستان سال جاري، گفت:‌ حتي اين آيين‌نامه‌ها بايد در بسته‌هاي فرهنگي به دانشجويان جديدالورود داده شود.</p>
<p>وي ادامه داد: اگر مقررات مربوط به پوشش دانشجويان هر سال براي آنان و دانشگاه‌ها تفهيم شود، قطعا اثرات مثبت خود را خواهد گذاشت.</p>
<p><strong>چيزي به نام لباس متحدالشكل دانشجويي نداريم</strong></p>
<p>وي با بيان اينكه بر اساس مقررات حاكم بر دانشگاه‌ها و مصوبات شورايعالي انقلاب فرهنگي، چيزي به نام لباس متحدالشكل دانشجويي نداريم، گفت: قطعا براي اول مهر نيز لباس متحدالشكل نخواهيم داشت.</p>
<p>خواجه‌سروي با اشاره به مصوبه شورايعالي انقلاب فرهنگي مبني بر پوشش در عين تنوع، گفت: اگر دانشجويان و دانشگاه‌ها لباس متحدالشكل را انتخاب كردند، از نظر ما ممنوعيتي براي اجراي آن در دانشگاه‌ها وجود ندارد، اما لباس متحدالشكل جزو مقررات دانشگاه‌‌ها نيست.</p>
<p>وي با بيان اينكه حتي براي حجاب نيز در دانشگاه‌ها سلسله‌ مراتب قائل هستيم، افزود: حجاب عالي حتما چادر است، منتهي حجاب مراتب پايين‌تري نيز دارد كه هم در آقايان و هم در بين خانم‌ها بايد در حد عرف جامعه رعايت شود كه اين مسئله طبق مقررات دانشگاه پذيرفته شده است.</p>
<p><strong>داشتن چادر در دانشگاه‌ها اجباري نيست</strong></p>
<p>معاون فرهنگي وزير علوم در خاتمه با بيان اينكه داشتن چادر در دانشگاه‌ها اجباري نيست، گفت: ما بايد در آموزش عالي خود را با قوانين نظام جمهوري اسلامي ايران نيز وفق دهيم.</p>
<p> پيش از اين افشار قائم مقام وزير کشور در امور اجتماعي و فرهنگي اعلام كرد كه از مهر ماه امسال دانشجويان سراسر ايران بايد مطابق دستورالعمل ابلاغ شده از سوي شوراي‌عالي انقلاب فرهنگي لباس بپوشند.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=9613 by HTTrack Website Copier/3.x [XR&CO'2014], Sat, 17 May 2025 03:20:30 GMT -->
</html>

