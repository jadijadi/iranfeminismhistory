<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=1951 by HTTrack Website Copier/3.x [XR&CO'2014], Sat, 17 May 2025 01:34:17 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 1951
			<br>
			<br>مسیر:<br> صفحه اول  &gt;  سایت نوشته ها
			<br>
			<br>لینک مستقیم:<span dir=ltr><br>/spip.php?article1951</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">بررسي طرح ارث بري زنان از اموال غيرمنقول شوهر در مجلس مسکوت ماند </h1>
				<p class="soustitre">محبوبه حسين زاده/روزنامه اعتماد</p>
				<!-- finde_surligneconditionnel-->

				<p><small>يكشنبه15 اردیبهشت 1387</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>نمايندگان مجلس شوراي اسلامي به بررسي خارج از نوبت طرح تغيير ارث بري زنان از اموال غيرمنقول شوهر راي ندادند. طرح ارث بري زنان از کليه اموال منقول و غيرمنقول شوهر با فتواي صريح مقام رهبري در بهمن ماه سال گذشته وارد مرحله جدي تري شده و قرار بود اين طرح پس از پايان بررسي بودجه سال 78 در مجلس مطرح شود اما نمايندگان مجلس هفتم روز چهارشنبه به بررسي خارج از نوبت اين طرح در مجلس راي ندادند.</p>
<p>نفيسه فياض بخش نماينده تهران به اعتماد گفت؛ «به استناد ماده 148 آئين نامه، بايد اين طرح خارج از نوبت در دستور کار مجلس قرار بگيرد اما آقاي باهنر نظرشان اين بود که بايد درباره طرح اين موضوع در مجلس راي گيري شود و متاسفانه با اختلاف آراي بسيار کمي مجلس به اين موضوع راي نداد.»</p>
<p>وي افزود؛ «يکشنبه (امروز) قرار است به موضوع راي گيري اعتراض کنم چون طبق ماده 148 و به دليل گذشت سه ماه از اعلام وصول اين طرح در کميسيون قضايي بايد اين طرح خارج از نوبت در مجلس رسيدگي شود و برخلاف نظر آقاي باهنر احتياجي به راي مجلس براي بررسي اين طرح در صحن علني مجلس نيست. البته همان روز چهارشنبه هم به اين موضوع اعتراض کرده بودم ولي آقاي باهنر توجهي نکردند.»</p>
<p>نفيسه فياض بخش با تاکيد بر اينکه تمام تلاش خود را به کار مي گيرد تا اين طرح در مجلس هفتم بررسي شود، گفت؛ «با استفساريه از مراجع تقليد توانستم نظر مثبت حضرات آيات بهجت و صافي را با ارث بري زنان از کليه اموال غيرمنقول شوهر جلب کنم و مقام معظم رهبري نيز در آخرين فتواي خود در پاسخ به سوالي درباره ميزان ارث بري زوجه از اموال غيرمنقول گفته اند زن در صورت فرزنددار بودن شوهر، يک هشتم از عين اموال منقول و يک هشتم از قيمت اموال غيرمنقول اعم از عرصه و اعيان ارث مي برد. با اين فتاوي زمينه فقهي تغيير قانون ارث فراهم شده است و اميدواريم اين قانون در مجلس هفتم تغيير کند.»</p>
<p>پيش از اين دفتر آيت الله صادقي تهراني در پاسخ به اعتماد در مورد ارث بري زنان از اموال غيرمنقول شوهران شان اعلام کرد؛ «نظر آيت الله اين است که زن از تمام اموال شوهر، هم از عرصه و هم از اعياني، ارث مي برد.» آيت الله صانعي از مراجع تقليد نيز پيش از اين در مورد ارث زن از شوهر گفته بودند؛ «اکنون ديگر منقول ها ارزشي ندارند و سبب مي شود که نصف جمعيت ما از حقوق شان محروم شوند. نظر من اين است که زن از تمام اموال شوهر اعم از زمين و غيرزمين ارث مي برد.»</p>
<p>طبق قانون مدني ايران، زنان به ميزان يک هشتم از اموال شوهر آن هم از بنا و ساختمان (اعياني) ارث مي برند و هيچ سهمي از زمين (عرصه) ندارند. زنان نماينده مجلس هفتم در ديدار با مقام معظم رهبري مسائل مربوط به قانون مدني در مورد حقوق زنان را مطرح کرده بودند و ايشان نظر مساعد خود مبني بر ارث بري زنان از اموال غيرمنقول شوهر را اعلام کرده بودند. زنان نماينده مجلس پس از اين ديدار، طرح تغيير ارث بري زنان از اموال غيرمنقول شوهر را تهيه و به مجلس ارائه کردند. بحث ارث بري زنان از اموال غيرمنقول شوهر 27 آذرماه در مجلس شوراي اسلامي با 114راي مثبت و با قيد يک فوريت به تصويب رسيد. پس از تصويب فوريت اين طرح در مجلس، مقام معظم رهبري به صورت صريح در فتوايي، نظر مثبت خود را با ارث بري زنان از کليه اموال منقول و غيرمنقول شوهر اعلام کردند و همين موضوع باعث شد زنان نماينده مجلس تصميم بگيرند پس از پايان بررسي بودجه سال 87 در مجلس شوراي اسلامي، اين طرح را دوباره با قيد دوفوريت به صحن علني مجلس بياورند تا زمينه تغيير اين قانون در مجلس هفتم فراهم شود. اما حالا با گذشت سه ماه از اعلام وصول اين در کميسيون قضايي مجلس شوراي اسلامي، که بايد پيش از نوبت در صحن علني مجلس مطرح شود، معلوم نيست به چه دليل نمايندگان به بررسي پيش از نوبت اين طرح در مجلس راي نمي دهند.</p>
<p><a href="http://www.etemaad.com/Released/87-02-15/150.htm" class='spip_out' rel='external'>بررسي طرح ارث بري زنان در مجلس هفتم مسكوت ماند</a></p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=1951 by HTTrack Website Copier/3.x [XR&CO'2014], Sat, 17 May 2025 01:34:17 GMT -->
</html>

