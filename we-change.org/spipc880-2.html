<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=5499 by HTTrack Website Copier/3.x [XR&CO'2014], Sat, 17 May 2025 18:01:57 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 5499
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article5499</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">رئيس مركز امور زنان رياست‌جمهوري: حجاب مجوز خروج زن از خانه است</h1>
				
				<!-- finde_surligneconditionnel-->

				<p><small>يكشنبه9 &#1575;&#1587;&#1601;&#1606;&#1583; 1388</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>ايلنا: رئيس مركز امور زنان و خانواده رياست جمهوري گفت: با توجه به هجمه بيگانگان بايد مساله طراحي لباس در كشور جدي تلقي شود و بايد براي همه انواع مشاغل لباس‌هاي خاص آن شغل كه متناسب با شرايط آن شغل باشد، طراحي شود.<br class='autobr' />
به گزارش خبرنگار ايلنا، مريم مجتهدزاده در همايش رونمايي پوشش كاركنان زن با استفاده از طرح‌هاي سنتي و صنايع دستي گفت: بعد از حماسه‌آ‏فريني مردم در روز 22 بهمن ماه امروز شاهد رونمايي از پوشش حجاب زنان شاغل در ادارات هستيم.</p>
<p>او ادامه داد: زنان ما امتحان خود را به خوبي پس داده‌اند به گونه‌اي كه 30 سال بعد از انقلاب اسلامي سياسي‌ترين و اجتماعي‌ترين چهره‌هاي ما زنان بوده‌اند.</p>
<p>او تصريح كرد: حجاب مجوز خروج زن از خانه است و زن مسلمان وظيفه دارد از خانه عاطفه، امنيت و عشق را براي افراد خانواده فراهم كند و اسلام از زن كرامت و ارزش‌هاي انساني مي‌خواهد و حجاب را نيز وسيله‌اي براي امنيت زنان ما معرفي كرده است.در جوامع غيراسلامي استعمار با ترويج برهنگي ادعاي آزادي زنان را دارد و به دنبال استثمار جنسي زنان است.</p>
<p>رئيس مركز امور زنان و خانواده رياست جمهوري گفت: حجاب در حقيقت حافظ زن است و اين حجاب است كه زمان مسلمان را از بسياري از آسيب‌هاي اجتماعي حفظ مي‌كند.</p>
<p>مجتهدزاده گفت: حجاب براي غربي‌ها مصيبت‌بار و وحشت‌آور است به گونه‌اي كه همين غربي‌هايي كه در كنوانسيون‌هاي خود مي‌گويند آموزش حق همه انسان‌ها است و نبايد از آن محروم شوند، دختري را كه حجاب دارد، از ادامه تحصيل منع مي‌كنند و هر زني در هر كشوري و در هر كجاي دنيا حجاب به سر كند غربي‌ها را به زانو درمي‌آورد.</p>
<p>رئيس مركز امور زنان و خانواده رياست جمهوري گفت: دشمنان اسلام به دنبال آن هستند كه با تبليغات خود حجاب را از سر زن مسلمان بگيرند و انواعي از پوشش‌هاي غربي خود را به زنان مسلمان تحميل كنند. آنها مي‌گويند حجاب مانع از حضور زن در عرصه‌هاي اجتماعي ـ سياسي و اقتصادي است. اما زنان مسلمان ما ثابت كرده‌اند كه زن در عين حال كه مي‌تواند مادر باشد و حجاب خود را رعايت كند اين قابليت را دارد كه پررنگ‌ترين حضور را در عرصه‌هاي سياسي، اجتماعي و اقتصادي داشته باشد.</p>
<p>مجتهدزاده سپس به پاسخ امام خميني در رابطه با سئوالي كه در مورد حجاب از ايشان شد،‌پرداخت و گفت: امام معتقد بود حجاب مانع فعاليت‌هاي اجتماعي زنان نيست و چنان‌چه دختري مايل باشد پزشك شود كار اقتصادي انجام دهد كار سياسي كند و يا روزنامه‌نگار شود، براي او ميدان باز است به شرط اينكه عفاف داشته باشد و حجاب خود را هم رعايت كند.</p>
<p>او گفت: دولت نهم و دهم اهتمام ويژه‌اي نسبت به مساله حجاب داشته و طراحي‌ لباس براي زنان شاغل در ادارات اقدام موثري است.</p>
<p>او گفت: با توجه به هجمه بيگانگان بايد مساله طراحي لباس در كشور جدي تلقي شود و بايد براي همه انواع مشاغل لباس‌هاي خاص آن شغل كه متناسب با شرايط آن شغل باشد، طراحي شود.<br class='autobr' />
مجتهدزاده ادامه داد: بهتر است در طراحي پوشش كاركنان از صنايع دستي نيز استفاده شود تا هويت ايراني ـ اسلامي ما هر دو حفظ شود.</p>
<p>او از معاون صنايع دستي سازمان ميراث فرهنگي به خاطر اينكه پيشنهاد رياست جمهوري را از مصوبات جدا كرده و به صورت عملياتي آن را به اجرا درآوردند، تشكر كرد.</p>
<p>رئيس مركز امور زنان و خانواده رياست جمهوري گفت: ما كشور متمدني هستيم و نبايد به گونه‌اي عمل كنيم كه كشورهاي غربي گمان كنند مي‌توانند نوع پوشش ما را تعيين كنند ما بايد خود اهداگر طرح‌ها و مدل‌هاي لباسي باشيم كه با ارزش‌هاي اسلامي زنان ما هماهنگ است.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=5499 by HTTrack Website Copier/3.x [XR&CO'2014], Sat, 17 May 2025 18:01:57 GMT -->
</html>

