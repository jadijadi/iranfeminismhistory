<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=10580 by HTTrack Website Copier/3.x [XR&CO'2014], Fri, 16 May 2025 23:12:01 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 10580
			<br>
			<br>مسیر:<br> صفحه اول  &gt;  سایت نوشته ها
			<br>
			<br>لینک مستقیم:<span dir=ltr><br>/spip.php?article10580</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">زنان فراموش‌‌شدگان پس از انتخابات/پروانه سلحشوری </h1>
				
				<!-- finde_surligneconditionnel-->

				<p><small>سه شنبه11 تیر 1392</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>زنان همواره در طی انتخابات دوره‌های متفاوت که برگزار شده است مورد توجه داوطلبان بوده‌اند. از آنها به‌عنوان گروه‌هایی یاد می‌شود که مورد عزت و احترام بوده‌اند و به این نکته بارها توسط داوطلبان چه در عرصه انتخابات ریاست‌جمهوری، مجلس یا شورا اشاره شده که پس از انتخاب‌شدن به مطالبات زنان توجه خواهد شد و موقعیت زنان در عرصه‌های اجتماعی - سیاسی بهبود خواهد یافت. انتخابات دور یازدهم ریاست‌جمهوری نیز از این قاعده مستثنی نبوده و تمامی کاندیداها به لزوم بهبود وضعیت زنان و جلب‌توجه آنان برای رای‌دادن به خود استفاده می‌کردند. بهبود موقعیت زنان بدون شک فرآیندی بس دشوار است که نیازمند گذر زمان هم در بستر سیاسی و هم در بستر اجتماعی کشور است. زنان در ایران همواره خواست‌های اجتماعی در سطح کلان را در اولویت قرار داده‌اند و صبورانه ایثار را به منظور بهبود وضعیت همه مردم برگزیده‌اند که شاید اوضاع از آنچه است بهتر شود.</p>
<p>اما متاسفانه بدون مشارکت زنان در عرصه‌های سیاسی در سطح کلان حتی موقعیت سایر اقشار جامعه نیز تحولی بنیادین نخواهد یافت، جامعه در سطح کلان نیز مانند اعضای یک خانواده به مشارکت فعال تمامی اعضای آن نیازمند است. در جامعه مدرن امروز چه بخواهیم و چه نخواهیم، چه موافق باشیم یا مخالف، نقش زنان در عرصه‌های مختلف بسیار تاثیرگذار شده است. اکنون وعده‌دادن و سپس به راحتی پس از انتخابات همه چیز را فراموش‌کردن طنز زننده و تلخی است که سیاستمداران ما نباید به دنبال آن باشند و نه در شأن خود سیاستمداران ماست که چنین سیاستی را برگزینند و نه در شأن زنان ماست که با آنها اینگونه برخورد شود. اکنون که رایزنی‌ها برای شکل‌گیری اعضای کابینه دولت یازدهم در حال انجام است هر روز شاهد ارایه فهرست‌های متفاوت از جانب رسانه‌ها و گروه‌های متفاوت هستیم. این فهرست‌ها درحد گمانه‌زنی و برای هر پست چندین کاندیدا وجود دارد. در میان فهرست‌های منتشر شده به‌جز در مورد معاونت امور زنان و در بعضی فهرست‌ها در مورد معاونت محیط‌زیست سایر کاندیداهای مطرح شده مرد هستند. من فکر نمی‌کنم زن‌ستیزتر از دولت نهم و دهم پس از انقلاب داشته باشیم، اما با وجود این حتی به صورت نمادین هم شده برای اولین‌بار شاهد حضور یک زن در بین وزرا پس از انقلاب بودیم. شایسته است که روند پیش گرفته شده بهبود پیدا کند نه اینکه حتی در فهرست‌ها که برای هر پست چندین داوطلب وجود دارد حتی در عالم احتمالات و به صورت نمادین هم از زنان نامی برده نشود. در میان زنانی که در عرصه سیاسی در ایران وارد شده‌اند زنان توانمند و کارآمد بسیاری در بین زنان اصولگرا و اصلاح‌طلب وجود دارند که شایستگی حضور در سطح وزارت و معاونت وزیر را دارند. در وزارتخانه‌هایی چون آموزش‌وپرورش (با اینکه کار در این وزارتخانه بسیار سخت است)، ارشاد، بهداشت و درمان می‌توان از زنان کارآمد بهره برد و در سطح معاونت وزیر نیز برای اغلب وزارتخانه‌ها می‌توان از زنانی که سابقه فعالیت در زمینه‌های مورد نظر را دارند استفاده کرد. دولت یازدهم با همان سبک و سیاق همیشگی دولت‌های پیشین در حال نادیده گرفتن زنان در این برهه تاریخی جدید کشور است. شایسته دولت اعتدال و میانه‌رو نیست که در مورد زنان و مردان اعتدال را رعایت نکند، در جایی که افراد شایسته یکسانی برای احراز پست‌های مدیریتی اعم از زن و مرد وجود دارند، نقش زنان را نادیده‌گرفتن جفا به عهدی است که قبل از انتخابات بسته شده بود.</p>
<p><a href="http://www.sharghdaily.ir/" class='spip_out' rel='external'>شرق</a></p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=10580 by HTTrack Website Copier/3.x [XR&CO'2014], Fri, 16 May 2025 23:12:01 GMT -->
</html>

