<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=10069 by HTTrack Website Copier/3.x [XR&CO'2014], Sat, 17 May 2025 01:38:04 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 10069
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article10069</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">کودکی کودکان را با ازدواج زودهنگام از آنان نگیریم</h1>
				
				<!-- finde_surligneconditionnel-->

				<p><small>شنبه6 آبان 1391</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>شبکه ایران زنان: هرچند اولین بار نیست که جمعی از کارشناسان مستقل حقوق بشر در سازمان ملل هشدار دادند که ازدواج کودکان در واقع نقض همه حقوق یک کودک است اما بی شک آخرین بار نیز نخواهد بود چراکه این معضل همچنان ادامه دارد.</p>
<p>به گزارش خبرگزاری دانشجویان ایران (ایسنا)، سالیانه در حدود ۱۰ میلیون دختر در سنین زیر ۱۸ سال ازدواج می‌کنند که بسیاری از آنان زیر ۱۰ سال هستند و با کسانی ازدواج می‌کنند که سه یا چهار برابر آنها سن دارند، سازمان ملل نیز این نوع ازدواج را به عنوان نوعی برده‌کشی محسوب می‌کند.</p>
<p>هرچند بنا بر هشدار فعالان حقوق کودکان ازدواج زودهنگام یکی از مهم‌ترین علل خیانت و طلاق در سال‌های بعدی است و ازدواج در دورانی که کودک به سن تشخیص و اختیار نرسیده می‌تواند به ترک تحصیل و افزایش بی‌سوادی و کم‌سوادی منجر شود و به طور مسلم بر روند تربیت نسل‌های بعدی تاثیر دارد، اما بر اساس گزارش صندوق بین‌المللی حمایت از کودکان سازمان ملل (یونیسف)، ازدواج اجباری به دلایل مختلفی چون شرایط کشورها، فرهنگ، مذهب و رسوم در بین اقوام مختلف اتفاق می‌افتد.</p>
<p>اگرچه پسران و مردان نیز قربانیان ازدواج اجباری می‌شوند اما درصد بیشتر این قربانیان را زنان و دختران تشکیل می‌دهند.</p>
<p>باید پذیرفت که ازدواج دیرهنگام به اندازه ازدواج در سنین کودکی و نوجوانی می‌تواند آسیب‌زا باشد و باعث بروز بیماری‌های جسمی و روانی و تولد فرزندان ناقص توسط این نوجوانان شود، از سوی دیگر نیز باید قبول کرد که بسیاری از این کودکان پس از رسیدن به سن قانونی از انتخاب والدین خود رویگردان می‌شوند که در این بین دختران مجبور و محکوم به ادامه زندگی مشترک هستند.</p>
<p><strong>ازدواج ۱۷۷۳ کودک ۱۰ تا ۱۴ همدانی</strong></p>
<p>معاون سیاسی امنیتی استاندار همدان گفت: سال گذشته ازدواج هزار و ۷۷۳ کودک ۱۰ تا ۱۴ ساله در همدان به ثبت رسید.</p>
<p>علی‌اکبر فامیل‌کریمی با اعلم این خبر اظهار کرد: در این مدت هشت هزار و ۷۰۵ مورد ازدواج افراد ۱۵ تا ۱۹ سال، هفت هزار و ۷۶۴ مورد، ازدواج جوانان ۲۰ تا ۲۴ سال، ۲۵ تا ۲۹ سال دو هزار و ۷۴۵ مورد، ۳۰ تا ۳۴ سال یک هزار و ۲۳۲ مورد، ۳۵ تا ۳۹ سال ۵۰۵ مورد، ۴۰ تا ۴۴ سال ۲۱۴ مورد، ۴۵ تا ۴۹ سال ۱۱۸ مورد، ۵۰ تا ۵۴ سال ۹۷ مورد، ۵۵ تا ۵۹ سال ۶۹ مورد، ۶۰ تا ۶۴ سال ۴۰ مورد، ۶۵ تا ۶۹ سال ۳۸ مورد، ۷۰ تا ۷۴ سال ۲۲ مورد و ۷۵ به بالا ۲۷ مورد ازدواج به ثبت رسیده است.</p>
<p><strong>ازدواج در سنین پایین احتمال ابتلا به سرطان رحم را در زنان افزایش می‌دهد</strong></p>
<p>یک کارشناس مامایی درباره ازدواج زودهنگام کودکان گفت: ازدواج در دوره کودکی احتمال ابتلا به سرطان دهانه رحم را افزایش می‌دهد.</p>
<p>فریبا اسدی با بیان این مطلب اظهار کرد: ازدواج در دوره کودکی احتمال بروز انواع سرطان‌های رحمی به ویژه سرطان دهانه رحم را افزایش می‌دهد.</p>
<p>وی افزود: ازدواج در سنین پایین خطراتی مانند سقط جنین دارد که این گونه ازدواج‌ها بیشتر در مناطق روستایی اتفاق می‌افتد اما در مجموع خانواده‌ها باید آگاهی کامل داشته باشند و سن ازدواج را رعایت کنند تا با بیماری‌های مختلف مواجه نشوند.</p>
<p>این کارشناس مامایی بیان کرد: رحم تا دوره جوانی درحال رشد بوده و تنظیم بسیاری از هورمون‌های جنسی در دوره نوجوانی و جوانی اتفاق می‌افتد که ازدواج در سنین پایین موجب عدم تنظیم هورمون‌ها و رشد رحم شده و زمینه ابتلا به بیماری‌های مختلف را ایجاد می‌کند.</p>
<p>اسدی تاکید کرد: از ازدواج‌های سنین پایین باید تا حد امکان جلوگیری شود در غیر این صورت با یک پزشک و یا ماما در ارتباط باشند و آزمایش‌های مختلف از جمله پاپسمیر را در مقاطع زمانی مشخص انجام دهند و از وضعیت جسمی خود آگاه باشند.</p>
<p><strong>ازدواج در دوره کودکی از روی احساس است</strong></p>
<p>یک رواشناس کودک ازدواج در دوره کودکی را زمینه‌ساز افزایش طلاق معرفی کرد.</p>
<p>مرضیه محبوبی با بیان این مطلب عنوان کرد: ازدواج در دوره کودکی از روی احساسات بوده چراکه در سنین پایین احساسات بر عقل غالب می‌شود و در نهایت تصمیم درباره این نوع ازدواج منطقی نخواهد بود.</p>
<p>وی بیان کرد: با توجه به اینکه کودکان بین ۱۰ تا ۱۴ سال بسیاری از آگاهی‌ها را در این دوره کسب می‌کنند و نحوه مسئولیت‌پذیری در جامعه را به تدریج آموزش می‌بینند، ازدواج در این دوره پایه و اساس منطقی ندارد.</p>
<p>محبوبی اظهار کرد: کودکان در دوره ۱۰ تا ۱۴ سالگی نحوه ارتباطات اجتماعی را یاد می‌گیرند و نوع برخورد با فراز و نشیب‌های زندگی را آموزش می‌بینند، بنابراین در صورتی که در این دوره ازدواج کنند نمی‌توانند به خوبی از پس مسؤولیت‌های زندگی برآیند.</p>
<p>این روانشناس کودکان خاطرنشان کرد: در صورتی که ازدواج در سنین پایین اتفاق بیفتد باید این کودکان در حین زندگی زناشویی توسط خانواده‌ها حمایت شوند.</p>
<p>وی اذعان کرد: ازدواج در سنین پایین مربوط به دوره های قدیم بوده که این گونه ازدواج‌ها بیشتر در مناطق روستایی وجود دارد و در برخی موارد نیز در مناطق شهر تنها بر اساس احساسات شکل می‌گیرد که این نوع ازدواج پس از مدتی به یکنواختی رسیده و با پشیمانی مواجه می‌شوند.</p>
<p><strong>۹۹ درصد ازدواج‌های زودهنگام متعلق به روستانشینان است</strong></p>
<p>مشاور و مدیرکل دفتر امور زنان و خانواده استانداری همدان با بیان اینکه ۹۹ درصد ازدواج‌های زودهنگام در همدان متعلق به بخش‌های روستایی است، ابراز عقیده کرد: ازدواج‌ زودهنگام مشکل محسوب نمی‌شود بلکه مشکل اساسی ازدواج دیرهنگام جوانان است.</p>
<p>پروانه رضاقلی‌زاده با بیان این مطلب، افزود: ازدواج‌های زودهنگام در روستاها به آداب و رسوم و باورهای غلط اجتماعی که برایش از گذشته‌های دور باقیمانده، برمی گردد و تغییر سنن در این محیط‌ها بسیار سخت قابل پذیرش است.</p>
<p>وی با اشاره به اینکه ازدواج‌های زودهنگام سبب ایجاد مشکلاتی در زنان مانند افتادگی رحم، پوکی استخوان و مشکلات لگنی می‌شود، تصریح کرد: این در حالیست که آسیب‌های وارده از عدم ازدواج دختران و پسران به جامعه جدی است و درصد بالایی از سرطان‌ها به این افراد بازمی گردد.</p>
<p>رضاقلی زاده عنوان کرد: حاصل ازدواج زودهنگام به علت زود باردار شدن و پایین بودن آگاهی، فرزندانی است که به لحاظ جسمی برای ورود به جامعه آماده نبوده و ضعیف هستند.</p>
<p>وی بیان کرد: این در حالی است که امکان دارد زنان تحصیلکرده جامعه نیز به لحاظ داشتن تحصیلات آکادمیک دانشگاهی قادر به تربیت فرزندان خود به علت ندیدن آموزش و نداشتن مطالعه نیستند و به شیوه والدین خود عمل می‌کنند.</p>
<p>مشاور و مدیرکل دفتر امور زنان و خانواده استانداری همدان با بیان اینکه راهکار سریعی برای حل مشکل عدم ازدواج جوانان نمی توان ارائه داد، افزود: علل و عوامل مختلف اجتماعی و فرهنگی باعث شده جوانان شرایط لازم برای ازدواج را پیدا نکنند بنابراین باید راهکارها و آموزش‌هایی برای دانش‌آموزان و دانشجویانی که هنوز به این سن نرسیده‌اند، تعریف کنیم.</p>
<p>وی ادامه داد: عوامل اجتماعی زیادی باعث شده جوانان از ازدواج باز بمانند اما بخشی از آن به تحصیلات برمی گردد که ما باید از طریق اساتید راهکارهای علمی و عملی داشته باشیم چراکه ارائه راهکارهای سریع و غیرکارشناسی نمی‌تواند راهگشا باشد.</p>
<p>رضاقلی زاده اذعان کرد: دختران بازمانده از ازدواج را می‌توانیم به عنوان همسر دوم یا سوم معرفی کنیم که این راهکار شخصیت آنها را خرد می‌کند چراکه یا عدالت برقرار نمی‌شود یا حق و حقوق آنان نادیده گرفته می‌شود در غیر این صورت دختران ما باید به دنبال شغلی برای سرگرمی باشند.</p>
<p>وی اذعان کرد: راه‌اندازی بنیادهای ازدواج برای گشایش این مشکل نیز مسائل و مشکلات خاص خود را دارد.</p>
<p>وی بیان کرد: علل و عوامل فرهنگی و اجتماعی باعث شده پسران ما همسران خود را خارج از استان و روستا انتخاب کنند و همین امر سبب افزایش دختران بازمانده از ازدواج می‌شود.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=10069 by HTTrack Website Copier/3.x [XR&CO'2014], Sat, 17 May 2025 01:38:04 GMT -->
</html>

