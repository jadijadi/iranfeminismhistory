<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=9107 by HTTrack Website Copier/3.x [XR&CO'2014], Sat, 17 May 2025 04:08:23 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 9107
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article9107</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">همسر فاطمه خردمند، روزنامه نگار زندانی: فاطمه فقط با خانواده های زندانیان سیاسی ارتباط داشت، نمی دانم این چه ربطی به انتخابات مجلس دارد!</h1>
				
				<!-- finde_surligneconditionnel-->

				<p><small>چهار شنبه5 بهمن 1390</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p><a href="http://persian.iranhumanrights.org/1390/10/fatemeh_kheradmand/" class='spip_out' rel='external'>کمپین بین المللی حقوق بشر در ایران</a>: همسر فاطمه خردمند، روزنامه نگاری که شنبه ۱۷ دی ماه توسط ماموران امنیتی بازداشت شد با اظهار اینکه فاطمه از زمان بازداشت یکبار با منزل تماس داشته است به کمپین بین المللی حقوق بشر در ایران گفت که او ظاهرا در تماس تلفنیش حالش خوب بوده است اما هنوز دلیل بازداشتش مشخص نیست:« او یک روز پس از بازداشتش با منزل تماس گرفت که متاسفانه من و پسرم خانه نبودیم و او با پدر و عمه ام صحبت کرده و حالش خوب بوده و گفته است اوین است.»</p>
<p>فاطمه خردمند، دانش آموخته روزنامه نگاری دانشگاه آزاد تهران است و در روزنامه همشهری، کتاب، خرد نامه و مجله بهداشت و مجله گزارش همکاری می کرده است. او اکنون در زندان اوین به سر می برد.</p>
<p>مسعود لواسانی در خصوص نحوه دستگیری هسرش به کمپین بین المللی حقوق بشر در ایران گفت:« فاطمه به همراه پسر ۴ ساله ام به جشن تولد رفته بود. وقتی ساعت ۱۱ شب به منزل می رسد و در حال باز کردن در منزل بوده است ماموران به زور وارد می شوند و به او می گویند که حکم جلبش را دارند. وقتی وارد منزل شدند حکم را به فاطمه نشان دادند و گفتند که از وزارت اطلاعات آمدیم. »</p>
<p>مسعود لواسانی که خود نیز روزنامه نگاری است که در تاریخ ۴ خرداد ۸۸ به اتهام تبلیغ علیه نظام بازداشت و پس از گذراندن دو سال حکم حبس در ۱۷ شهریور ماه امسال آزاد شد، با اشاره به اینکه ماموران پس از ورود به منزل به تفتیش منزلش پرداخته اند، گفت:« ۴ مامور مرد به همراه یک مامور زن وارد خانه شدند. منزل را از ساعت ۱۱ تا یک نصفه شب تفتیش کردند. در این مدت پسرم داخل ماشین در خیابان بود چون با توجه به خاطره بازداشت من نمی خواستم دوباره این آدم ها را ببیند. بعد از خروج آنها در ساعت یک نصفه شب بچه را به داخل آوردم و تا ساعت ۸ صبح مشغول مرتب کردن خانه بودم تا فردا صبح فرزندم با آشفتگی خانه روبه رو نشود.»</p>
<p>لواسانی با اظهار اینکه ماموران دلیل بازداشت را ارتباط ها و رفت و آمدهای فاطمه عنوان کرده اند به کمپین گفت:« آنها درباره ارتباطات فاطمه از من سوال کردند، اینکه با چه خانواده های در ارتباط است، به کدام جلسات رفت و آمد می کند. آن شب جشن تولد دختر یکی از خانواده های زندانیان سیاسی بود که فاطمه و پسرم نیز دعوت بودند. ظاهرا ماموران از همان محل جشن فاطمه را دنبال می کردند و درباره اینکه فاطمه کجا بوده اطلاعات دقیق داشتند.»</p>
<p>مسعود لواسانی در خصوص ارتباط های همسرش که اکنون در زندان اوین به سر می برد به کمپین بین المللی حقوق بشر در ایران گفت:« در دو سالی که من در زندان بودم فاطمه در سالن ملاقات زندان و یا در جاهای دیگری که برای پیگیری کارهای من می رفت با خانواده های زندانیان دیگر آشنا شده بود و ارتباطی دوستانه و عاطفی بین آنها برقرار شده بود. اینها همگی خانواده های زندانیان انتخابات ریاست جمهوری سال ۸۸ بودند که بیشتر به دلیل داشتن درد مشترک و صرفا برای دلدارای یکدیگر دور هم جمع می شدند. فکر می کنم که این چیزی باشد که به دلیلش کسی را دستگیر کنند. خانواده ها کاری نمی کنند. ارتباط آنها صرفا عاطفی است می دانم دلیل اصلی دستگیری فاطمه چیست.»</p>
<p>حیدر مصلحی، وزیر اطلاعات ایران یک روز پس از بازداشت فاطمه خردمند و دو روزنامه نگار و فعال سیاسی، مدنی دیگر در در پایان جلسه دولت به بازداشت های اخیر اشاره کرد و مدعی شد که بازداشت شدگان جاسوس آمریکایی هستند که به دنبال اجرای اهداف آمریکایی ها برای برگزار نشدن نهمین دوره انتخابات مجلس شورای اسلامی بوده اند.</p>
<p>حیدر مصلحی درخبری که  خبرگزاری دانشجویی ایسنا منتشر کرد مدعی شد که جاسوسان دستگیر شده از طریق فضای مجازی و شبکه های اجتماعی با خارج از کشور ارتباطاتی داشته اند.</p>
<p>همسر فاطمه خردمند در خصوص این اظهارات وزیر اطلاعات گفت:«من این اتهام را به طور مشخص درباره همسر خودم تکذیب می کنم. فاطمه هیچ ارتباطی با بیگانه ها نداشته است. حتی در دو سالی که من در زندا ن بودم فاطمه هیچ مصاحبه ای با رسانه های خارج از کشور نداشت. کوچکترین چیزی که بتوان در این مورد شائبه ای به وجود بیاورد مورد همسر من وجود ندارد. فاطمه یک زن خانه دار و مادری بود که در کنارش خبرنگار غیر سیاسی هم بود. من نمی دانم که به چه شکلی می خواهند این اتهام را به او نسبت بدهند حالا شاید هم این اتهام در مورد هسمر من نیست. فاطمه فقط در این مدت با زنان دیگری از خانواده های سیاسی دور هم برای جشن تولدی، افطاری و یا مراسمی از این قبیل دور هم جمع می شدند که یک جور دلگرمی بوده است و ربطی به انتخابات نداشته است.»</p>
<p>مسعود لواسانی با اظهار امیدواری از اینکه زودتر فاطمه به خانه برگردد، گفت:« امیدوارم زودتر سوءتفاهم رفع شود و فاطمه برگردد. پسر ۴ ساله مان مرتب سراف مادرش را می گیرد. من حتی تلویزیون روشن نمی کنم تا مبادا در خبرها چیزی از مادرش بشنود. وقتی من به زندان رفتم متین دچار اختلاف تکلم شد که در طول دو سال زندان فاطمه پیگیر امور درمانی متین بود و هنوز هم گفتار درمانی او تمام نشده است.»</p>
<p>فاطمه خردمند، دانش آموخته روزنامه نگاری دانشگاه آزاد تهران است و در روزنامه همشهری، کتاب، خرد نامه و مجله بهداشت و مجله گزارش همکاری می کرده است. او اکنون در زندان اوین به سر می برد.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=9107 by HTTrack Website Copier/3.x [XR&CO'2014], Sat, 17 May 2025 04:08:23 GMT -->
</html>

