<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=5834 by HTTrack Website Copier/3.x [XR&CO'2014], Sat, 17 May 2025 18:22:32 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 5834
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article5834</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">قالیباف: ۲ فرزند کافی است</h1>
				
				<!-- finde_surligneconditionnel-->

				<p><small>شنبه18 اردیبهشت 1389</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>فارس: شهردار تهران گفت: ۲ فرزند کافی است و باید این امکان را فراهم کنیم تا خانواده‌ها بتوانند خودشان در مورد تعداد فرزندانشان تصمیم‌گیری کنند.</p>
<p>محمدباقر قالیباف، در همایش روز جهانی ماما که در سالن همایش‌های برج میلاد برگزار شد، این روز را به خانواده مامایی کشور تبریک گفت و افزود: این روز از دو جهت با ارزش است، از یک سو توجه به سلامت جامعه و نوزادان و از سوی دیگر روز ماما روز گرامیداشت تلاش‌های بی‌شائبه بانوانی است که توانسته‌اند با حضور خود حفاظت و سلامت را برای زنان و نوزادان به ارمغان آورند.</p>
<p>وی ادامه داد: جمعیت ماماها، پیام آوران شادی و امید به جامعه هستند و شکی نیست که آنها آرام‌بخش پر‌اضطراب‌ترین لحظاتی هستند که مادران و پدران در طول زندگی خود با آن روبرو هستند.</p>
<p><strong>* امروز تبعات رشد غیر منطقی جمعیت در سال ۶۴ را می‌پردازیم</strong></p>
<p>قالیباف خاطر نشان کرد: رشد غیر منطقی جمعیت در سال ۶۴ که میزان موالید به یک میلیون و ۸۰۰ هزار در سال رسید ، طوری بود که تا امروز تبعات آن را می‌پردازیم ، هرچند منابع کشور ما و ظرفیتش دو برابر این جمعیت است، اما بالفعل کردن این ظرفیت‌ها و بالفعل کردن فرصت‌های اقتصادی نیز اهمیت دارد.</p>
<p>وی افزود : تنظیم خانواده موضوع جدی است و با سیاست قطعی باید مورد توجه خانواده‌ها باشد، اگر خانواده‌ای به خواست خود، خواهان تعداد زیادی ازفرزندان بود، کسی مخالفتی ندارد، اما اگر خانواده‌ای به هر دلیلی این تعداد فرزند را نخواهد، نباید آن را تشویق به این کار کنیم، بلکه امکان آن را فراهم کنیم تا خواسته‌های خود را به طور شرعی، قانونی و اخلاقی برآورده کند تا شاهد گناهان کبیره‌ای چون سقط جنین نباشیم و ظرفیت تولد فرزندان جدید را در خانواده و جامعه ایجاد کنیم.</p>
<p><strong>* موج کمبود شیر خشک در سال ۶۴ را نتوانستیم حل کنیم</strong></p>
<p>شهردار تهران خاطر نشان کرد: در سال ۶۴ موج کمبود شیر خشک و پوشک بچه بود که نتوانستیم حل کنیم، پس از آن کلاس‌های شلوغ در مدارس ابتدایی بود که این موضوع نیز حل نشد و امروز موج این بحران به اشتغال، مسکن و ازدواج این جمعیت رسیده است که نمی‌توانیم حل کنیم، ما که این تجربه را داشتیم نباید حرفی بزنیم که با آن منطبق نباشد.</p>
<p>وی با اشاره به شعار دو فرزند کافی است، گفت: باید این امکان را فراهم کنیم تا خانواده‌ها بتوانند خودشان در مورد تعداد فرزندانشان تصمیم گیری کنند.</p>
<p>شهردار تهران تصریح کرد: برخی تصمیمات شاید خوب باشد، اما گاهی برداشت‌های غیر منطقی از آن می‌شود، اینکه برای هر فرزندی که متولد می‌شود، سرمایه گذاری کنیم و سرمایه‌ای برای آن درست کنیم؛ کار خوبی است، اما باید ابعاد آن را فراهم کنیم تا داستان فردی نباشد که یک دکمه داشت و به خاطر آن خواست تا کت و شلوار بدوزد.</p>
<p><strong>* می‌توان گفت شهر را بیشتر مردانه ساخته‌ایم و کمتر به زنان توجه کردیم</strong></p>
<p>قالیباف نقش ماما را در حوزه سلامت در خانواده بسیار جدی و مهم دانست و خاطر نشان کرد : شهرداری تهران در گذشته نه چندان دور، عمدتاً به عنوان سازمانی خدماتی مورد توجه بود و توقع مردم نیز از آن در همین حد بود، اما امروز بر این باوریم که شهر بیش از آنکه از لحاظ کالبدی مورد نظر باشد انسان‌ها در آن مهم هستند و اگر ما در حوزه کارهای خدماتی، عمرانی و حمل و نقل فعالیت می‌کنیم نه به خاطر آن است که وظیفه ماست بلکه همه این‌ها مقدماتی است که مردم شهر به جهت روحی و روانی در آسایش نسبی قرار گیرند.</p>
<p>وی افزود: در این میان توجه به موضوعات آمادگی جسمانی از یک طرف و از طرف دیگر توجه به عرصه روح و روان ضرورتی اجتناب ناپذیر است.</p>
<p>وی با بیان اینکه ۵۰ درصد جامعه ما را بانوان تشکیل می‌دهند، اما با این وجود کمتر به این قشر توجه شده است، گفت: بسیاری از امکانات شهرها به گونه‌ای بوده است که ما شهر را بیشتر مردانه ساخته‌ایم و کمتر به زنان توجه کردیم.</p>
<p>شهردار تهران افزود: در شهرداری تهران بر این موضوع متمرکز شده‌ایم تا در کنار مسائل عمرانی و خدماتی، به مسائل روحی و روانی نیز توجه کنیم و باور داریم که خانواده نقش کلیدی در جامعه دارد و اگر خانواده نقش تربیتی خود را به درستی انجام دهد، جامعه‌ای سالم خواهیم داشت که مورد قبول سایر جوامع در مقایسه با آنان خواهد بود.</p>
<p>وی با بیان اینکه شهرداری به خانواده‌ از بعد مادی و معنوی بسیار توجه دارد، گفت: بسیاری از اقدامات شهرداری در زمینه اوقات فراغت به گونه‌ای بوده است که همه اعضای خانواده با هم بتوانند از امکانات و فضاهای به وجود آمده استفاده کنند که در گذشته نه چندان دور اینگونه نبود، ما امروز علاوه بر فضاهای ورزشی ویژه بانوان، در بسیاری از مجموعه‌های ورزشی شهرداری، زنان و مردان این امکان را دارند تا در فضایی مستقل و کنار هم فعالیت کنند که این موضوع در انسجام خانواده مؤثر است.</p>
<p><strong>* درصدد هستیم بخشی از عقب ماندگی‌های بانوان در شهر را جبران کنیم</strong></p>
<p>قالیباف افزود: در شهرداری تهران به دنبال آن هستیم تا بخشی از عقب ماندگی‌های بانوان در حوزه شهر را نسبت به گذشته جبران کنیم و خود را در زمینه سلامت خانواده مکلف می‌دانیم که خانه‌های سلامت به همین دلیل راه اندازی شدند و شما نقش مهمی در همکاری با شهرداری در این زمینه می‌توانید داشته باشید تا با رویکرد محله محوری از این ضرورت غافل نشویم.</p>
<p>وی تصریح کرد: اگر سلامت جامعه دچار مشکل شود تبعات اجتماعی و اقتصادی زیادی دارد که کانون گرم خانواده را دچار مشکل می‌کند و آن را به هم می‌زند؛ در صورتی که شهروند سالم داشته باشیم می‌توانیم خانواده سالم و به دنبال آن محله سالم و شهری سالم داشته باشیم.</p>
<p>قالیباف با بیان اینکه رسیدن به شهری سالم از خانواده شروع می‌شود و زنان نقش مهمی در این زمینه دارند، گفت: ما در شهرداری تهران با همه وجود سلامت را امری ملی و انسانی می دانیم و آن را درک کرده‌ایم وهمه نهادها نیز باید در این زمینه خود را مسئول بدانند.</p>
<p>شهردار تهران افزود : هرچند وظیفه اصلی رسیدگی به حوزه‌های سلامت بر عهده مجموعه بهداشت و درمان است اما شهرداری تهران در هماهنگی و همکاری با آنها خود را مکلف می‌داند.</p>
<p>وی افزود: باید تصمیمات این حوزه پخته و کارشناسی و منطبق با شرایط دینی، نظر مراجع بزرگ، امام خمینی (ره)، مقام معظم رهبری و همه افرادی که در این زمینه تجربه علمی دارند، باشد.</p>
<p>شهردار تهران افزود: از افتخارات نظام اسلامی ما این است که در ۲۰ سال گذشته ، تنظم خانواده و شبکه بهداشت را به طور منطقی و اصولی و کاملاً خود باور در مجموعه خانواده‌ها نهادینه کرد واین موضوع امروز تا دورترین روستاهای ما نیز وجود دارد.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=5834 by HTTrack Website Copier/3.x [XR&CO'2014], Sat, 17 May 2025 18:22:32 GMT -->
</html>

