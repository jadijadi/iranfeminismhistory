<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=9254 by HTTrack Website Copier/3.x [XR&CO'2014], Sat, 17 May 2025 03:59:12 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 9254
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article9254</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">واگذاري فرزند به خانواده‌هاي داراي يك فرزند، زنان مجرد و ايرانيان خارج از كشور </h1>
				
				<!-- finde_surligneconditionnel-->

				<p><small>شنبه6 &#1575;&#1587;&#1601;&#1606;&#1583; 1390</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p><a href="http://www.isna.ir/ISNA/NewsView.aspx?ID=News-1955579&amp;Lang=P" class='spip_out' rel='external'>ایسنا</a>: مدير كل دفتر كودكان و نوجوانان سازمان بهزيستي گفت: در لايحه حمايت از كودكان و نوجوانان تمهيداتي انديشيده شده است تا از اين پس به خانواده‌هايي كه داراي فرزند واجد شرايط هم فرزند اعطا ‌شود.</p>
<p>حميدرضا الوند در گفت‌وگو با خبرنگار «اجتماعي» خبرگزاري دانشجويان ايران (ايسنا)، با تاكيد براينكه درلايحه حمايت از كودكان و نوجوانان، دايره شمول سرپرستي براي خانواده‌هاي متقاضي گسترده‌تر شده است، اظهار كرد: بر اساس قوانين فعلي خانواده مي‌تواند متقاضي سرپرستي دائم يا موقت شود كه پنج سال اززندگي زناشويي آنها گذشته و در طي اين پنج سال بچه‌دار نشده باشد.</p>
<p>وي افزود: در حال حاضر به دليل ارتقاي بسياري از شاخص‌هاي اجتماعي از جمله سطح تحصيلات و آگاهي زنان و بالا رفتن سن ازدواج كه وابسته به بسياري از متغيرهاي اجتماعي است. در حال حاضر افراد در سنين بالا ازدواج كرده و سپس براي بچه‌دار شدن برنامه‌ريزي كرد و تا زمان محكم شدن بنيان‌هاي زندگي مشترك، بچه‌دار نمي‌شوند و اين موضوع تعداد باروري‌هاي مطلوب را پايين آورده سبب شده بسياري از خانواده‌ها يا يك فرزند بياورند يا بچه‌دار نشوند.</p>
<p>مدير كل دفتر كودكان و نوجوانان سازمان بهزيستي در ادامه با تاكيد بر اينكه ادامه يافتن اين روند نظام خويشاوندي را براي نسل‌هاي بعد دستخوش تغيير و تحول مي‌كند خاطرنشان كرد: به اين ترتيب نسل‌هاي بعد با عناويني همچون عمه، عمو، دايي و غيره بيگانه شده و به نهاد خانواده و فرهنگ كشور آسيب وارد مي‌شود.</p>
<p>الوند در ادامه با اعلام پيش‌بيني اعطاي فرزند به خانواده‌هاي داراي يك فرزند واجد شرايط در قانون حمايت از كودكان و نوجوانان عنوان كرد: به اين ترتيب تمام خانواده‌هايي كه يك بچه دارند هم مي‌توانند متقاضي سرپرستي فرزند شوند.</p>
<p>به گفته وي با تحقق اين امر به فرزندان واجد شرايط مندرج در قانون اجازه داده مي‌شود از فضاي امن نهاد خانواده بهره‌مند شوند.</p>
<p><strong>واگذاري فرزند دختر به زنان مجرد واجد شرايط</strong></p>
<p>مدير كل دفتر كودكان و نوجوانان سازمان بهزيستي در ادامه با بيان اينكه بر طبق اين قانون و در واگذاري فرزندان به خانواده‌ها بر اساس اولويت و راي صادره از مراجع قضايي ذيصلاح رفتار مي‌شود عنوان كرد: در ميان متقاضيان اولويت نخست با خانواده‌هايي است كه فرزند ندارند و خانواده‌هاي كه حاصل ازدواجشان تنها يك فرزند است در مرحله بعد قرار دارند، در مرحله سوم زنان مجردي قرار دارند كه پايگاه اجتماعي اقتصادي فرهنگي ارزشي مناسبي برخوردار هستند.</p>
<p>الوند افزود: اين زنان به هر دليلي يا نخواستند و نتوانستند ازدواج كنند يا به دلايل خاص همسر خود را از دست داده‌اند اما نمي‌توان آنها را از حق مادر شدن محروم كرد و مي‌توانند براي سرپرستي فرزند دختر اقدام كنند.</p>
<p>مديركل دفتر كودكان و نوجوانان در ادامه تاكيد كرد: حضور فرزند در فضاي خانواده به نگهداري كودك در موسسات شبانه‌روزي ترجيح داده مي‌شود، چرا كه در خانواده بيولوژيست كاركردها در پرورش شخصيت كودكان دارد كه فضاي موسسه‌اي فاقد اين كاركرد است و حتي اگر بهترين امكانات در موسسات نگهداري فراهم شود باز هم نمي‌تواند جايگزين خانواده شود.</p>
<p>الوند افزود: اين تمهيدات در جهت ترويج ارزش‌هاي نهاد خانواده و طبق اصول دين مبين اسلام و نظام فرهنگ ملي انديشيده شده است.</p>
<p>مدير كل دفتر كودكان و نوجوانان سازمان بهزيستي دربخش ديگري از سخنانش با اشاره به ديگر مطالبات سازمان بهزيستي، كه در لايحه حمايت از كودكان و نوجوانان گنجانده شده‌اند، تصريح كرد: سازمان بهزيستي به عنوان متولي استيفاي حقوق كودكان فاقد سرپرست موثر و قانوني براي تامين امنيت عاطفي، رواني، جسماني و بهداشت اين كودكان راهكارهايي انديشيده است.</p>
<p><strong>اعطاي وجه قانوني به سرپرستي موقت</strong></p>
<p>الوند در ادامه با بيان اين كه مهمترين مطالبه در لايحه حمايت از كودكان و نوجوانان اعطاي وجهه قانوني به سرپرستي موقت است، گفت: تا پيش از اين، ملاك صدور راي در خصوص سرپرستي موقت ماده 1187 قانون مدني و خانواده بود اما چون از اين قانون برداشت دوگانه صورت مي گرفت در قانون حمايت از كودكان و نوجوانان در زمينه صادر شدن حكم سرپرستي موقت از طريق مراجعه قضايي براي افرادي كه واجد شرايط هستند مواردي به صراحت ذكر شده است.</p>
<p><strong>اعطاي جايگزين‌هاي ارث براي كودكاني كه به سرپرستي دايم سپرده مي‌شوند</strong></p>
<p>وي در ادامه با اعلام اعطاي جايگزين‌هاي ارث براي كودكاني كه به سرپرستي دايم سپرده مي‌شوند عنوان كرد: بر اساس مباني ديني فرزند خوانده‌ها مشمول ارث نمي‌شوند اما براي تامين امنيت عاطفي، رواني، جسماني اين كودكان راهكارهايي از جمله برخورداري از تامين اجتماعي، خدمات بازنشستگي والدين و حق اولاد در اين قانون ذكر شده است.</p>
<p>الوند افزود: در حال حاضر با از دست دادن پدرخوانده و مادرخوانده اين كودكان يتيم مضاعف شده و دوباره به مراكز شبانه‌روزي بازگردانده مي‌شوند اما با تصويب اين قانون براي افراد كارمند حق اولاد درج شده و فرزندان اين افراد از مزاياي بازنشستگي والدين بهره‌مند مي‌شوند.</p>
<p>وي به ايسنا گفت: بر اساس قانون مدني مصوب 29 اسفند 1353 كودكان تا سن 12 سالگي قابليت واگذاري دارند اما در قانون جديد فرزندان تا سن 16 سالگي هم با لحاظ نمودن ضوابط و شرايطي مشمول اين قانون مي‌شوند.</p>
<p><strong>واگذاري فرزند به اتباع ايراني خارج از كشور</strong></p>
<p>مدير كل كودكان و نوجوانان سازمان بهزيستي در ادامه گفت‌وگو با ايسنا با اعلام واگذاري فرزند به اتباع ايراني خارج از كشور بر اساس لايحه حمايت از كودكان و نوجوانان تشريح كرد: يكي ديگر از موارد اعطاي سرپرستي به افراد واجد شرايط مندرج در اين قانون، اعطاي سرپرستي به اتباع ايراني مقيم كشورهاي خارجي است.</p>
<p>الوند افزود: بر اساس قانون فعلي فردي كه مقيم ايران است مشمول واگذاري فرزند مي‌شود وبه اين ترتيب افرادي كه تابعيت ايران ندارند و مقيم ايران هستند هم مشمول دريافت فرزند مي‌شوند اما فرد ايراني كه تابع ارزش‌ها و مباني فرهنگ اصيل ايراني است و به دليل ضرورت‌هاي شغلي‌اش خارج از كشور به سر مي برد مشمول اين قانون نمي‌شود و به اين ترتيب حقوق اجتماعي هموطنان ايراني تضعيف شده و قانون حمايت از كودكان و نوجوانان در جهت احقاق حق اين افراد است.</p>
<p>مدير كل كودكان و نوجوانان سازمان بهزيستي تصريح كرد: بر اساس قانون فعلي اگر كودكي فاقد سرپرست موثر و قانوني بوده و سرپرستي‌اش بر اساس مفاد قانون حمايت از زنان، كودكان بي‌سرپرست و آيين‌نامه اجرايي آن وظيفه بهزيستي باشد و پدر، مادر يا جد پدري او در قيد حيات باشد لازم است سه سال در مراكز نگهداري باقي بماند و سپس سازمان بهزيستي بر اساس سياست محوري خود زمينه ورود او به خانواده جايگزين را فراهم مي‌كند.</p>
<p>الوند در پايان گفت: در قانون جديد اين مدت سه به دو سال كاهش پيدا كرد چرا كه خانواده‌ها اغلب متقاضي كودكان كم‌سن و سال‌تر هستند و فرصت ورود كودك به درون خانواده در سنين پايين‌تر بيشتر است و هنگامي كه خانواده كودك مراجعه نكرده و پيدا نمي‌شود دليلي براي نگهداشتن كودك در موسسات وجود ندارد.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=9254 by HTTrack Website Copier/3.x [XR&CO'2014], Sat, 17 May 2025 03:59:12 GMT -->
</html>

