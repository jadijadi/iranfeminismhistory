<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=5014 by HTTrack Website Copier/3.x [XR&CO'2014], Sat, 17 May 2025 02:59:20 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 5014
			<br>
			<br>مسیر:<br> صفحه اول  &gt;  سایت نوشته ها
			<br>
			<br>لینک مستقیم:<span dir=ltr><br>/spip.php?article5014</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">تلاش مذبوحانه سیما در تخریب فمنیسم! /سهل و ممتنع</h1>
				
				<!-- finde_surligneconditionnel-->

				<p><small>يكشنبه1 آذر 1388</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>چند شب پیش، خانه نبودم، که دوستی عزیز پیامک زد: بزن کانال دو سیمای ملی! گفتم خانه نیستم، راجع به چیست ؟ پاسخ داد: یک برنامه احمقانه برای کوبیدن فمینیزم!!</p>
<p>به توصیه دوستان، این برنامه را از طریق اینترنت دیدم! و عجب برنامه مزخرفی بود!</p>
<p>اولین چیزی که برایم جالب بود مجری برنامه بود. زنی که اندر تاثیرات منفی فمینیزم سخن پراکنی می کرد ! همان فمینیزمی که از صدقه سر آن، فرصت کار پیدا کرده بود! همان فمینیزمی که تلاشهای پیروانش، به این زن و امثال او ، فرصت عرض اندام داده. همان فمینیزمی که نگذاشته او با پوشیه در معرض عموم ظاهر شود. همان که او را از مطبخ به متن اجتماع آورده! همانکه باعث شده او و هم جنسانش، هویت از دست رفته خود را، تا حدودی باز یابند! همان که به او فرصت خودنمایی داد.. فرصت...</p>
<p>می مانم در تعجب این همه جسارت، یا چه عرض کنم وقاحت مجری برنامه، که با وجود این همه تناقض، حاضر می شود در جلوی دوربین ظاهر شود! واقعا برای خودش سئوالی پیش نمی آید؟</p>
<p>جالبش آن بود که در این گونه برنامه ها، صدا و سیما در حرکتی نمایشی-آکروباتیک، رنگ عوض میکند و به راحتی دختران بد حجاب( به زعم خودشان) را جلوی دوربین می آورد و مانیفست های آنان را به عنوان شاهد مدعای خود، علم می کند!!</p>
<p>یا از سویی دیگر، دانشمندان و نظریه پردازان اجتماعی و علوم انسانی غربی ، که از قضا ،همین اواخر، از عوامل ایجاد جنبش سبز و تحریکات مردمی و به عنوان دشمن شناخته شده اند، زمانی که به نفعشان باشد، دوست میشوند و نظریاتشان صلاحیت می یابد.<br class='autobr' />
از آن سو، در این برنامه با نشان دادن تصاویری از تلاشهای فعالان جنبش زنان در آگاه سازی زنان از حق و حقوقشان، آنهم با تصاویری که عملا سرقت از آرشیوهای خصوصی نهادهای مدنی فعال در زمینه امور زنان بوده، و نیز با تغییر در گفتگو های صورت گرفته، به تلاشی منفور جهت فتنه انگیزی در جنبش زنان و قلب واقعیت دست زده اند. هر چند عملا برای انان که بفهمند ، نقش عدوی مسبب خیر را هم بازی کردند در ارائه این اطلاعات!</p>
<p>یکی از مسخره ترین توجیهات ارائه شده در این برنامه، اشاره به وجود اختلاف در خود جنبش زنان است! و نتیجه مسخره تری که از این موضوع گرفته، آنکه پس آنها با وجود اختلافات میان خودشان، چگونه می خواهند مسائل زنان دیگر را رفع کنند!!!!</p>
<p>به واقع از چنین برنامه هایی که به نام دفاع از نهاد مقدس! خانواده ساخته میشوند، حالم به هم میخورد! چون چنین برنامه هایی، اصولااهداف سیاسی شومی را در جهت یکدست سازی و تحمیق بیشتر افکار عمومی، برای اعمال اتوریته ای کامل تر، دنبال می کنند.</p>
<p>خانواده با تعاریفی که امثال چنین برنامه هایی سعی دارند به خورد مردم دهند، تعاریف کلیشه ای و خاک گرفته ای است که سالهاست، معنای واقعی خود را از دست داده! به نظر من تعریف سنتی نهاد خانواده، در دنیای امروز، با تغییرات و چالش های بنیادینی مواجه است. شکل های متفاوت خانواده، تغییر شکل بسیاری از ارزشهای سنتی در این نهاد، مشارکت زنان در اداره اقتصادی خانواده و بسیاری المان های دیگر، نشان از این واقعیت دارد، که دیگر دولتها نمی توانند با تاکید بر همان تعاریف سنتی، به اداره امور بپردازند!</p>
<p>این کار در واقع، ایستادن در مقابل تغییرات ناگزیر اجتماعی است. ایستادن در برابر رشد جوامع است.<br class='autobr' />
***<br class='autobr' />
بخش دوم این برنامه نیز، بازبه مصادره به مطلوب کردن و قلب واقعیت می پردازد! و در مقایسه ای مضحک، رژیم شاهنشاهی را بهتر از دوران حکومت اصلاحات میداند، آنجا که تلویحا می گوید آنها هم فهمیدند که ما نباید به اعلامیه جهانی حقوق زنان بپیوندیم، ولی دولت اصلاحات نفهمید و خود را متعهد کرد که پیوستن به کنوانسیون رفع تبعیض علیه زنان را پی خواهد گرفت.</p>
<p>وقاحت دیگر بخش دوم این برنامه، اشاره به کمک های مالی خارجی، پیش کشیدن نمایشهای دروغین انقلاب مخملی، اشاره به نام و فیلم های کارگردانان و فعالان ،و عملا تهمت و نشر اکاذیب بود که به نظرم قابلیت پی گیری قانونی و شکایت را دارد.</p>
<p>هنوز قسمت سه این برنامه را ندیده ام...و نهایتا فعلا منتظرم ببینم تا کجا می خواهند این چنین گستاخ بتازند!</p>
<p><a href="http://extremumm.blogspot.com/2009/11/blog-post_21.html" class='spip_out' rel='external'>سهل و ممتنع</a></p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=5014 by HTTrack Website Copier/3.x [XR&CO'2014], Sat, 17 May 2025 02:59:20 GMT -->
</html>

