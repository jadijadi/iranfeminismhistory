<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=3739 by HTTrack Website Copier/3.x [XR&CO'2014], Sat, 17 May 2025 03:35:23 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 3739
			<br>
			<br>مسیر:<br> صفحه اول  &gt;  سایت نوشته ها
			<br>
			<br>لینک مستقیم:<span dir=ltr><br>/spip.php?article3739</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				<img class='spip_logo spip_logos' alt="" src="local/cache-vignettes/L194xH143/arton3739-11577ce9d.jpg?1747450929" width='194' height='143' />
				<p class="surtitre">تنها داشتن یک ویژگی کافی است</p>
				<h1 class="titre">نقش برجسته‌ی زنان در ساختن جهانی بهتر</h1>
				<p class="soustitre">دویچه وله</p>
				<!-- finde_surligneconditionnel-->

				<p><small>پنج شنبه15 &#1575;&#1587;&#1601;&#1606;&#1583; 1387</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>ایریس بربن که یکی از بازیگران محبوب تلویزیون و سینمای آلمان محسوب می‌شود، به همراه نیکول مایبام، ژورنالیست و نویسنده، کتابی منتشر کرده است با عنوان «زنان، جهان را به حرکت در می‌آورند» که در آن زندگی و فعالیت ۲۴ تن از زنان مبارز کشورهای گوناگون جهان به تصویر کشیده شده است. بخشی از این کتاب جدید اختصاص دارد به شیرین عبادی، حقوقدان و برنده جایزه صلح نوبل از ایران.</p>
<p>توجه نویسندگان این کتاب به ابعاد مختلف زندگی و فعالیت‌های این زنان در شرایط حاضر است. ۲۴ زنی که در کتاب معرفی شده‌اند، انسان‌های با شهامتی از گوشه و کنار جهان هستند که توان خود را در راه اجرای عدالت، صلح و برابری حقوق زنان بکار گرفته‌اند. نگاهی به زندگی این زنان نشان می‌دهد، چطور می‌توان بدون ارتباط به درجه تحصیل، سن، وضعیت خانوادگی و یا میزان دارایی، با توان و اعتقاد خود حرکتی را علیه خشونت، علیه جنگ و تجاوز، علیه نابرابری و نژادپرستی در هر سرزمینی آغاز کرد.</p>
<p><strong>نمونه‌‌های فعالیت و مبارزه زنان</strong></p>
<p>کتاب با عرضه‌ی یک نمونه‌ی‌ به ظاهر ساده در آلمان آغاز می‌شود. نیکل لودکینگ و یانا بوتنر، دو زن جوان آلمانی‌اند که هنگام حمله‌‌ی نژادپرستانه‌ی دو مرد به یک جوان سیاهپوست کنیایی در کافه یک دیسکو در ایالت براندنبورگ در شرق آلمان مداخله کردند و وی را از خطر مرگ قطعی نجات دادند. خطر بی‌تفاوتی نسبت به مشاهده اعمال خشونت به دیگران موضوعی است که از سال‌ها پیش در آلمان مطرح و بویژه در دوران حکومت دیکتاتوری نازی‌‌ها طعم تلخ آن در این کشور چشیده شده است.</p>
<p>مونیکا هاوسا، زن پزشک سویسی نمونه دیگری است که ایریس بربن و نیکل مایبام در کتاب خود به توضیح فعالیت‌های وی پرداخته‌اند. هاوسا از سال‌ها پیش با کمک سازمان مدیکا موندیاله، سازمانی که خود موسس آن است، برای زنانی که در جنگ مورد تجاوز و خشونت قرار گرفته‌اند، پناه و کمک می‌یابد.</p>
<p>موضوع مبارزه با جنگ، در توضیح زندگی و فعالیت سیدنی شه‌‌هان زن آمریکایی نیز مورد توجه قرار می‌گیرد. او از سال ‌۲۰۰۴ از زمانی که پسرش در جنگ عراق کشته شد، از سازماندهندگان تظاهرات بزرگ علیه جنگ در سراسر جهان است. سیلوانا فوکیتو مثال دیگری از زنان مبارز در کتاب «زنان جهان را به حرکت در می‌آورند» است. وی زن ایتالیایی است که علیه باندهای مافیایی و جنایات آنان مبارزه می‌کند.</p>
<p><strong>نگاهی به زندگی شیرین عبادی</strong></p>
<p>زندگی و فعالیت‌های شیرین عبادی، حقوقدان و برنده جایزه‌ی صلح نوبل، در راه اجرای موازین حقوق بشر در ایران نیز در این کتاب جایی را بخود اختصاص داده است. در کنار شرح گوشه‌هایی از زندگی شیرین عبادی، بخش‌هایی از تاریخ معاصر ایران به خوانندگان این کتاب عرضه می‌شود.</p>
<p>هزاران زن در سال قربانیان خشونت خانگی در سراسر جهان هستند. بررسی فعالیت‌های روزا لاگاپر، زن اتریشی و افشاگری‌های وی در چهارچوب سازمانی که به همین منظور تأسیس کرده، در کتاب بربن، مثالی برای مبارزه زنان در مقابل این نوع خشونت است.</p>
<p>منیره رحمان در بنگلادش از زنانی که به دلیل حسادت و انتقام‌گیری و با پاشیدن اسید به صورتشان ناقص، ناتوان و از جامعه طرد شده‌اند، حمایت می‌کند. راکیتا پویگا، در بورکینا‌فسو با فعالیت‌های روشنگرانه تلاش می‌کند از سنت دهشت آور ختنه دختران در کشورش جلوگیری به عمل آورد.  زندگی پر تحرک و مرگ خبرنگار روسی، آنا پولیتکوفسکایا نیز از موضوع‌های مورد انتخاب در این کتاب است.</p>
<p><strong>تنها داشتن یک ویژگی کافی است</strong></p>
<p>این ها تنها نمونه‌هایی از زندگی زنانی هستند که در کتاب ۳۴۰ صفحه‌ای « زنان جهان را به حرکت در ‌آورند» مطرح شده‌اند. زنانی که مبارزه خود را از هیچ شروع کردند ولی با شهامت و تلاشی پیگیر تأثیرات شگرفی در محیط پیرامون خود آفریدند.</p>
<p>ایریس بربن در مقدمه کتاب می‌گوید: «من فکر می‌کنم این امر باید بدیهی شود، در جایی که لازم است از کمک دریغ نکنیم. این زمانی امکان پذیر است که نسبت به مسائل جامعه خود و جهان حساس باشیم. زنان در این کتاب نشان می‌دهند، اگر کسی برای ارزش‌هایی که بدان معتقد است پا به میدان بگذارد، به چه چیزهایی دست خواهد یافت. اینان زنان کاملا معمولی هستند که شاید فقط یک ویژگی دارند، آنان گام در راه خود گذاشته‌اند و به پیمودن این راه ادامه می‌دهند.»</p>
<p><strong>مشهورترین زن رویاهای مردان آلمانی</strong></p>
<p>ایریس بربن، هنرپیشه نامی آلمان به زیبایی و خلاقیت در کار هنری خود شناخته شده است. حتی در مورد او گفته می‌‌شود، بربن، زن رویاهای مردان آلمانی است، از جوان پانزده ساله گرفته تا پیرمرد نود و پنج ساله. او در سال ۱۹۵۰ در شهر دتمولد متولد شد. دوره دبیرستان تمام نکرد و با گذراندن دوره رقص و تعلیم صدا، به دنیای فیلم روی آورد. وی هم اکنون با بازی در بیش از ۳۰۰ فیلم و سریال تلویزیونی از مشهورترین هنرپیشگان زن آلمان است.</p>
<p>با انتشار کتاب «زنان جهان را به حرکت در می‌‌آورند» ایریس بربن از شهرت خود سود می‌جوید تا با آنچه به فراموشی سپرده می‌شود، مبارزه کند. او از زندگی زنانی یاد می‌کند که گامی در جهت بهبود جهان برداشته‌اند. بربن در سال ۲۰۰۳ به دلیل فعالیت‌های پیگیرش علیه نژادپرستی و یهودی‌ستیزی بالاترین جایزه خدمات داوطلبانه اجتماعی آلمان را دریافت کرد.</p>
<p><a href="http://www.dw-world.de/dw/article/0,,4069795,00.html" class='spip_out' rel='external'>شیرین جزایری</a></p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=3739 by HTTrack Website Copier/3.x [XR&CO'2014], Sat, 17 May 2025 03:35:24 GMT -->
</html>

