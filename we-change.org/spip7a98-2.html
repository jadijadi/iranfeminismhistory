<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=3271 by HTTrack Website Copier/3.x [XR&CO'2014], Sat, 17 May 2025 03:01:46 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 3271
			<br>
			<br>مسیر:<br> صفحه اول  &gt;  سایت نوشته ها
			<br>
			<br>لینک مستقیم:<span dir=ltr><br>/spip.php?article3271</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				<img class='spip_logo spip_logos' alt="" src="local/cache-vignettes/L50xH50/arton3271-d44c2656e.jpg?1747342915" width='50' height='50' />
				<p class="surtitre">قتل های ناموسی</p>
				<h1 class="titre">زنگ خطر</h1>
				<p class="soustitre">روزآنلاین / آسیه امینی</p>
				<!-- finde_surligneconditionnel-->

				<p><small>شنبه16 آذر 1387</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>اعلام رسمي آمار 50 قتل ناموسي در عرض هفت ماه گذشته، توسط يک مقام ارشد پليس آگاهي ناجا، زنگ خطري جدي ‏است که البته مدتها پيش به صدا درآمده اما بي توجهي به آن، هم در قانون ( وحتا بازخواني و تدوين دوباره لايحه قانون ‏مجازات اسلامي) و هم در حوزه هاي بازدارنده ديگر موجب شده است که اين پديده اجتماعي که خشن ترين نوع خشونت ‏خانگي و اجتماعي است، بالاخره از آمارهاي رسمي مقامهاي دولتي سر در آورد. ‏</p>
<p>‎‎‏<strong> مرور چند خبر‎‎</strong></p>
<p>تصوير اول: 11 ارديبهشت 87 مردي در دزفول دختر 24 ساله اش را در خواب با چکش کشت و سپس جسدش را به آتش ‏کشيد. او در اعترافاتش گفته است : دخترم چند بار از خانه فرار كرده بود و بدون اجازه من به عقد موقت مردان غريبه در ‏مي آمد. كارهاي او آبروي من را برده بود به همين خاطر ساعت 2 بامداد 11 ارديبهشت در حالي كه نجمه در خواب بود او ‏را با ضربات چكش به قتل رساندم و سپس با انتقال جسدش به جاده دزفول، آن را به آتش كشيدم. همسرم ابتدا خواست راز ‏اين جنايت را فاش كند اما او را تهديد كردم اگر موضوع را به كسي بگويد وي را نيز مي كشم- روزنامه قدس 25 ‏ارديبهشت 87‏</p>
<p>تصوير دوم : 21 ارديبهشت 87 مرتضي برادر دختري به نام مرجان، وي را در داخل يک اتاق دار زد و بعد هم پيکر نيمه ‏جانش را با چاقو از پاي در اورد. دليل مرتضي براي قتل خواهرش چنانکه در محکمه اعتراف کرد، دفاع از حيثيت برباد ‏رفته خانواده به خاطر اقدام به فرار خواهرش با خواستگاري بود که خانواده او را نپذيرفته بود. مرجان و خواستگارش بعد ‏از تلاش براي محرم شدن و بستن عقد در محضر، به دليل نداشتن رضايت پدر، نتوانستند به همسري هم در آيند. مرجان ‏براي گرفتن رضايت پدر به خانه برگشت و در آتش خشم برادر سوخت - روزنامه اعتماد 26- خرداد87‏</p>
<p>تصوير سوم : روز 28 ارديبهشت 87، مرد 47 ساله اي در بيرجند دختر 18 ساله خود را در خانه خفه کرد. دختر او آسيه، ‏ازدواج کرده بود و در شب حادثه، همسرش در مسافرت به سر مي برد. به نوشته روزنامه اعتماد زندگي آسيه مورد قبول ‏پدرش نبوده و او، دخترش را باعث بي آبرويي خود و دامادش مي دانست. – روزنامه اعتماد – 31 ارديبهشت87‏</p>
<p>تصوير چهارم : محمد شريف، مردي است که در بهمن ماه 86 دختر 14 ساله اش سعيده را به کوه هاي کويين در اطراف ‏زاهدان برده و در آنجا به همراه دوستش او را سنگسار کرده و سپس به ضرب چهار گلوله کشته است. علت سنگسار سعيده ‏از سوي پدرش، داشتن رابطه با پسري – که وي نمي شناخته- عنوان شد. – روزنامه قدش – 24 بهمن86-‏</p>
<p>تصوير پنجم : آبان ماه 87 در شيراز، پدري دختر 14 ساله اش را به خاطر سوء ظن به داشتن رابطه با مردي به قتل ‏رساند. اين مرد در تحقيقات پليس گفت که داشتن تهوع دخترش، به وي اطمينان داده که او با مردي رابطه نامشروع داشته ‏است. از اين رو وي را در خوب با روسري خخفه کرد. ادعاي اين مرد در مورد رابطه جنسي دخترش توسط پزشکي ‏قانوني رد شد. روزنامه قدس-12 آبان 87‏</p>
<p>مردي در استان فارس که نمي خواست دخترش در دانشگاه ادامه تحصيل بدهد و معتقد بود براي دختر، ازدواج بهتر از ‏درس خواندن است، دخترش را به دليلي صحبت کردن با همکلاسي هاي پسرش، به اجبار به خانه رد، رويش نفت ريخت و ‏آتش زد. اعتماد- چهارشنبه 1 آبان87‏<br class='autobr' />
‏... ‏</p>
<p>اين تصويرها سياهنمايي يا حتا بزرگنمايي يک واقعيت نيست. بلکه تنها ورق زدن حوادثي است که سه مورد اول آن فقط در ‏عرض يک ماه در سه نقطه مختلف کشور رخ داده است. ‏</p>
<p>شايد تصوري که بسياري از ما از قتلهاي ناموسي در ذهن داريم، مربوط شود به مناطقي خاص در کشور. مثلا جنوب، ‏غرب يا جنوب شرقي. يا مناطقي که عشيره نشينند و سنت تسليم بودن در برابر اراده مرد خانواده يا رئيس طايفه، سنتي بي ‏چون و چراست و سنت شکن، طبيعتا مجازاتي غير قابل انکار در پيش خواهد داشت. اما خبري که ماه پيش در يکي از ‏روزنامه هاي صبح تهران مننتشر شد، حکايتي متفاوت از اين تصور ذهني ماست. ‏</p>
<p>روز 21 آبان 87، پدري در خيابان شادمان تهران دختر 11 ساله اش را به آتش کشيد. دليلي که اين پدر در تحقيقات ‏نخستين، براي پليس عنوان کرد، ديدن چند فيلم خانوادگي بوده که در آن دختر 11 ساله اش رقصيده است. ‏</p>
<p>بنابراين پيش از هرچيز بايد بدانيم که قتل ناموسي امروز در کشور ما يک مساله قومي يا طايفه اي يا محدود به مناطقي ‏خاص نبوده است و حتا اگر در گذشته چنين استنباطي وجود داشت، اينک اين پديده در بسياري از نواحي ايران ديده مي ‏شود. چنانکه در همين خبرها نيز از بيرجند و زاهدان گرفته تا فارس و تهران و دزفول را شامل شده است. ‏</p>
<p>دوم فرضي که در بازخواني اين پرونده ها به هم مي ريزد، دلايلي است که افراد براي اين قتلها عنوان کرده اند. پيش از ‏اين، يکي از مهمترين دلايل قتل ناموسي، داشتن رابطه با مردي که از نظر خانواده مشروعيت نداشت، فرض مي شد. در ‏حالي که در همين چند پرونده مي بينيم که اين مساله به برداشتهاي ذهني پدر و برادر، از هرنوع رابطه اي با مرد غيرـ نه ‏فقط ازدواج- تسري يافته است. طوري که حتا رقص در يک محيط خانوادگي يا صحبت کردن با همکلاسي دانشگاهي منجر ‏به شديدترين رفتارهاي خشونت باري شده است که نتيجه آن قتل دختر خانواده بوده که با وجو مقاومتهاي مادر، رخ داده ‏است. ‏</p>
<p>‎‎<strong>دختران "بي چرا مرده"‏‎‎</strong></p>
<p>قتلهاي ناموسي را بايد نوعي از خشونت اجتماعي و خانوادگي به حساب آورد که با پشتوانه صريح قانون از پدر، به عنوان ‏قيم و مسوول خانواده و با توجيه سنتها و مقررات نانوشته اجتماعي رخ مي دهد. ‏</p>
<p>اگرچه مقررات و سنتها را نبايد ناديده گرفت. اما صرف توجيه سنت بودن يک عمل، در ميان يک قوم يا قبيله و عشيره و ‏طايفه نمي تواند نافي دخالت قانون و مجازات، درباره مرتکبان آن باشد. اگر چه اين اصل، به ظاهر امري بديهي و پذيرفته ‏شده است، اما در عمل شاهد سکوت معني دار قانون گذار و مجري قانون، هردو، در اين باره ايم. ‏</p>
<p>قانونگذار در ماده 220 قانون مجازات اسلامي بصراحت از پدر خانواده در قتل فرزندش حمايت غير مستقيم کرده است و ‏وي را به صرف پدر بودن از مجازات ساير قتلان، متمايز کرده و به وي امتياز فرار از مجازات سنگين داده است. در اين ‏ماده قانوني پدر خانواده به پرداخت ديه به ورثه محکوم مي شود. اين در حالي است که کشتن دختران و زنان اگر به دلايل ‏ناموسي باشد، نشان از تحکم و اراده سرکوبگر مرد يا مردان خانواده دارد به حدي که قادرند باعث مرگ اين دختران يا ‏زنان آنهم به فجيع ترين شکل ممکن شوند. آيا در چنين خانواده اي، بايد از افراد خانواده مثلا مادر انتظار داشت که ديه ‏دخترشان را از چنين پدري درخواست و دريافت کنند؟ و آيا چنين چيزي از اساس امکان پذير وبا ابتدايي ترين فرضيات ‏ذهني و عقلي وو واقعي ما جور است؟ ‏</p>
<p>تکيه بر عدم مجازات قصاص براي پدر فرزند کش، اصرار بر تسري چنين قانوني بر پدران قاتل و اساسا تاييدي بر صدور ‏احکام اعدام نيست. بلکه نشان از اين دارد که فرزند کشي نيز مثل هر قتل ديگري نشان از وجود و شيوع يک بيماري ‏اجتماعي دارد. قانون در چنين مواقعي مي تواند با پيش بيني چنين شرايطي، بازدارنده و رعب انگيز باشد. وجود مجازاتهاي ‏سنگيني چون حبس دراز مدت، مي تواند در برابر پدران قاتلي که دخترشان را تنها به جرم داشتن يا فرض بر داشتن رابطه ‏با مردي که نزد خانواده براي داشتن اين رابطه مشروع نيست، شکنجه کرده يا مي کشند، بازدارنده باشد. ‏</p>
<p>و مهمتر از آن واقعيت اين است که ما هيچ کار فرهنگي و اجتماعي در اين زمينه انجام نداده ايم. نه فقط در مناطقي که پديده ‏دختر کشي و ناموس کشي، به يک معضل اجتماعي تبديل شده، بلکه در شهرهاي بزرگ نيز در سياستهاي فرهنگي و ‏اجتماعي، ردپايي از آموزش يا پيشگيري ديده نمي شود. ‏</p>
<p>زمان زيادي در پيش نداريم. تاکنون نيز وقت و انرژي زيادي هدر رفته اشت. بايد به فعالان زن در ايران گفت که اگر ‏حکومت در اين باره، به هر دليلي، اقدامي نمي کند، آنها، به دليلي محکم حمايت از تغيير وضعيت اجتماعي دختران و زنان، ‏آستين بالا بزنند. ‏</p>
<p><a href="http://www.roozonline.com/archives/2008/12/post_10410.php" class='spip_out' rel='external'>روزآنلاین</a></p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=3271 by HTTrack Website Copier/3.x [XR&CO'2014], Sat, 17 May 2025 03:01:46 GMT -->
</html>

