<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=4048 by HTTrack Website Copier/3.x [XR&CO'2014], Sat, 17 May 2025 03:53:09 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 4048
			<br>
			<br>مسیر:<br> صفحه اول  &gt;  سایت نوشته ها
			<br>
			<br>لینک مستقیم:<span dir=ltr><br>/spip.php?article4048</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				<img class='spip_logo spip_logos' alt="" src="local/cache-vignettes/L200xH150/arton4048-630de7409.gif?1747452844" width='200' height='150' />
				<p class="surtitre">گفت و گو با رفعت بیات ، کاندیدای ریاست جمهوری</p>
				<h1 class="titre">گشتهای ارشاد به مرد ها تذکر دهند</h1>
				<p class="soustitre">رادیو فرانسه</p>
				<!-- finde_surligneconditionnel-->

				<p><small>چهار شنبه16 اردیبهشت 1388</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>رفعت بیات کاندیدای ریاست جمهوری یکی از سه زنی است که برای شرکت در انتخابات ریاست جمهوری اعلام آمادگی کرده است .</p>
<p>او پنجاه و یک ساله و نمایندۀ مستقل مجلس است . هدف او نه تنها شرکت در انتخابات و احراز مقام ریاست جمهوری است، بلکه او می خواهد نگرش شورای نگهبان را نسبت به مسائل زنان تغییر دهد. شورای نگهبان تا کنون کاندیداتوری زنان را برای این مقام ممنوع اعلام کرده بود زیرا واژۀ "رجل " را تنها به مردان قابل اتلاق میدانست . به قول خودش در صورت تائید صلاحیتش توسط این شورا به سرعت کابینه اش را معرفی می کند .او امیدوار است در بین کاندیداهای نهائی ریاست جمهوری کاندیداهای زن حضور داشته باشند :</p>
<p><strong> خانم بیات! شما وقتی کاندیدا شدید تاکید کردید که اگر شورای نگهبان این بار صلاحیت کاندیداهای زن را به خاطر زن بودن رد کند بخش زیادی از ارای رای دهندگان در انتخابات از دست می رود مگر این بار چه تغییری را در جامعه احساس کرده اید ؟</strong></p>
<p> تعداد زیادی از زنان به من مراجعه می کنند و این را می گویند که چرا ما باید نردبام به قدرت رسیدن کسانی باشیم که وقتی به قدرت می رسند مردم و همچنین زنان را فراموش می کنند . این بحث ها را خیلی از زنان با من دارند و می گویند اگر این بار کاندیدای زنی بین تائید شده ها نداشته باشیم حتی پای انتخابات نمی ائیم .برخی حتی می گویند در صورت تائید زنان شاید به انها رای هم ندهیم اما همین که معضل حل شده باشد برای مان کافی است و علقه عاطفی شان به نظام بیشتر می شود .</p>
<p><strong> پس برای همین وقتی کاندیدا توری تان را اعلام کردید از همه زنان ومردان ایرانی خواستید در جهت تغییر نگاه شورای نگهبان درباره رئیس جمهور شدن زنان تلاش کنند ایا هدف تان از نامزدی فقط همین موضوع بوده است یا واقعا به رئیس جمهور شدن هم فکر می کنید ؟</strong></p>
<p> من با این کار هدف جدی یعنی همان رئیس جمهور شدن را دنبال می کنم . من از نزدیک با دیدگاه های حضرت امام اشنائی دارم و در پاریس ایشان را می دیدم درآن زمان در امریکا دانشجو بودم و با همسرم خدمت حضرت امام رسیدیم و علاوه بر این که مقلد ایشان بودم و در جریان انقلاب پشت سر ایشان حرکت کردم یک نوع علاقه عاطفی و فلسفی نیز به ایشان داشتم و بر دیدگاه های ایشان هنوز هم کار می کنم . از نظر جامعه شناسی معتقدم در فضای فکری حکومتی ایشان کسب رضایت مندی مردم در جایگاه والائی قرار داشته است . بنابراین با توجه به تحقیق های جامعه شناسی که داشتم همیشه محور بررسی من این بوده که ما به چه درجه ای از رضایت مندی مردم رسیده ایم؟ بنابر این حرکت من بسیار جدی است و معتقدم عوامل زیادی موجب شده که ما هنوز به یک درجه قابل توجه از کسب رضایت مندی مردم در زندگی روزمره نرسیم و به همین دلیل به عرصه انتخابات ورود کردم هم دوره قبل و هم اکنون .</p>
<p><strong> دوره قبل هم کاندیدای ریاست جمهوری شدید ؟</strong></p>
<p> بله – اما گفتند که شرایط رجل سیاسی را ندارید اما الان یک دوره نماینده مجلس هم بوده ام .</p>
<p><strong>اما به جز این بحث تا انجا که من به خاطر دارم در دوره قبل اقای الهام سخنگوی وقت شورای نگهبان اعلام کردند که اصلا زنان نمی توانند کاندیدا باشند و منظور از رجال همان مردانند ؟</strong></p>
<p> بله- اما این بار گوئی سخنان اقای کدخدائی این فضا را شکسته است و گفته اند منظور از رجال هم زنان و هم مردانی هستند که تجارب کافی سیاسی دارند و این موضوع مهمی است .</p>
<p><strong>البته برخی هم معتقدند سخنان اقای کدخدائی به معنای رفع ممنوعیت ثبت نام زنان به عنوان کاندیدای ریاست جمهوری است و نه تائید صلاحیت شان در این باره چه عقیده ای دارید ؟</strong></p>
<p>من فکر نمی کنم شورای نگهبان وآقای کدخدائی انقدر دیدگاهشان نسبت به جامعه پائین باشد که بخواهند افکار عمومی را فریب بدهند یا خدای ناکرده عوام فریبی کنند به نظر من پشت گفتگوی ایشان نگرش مثبتی وجود دارد . جامعه ما به سمتی حرکت می کند که از توان مدیریتی زنان بیشتر برخوردار شود . بعید می دانم که شورای نگهبان با توجه به جایگاهی که دارد چنین تصوری را ایجاد کند و بنابر این با اینکه هدف من کاملا جدی و اجرائی بوده است اما این منافع را نیز در خود پنهان دارد و ان روشن شدن بحث رجال ؛ اقبال عمومی نسبت به مدیریت اجرائی زنان ؛ شناخت توانمندی زنان و آشنائی بیشتر همه با تفکرات برنامه ریزی و حکومتی انان خواهد بود .</p>
<p><strong> شعار انتخاباتی تان به عنوان یکی از نامزدهای ریاست جمهوری چیست ؟</strong></p>
<p> من شعارم را پس از تائید صلاحیت شدن توسط شورای نگهبان می گویم چون شعار من کاملا متفاوت از شعاری است که آ قایان کاندیدا دارند است .</p>
<p><strong>حداقل بخشی از انرا برای ما بگوئید ؟ اینکه شعار انتخاباتی یک کاندیدای زن چه تفاوت هائی با کاندیداهای مرد دارد ؟</strong></p>
<p> نه شعارم را به صورت کامل که نمی گویم اما تمام عوامل شعارهای من متصل به بحث رضایت مندی مردم است . البته مهمترین علت عدم رضایت مندی مردم از زندگی روزمره شان را سو مدیریت در منابع انسانی می دانم برای اینکه ما در شایسته سالاری متاسفانه کاملا باندی عمل کرده ایم و مدیریت باندی موجب شده که متاسفانه دولتها و از جمله دولت نهم به اهدافش نرسد و برنامه چهارم نتواند درست پیش برود و حتی در فضای پیشبرد چشم انداز هم کندی ایجاد شود نمونه اش هم در عدم تحقق اهداف اصل 44 است .</p>
<p><strong>همسر یکی از کاندیداهای ریاست جمهوری گفته است که بهتر است همه نامزدهای این پست یکی از شعارهای خود را" رفع تبعیض علیه زنان "قرار دهند ممکن است یکی از شعارهای انتخاباتی شما هم همین باشد ؟</strong></p>
<p> من محوریت کارم درباره زنان تغییر نگرش مردان نسبت به جایگاه زنان در جامعه خواهد بود .تبعیض یکی از نتایج این نگرش هاست . مشکلات ما در حال حاضر نگرش اقایان نسبت به زنان است .</p>
<p><strong> خب این خودش هم یک تبعیض است؟</strong></p>
<p> نه نگرش ابزاری نسبت به زن نتیجه اش تبعیض های اجتماعی و گذاشتن گشت های ارشاد هست اینها نتایج است ما باید به ریشه هائی که اکنون در جامعه شکل می گیرند توجه کنیم .من بیشتر به رفع مظلومیت از زنان فکر می کنم که تبعیض یکی از انهاست و این جمله وتعبیر را هم از سخنان مقام معظم رهبری گرفتم و سفارش ایشان در دیداری که با فراکسیون زنان داشتیم ایشان فرمودند که یادتان باشد در طول تاریخ بشریت زن مظلومیت تاریخی با خود همراه دارد و شما این مظلومیت را از او بگیرید. ایشان فرمودند که یکی از دلایل این مظلومیت نگرش مردان نسبت به زنان است .</p>
<p><strong> بین صحبت هایتان به گشت های ارشاد اشاره کردید می دانید که یکی از شعارهای انتخاباتی دو نفر از کانیداهای ریاست جمهوری جمع کردن این گشت هاست شما هم اگر رئیس جمهور شوید این کار را می کنید ؟</strong></p>
<p> من به این بحث کلا ن نگاه می کنم و اگر این گشتها بمانند تذکر به اقایان را شروع می کنیم و کارکرد ان را عوض می کنم. اصلا دوست ندارم که خانم ها پای این ون ها بایستند و منتظر تذکر به زنان باشند کارکرد این گشتها باید ریشه کن کردن خرید و فروش مواد مخدر وبی بند و باری های مردان باشد .</p>
<p><strong> خانم بیات بسیار ی از قوانین فعلی ما نگاه تبعیض امیز به زنا ن دارند شما اگر رئیس جمهور شوید درباره تغییر این قوانین اقدام می کنید ؟</strong></p>
<p> یک رئیس جمهور زن وقتی نگرش کلان داشته باشد در همه مراحل کارش وقتی ائین نامه ای را ببیند که به مظلومیت زن متصل می شود و تبعیض درباره انها را بیشتر می کند جلوی انها را می گیرد .</p>
<p><strong> مثلا درباره کدام قوانین این رفع مظلومیت را در دستور کار خود قرار خواهید داد ؟</strong></p>
<p> به نظر من عدم احساس امنیت قضائی و حقوقی در کشور بزرگترین عامل تبعیض و مظلومیت زنان است بنابر این مجری می تواند در مراحل مختلف به کمک قوه قضائیه بیاید و یک ارتباط برنامه ریزی داشته باشد .</p>
<p><strong> به تغییر قوانین خاصی کمک نمی کنید ؟</strong></p>
<p>خیلی اوقات وقتی در دادگاه ها پروند ه ای تشکیل می شود بیشتر زنان هستند که در دادگاه ها احساس امنیت نمی کنند ما باید به این موارد بیشتر توجه کنیم و ببینیم در دیدگاه امام و رهبری این موارد چه جایگاهی دارند من با اشنائی که به این دو تفکر دارم می دانم می توان حقوقی را که بعضا در مراحل قانونی از زنان ضایع می کند . اصلاح کنیم و این ها در تعامل بین قوه قضائیه و مجریه اصلاح می شود . این مسائل باید با دیدگاهی جامعه شناختی بررسی شود و قوه مجریه انها را حل کند مثلا زنان ایرانی که شوهر خارجی دارند نمی توانند ملیت خود را به فرزندشان منتقل کنند .این خیلی بد است امام سجاد( ع )مادر ایرانی داشته و ما اصلا در فرهنگ ائمه مان اینچنین نگرش هائی را نداشته ایم ..در قوانین مدنی خاص ما هم موادری هست که یک رئیس جمهور زن خیلی بیشتر می تواند به انها بپردازد تا مشاور امور بانوان یک رئیس جمهور که مرد است .</p>
<p><strong> الان تعدادی از زنان در کشور ما بحث قوانین و تغییر ان را به طور جدی پی گیری می کنند چقدر در جریان این فعالیت ها هستید ؟</strong></p>
<p> ما در مجلس هم این مطالبات را تنظیم کرده بودیم مواردی که در قانون مدنی خاص هست مواردی چون طلاق ؛ حضانت ؛تعدد زوجات و سایر مسائل را خدمت مقام معظم رهبری فرستادیم اقا هم خوب به این مواردتوجه کردند .موضوع بحث ارث زن از زمین هم در این راستا بود وایشان بر آن تاکید کردند و با فراز ونشیب مورد توجه قرار گرفت .نسبت به این موارد باید اجماع کشوری وجود داشته باشد که من مطمئنم دولتی که نگرشش نسبت به زن مثبت و ابزاری نباشد می تواند همه این مطالبات را چه در مجلس و چه در ان .جی . اوها پی گیری کند .مثلا یکی از علل بالا رفتن مهریه همین نگرانی خانواده ها ازبی بند و باری مردان و نگرانی های قانونی است. همین طور درباره تعدد زوجات هیچ زنی حاضر نیست زندگی چند ساله عاطفی اش را حتی به طور عادلانه با کس دیگری تقسیم کند چون مطابق قران می دانیم هیچ مردی به این عدالت نمی رسد .</p>
<p><strong> شما فمینیست هستید</strong> ؟</p>
<p> خیر -من یک زن متکی بر دیدگاه اسلامی ؛شیعه و پیرو دیدگاه امام و رهبری هستم . که در بسیاری از دیدگاههای حقوقی زنان پیشروتر از دیدگاههای غربی هستم.</p>
<p><strong> چه تعبیری از فمینیسم دارید ؟</strong></p>
<p> فمینیسم در غرب زمانی به وجود آمد که زنان احساس کردند در فلسفه سیاسی زمان خودشان جایگاهی ندارند و نهایتا در ارزش گذاری جایگاه خودشان را منفی می دیدند در موضوعاتی چون اشتغال و یکسان سازی حقوق و جایگاه اقتصادی .اکنون در بحث فمینیسم یکسان سازی فرهنگی مطرح شده که ما از این نظر با انها اختلاف نظر داریم . اما اینکه یک زن می خواهد رئیس جمهور شود در دیدگاه ولائی یک امر پسندیده است و مسئولان ما باید به ان احترام بگذارند.</p>
<p><strong> گروهی از فعالان جنبش زنان ائتلافی انتخاباتی را شکل داه اند یکی از خواسته های انان در این ائتلاف پیوستن یه کنوانسیون جهانی رفع تبیعض علیه زنان است شما در این باره چه عقیده ای دارید ؟</strong></p>
<p> ائتلاف اسلامی زنان البته چنین تفکری ندارد و این ائتلاف با آن کاملا متفاوت است . در پیوستن به کنوانسیون ما بارها تذکراتی داده ایم و به دو موضوع اعتراض کرده ایم یکی موضوع سقط جنین و دیگری بخش یکسان انگاری حقوق و وظایف زن و مرد ما به فرصت های مساوی فکر می کنیم .ما باید فرصت های مساوی ایجاد کنیم تا زنان از دستیابی به فرصت های اجتماعی به واسطه وظایف خانگی شان عقب نمانند.به خاطر همین است که وقتی به نحو ظریفی برای ورود زنان به دانشگاه ها سهمیه بندی می کنند به بهانه اینکه تعداد زنان در برخی رشته ها افزایش یافته به نظرم این عادلانه نیست و به هیچ وجه با این مسائل نمی توان شوخی کرد من کاملا مخالف این چنین تبعیض های جنسیتی هستم و با ان ها در صورت رئیس جمهور شدن مقابله می کنم.</p>
<p><strong>پس با پیوستن به کنوانسیون رفع تبیعض علیه زنان مخالفید ؟</strong></p>
<p> به خاطر ان دو مورد بله البته سازمان ملل هم این اشکال های مارا پذیرفته به نظرم درباره این کنوانسیون با افراط و تفریط مواجهیم. ما به بیشتر کنوانسیون های جهانی پیوسته ایم بنابراین پیوستن به این کنوانسیون با این دو شرطی که ما داریم هیچ اشکالی ندارد.</p>
<p><strong> فمینیستهای ایرانی را می شناسید ؟</strong></p>
<p> بله غالبا می شناسم.</p>
<p><strong> مثلا چه کسانی را ؟</strong></p>
<p> البته در کشور ما خیلی از زنان را که در جبهه اصلاح طلبان قرار گرفته اند فمینیست می دانند . اما این غلط است و انها فمینیست نیستند بلکه اعتراض هائی به جایگاه حقوقی زنان به ویژه در دولت فعلی دارند .اما انهائی که در این جرگه ودر چارچوب نظام نیستند مثل خانم عبادی دیدگاهی دارند که در چارچوب اسلامی نیست و فقط مدافع حقوق زنانند. بخش مهمی ازدیدگاه های آنان که به رفع مظلومیت از زنان ؛ تبعیض های اموزشی و دادگاهها بر می گردد فصل مشترک ماست . منتها ما انها را در چارچوب اسلامی بررسی می کنیم و انها در چارچوب نظام حقوقی غرب ولی به هر حال فصل مشترک هائی داریم .</p>
<p><strong> اگر رئیس جمهور شوید چند وزیر زن در کابینه تا ن خواهید داشت ؟</strong></p>
<p> بالطبع خیلی بیشتر از اقایانی که بوده اند اما نگرش من در انتخاب مدیران یک نگرش کاملا علمی خواهد بود و علاوه بر اینکه چارچوب اسلامی و انقلابی را رعایت می کنم اما یک تست مدیریتی هم دارم که این ازمون شانزده شخصیت شغلی را بررسی می کند .و حدود ده سال در دانشگاهی که اداره می کنم آن را اجرا و همه مدیرانم را نیز با این تست به همکاری دعوت می کنم .این تست خلقیات افراد را با شغلی که می خوهند انتخاب کنند بررسی می کند .</p>
<p><strong> پس هنوز معلوم نیست که چند وزیر زن در کابینه تان دارید ؟</strong></p>
<p> چرا قطعا از پنج با شش نفر کمتر نخواهند بود.</p>
<p><strong>کدام وزارتخانه ها را به وزرای زن واگذار می کنید ؟</strong></p>
<p>من خیلی مایلم دو نفر از معاونت هایم خانم باشند وزات خانه های امور خارجه ؛کار و امور اجتماعی؛ تعاون و رفاه ؛ محیط زیست و گردشگری را نیز به زنان می سپارم و همچنین اموزش و پرورش ؛ بهداشت و درمان را به زنان می سپارم .</p>
<p><strong> بنابراین برخی از وزارتخانه های مهم را به زنان واگذار خواهید کرد ؟</strong></p>
<p>من معتقدم به توانمندی مدیریتی زنانه تاکنون در کشورمان بی توجهی شده است ما از این ویژگی به خوبی می توانیم در کشورمان استفاده کنیم چون از این طریق عاطفه وارد فرایند مدیریتی می شود .من فکر می کنم زنان در استانداری ها هم می توانند موفق باشند .</p>
<p> ممکن است نام چند نفر از وزاری زنتان را بگوئید ؟ نه – البته موفق ترین و شفاف ترین رای هم زمانی خواهد بود که کاندیداها کابینه شان را معرفی کنند من این کار را در اینده وقتی صلاحیتم تایید شد انجام خواهم داد .</p>
<p><strong>قطعا مشاورانی در حلقه تان دارید حداقل نام چند نفراز انها رابگوئید نکند نام انها هم سری است ؟</strong></p>
<p> بعدا می گویم فقط به شما می گویم از چه قشری هستند . در حلقه مشاورانم مدیران سطح بالای چند وزارتخانه از خانم ها و اقایان حضور دارند . نمایندگان و وزرای ادواری هم حضور دارند و در حال برنامه ریزی خوبی هستند .</p>
<p><strong> از این افراد چند نفرزن هستند؟</strong></p>
<p> از15 نفری که در این جمع حضوردارند هفت نفرشان زن هستند .</p>
<p><strong> خیلی ها معتقدند پای گذاشتن زنان در این عرصه تجربه نوعی شکست است از انجا که شما چند دوره هم کاندیدای مجلس شده و شکست خورده اید می خواهم از شما بپرسم که چرا انقدر به تجربه کردن شکست علاقه مندید چون خودتان هم خوب می دانید که با وجود تایید صلاحیت هم شانسی برای رئیس جمهور شدن ندارید ؟</strong></p>
<p> در انتخابات مجلس رای اوردن و نیاوردن دلایل مختلفی دارد و رای نیاوردن اخیر من هم به دلیل استیضاح وزیر کشور بود و عکس العمل منفی که بخش اجرائی در استان نشان داد ..بله من چند دوره کاندیدای مجلس شدم . اما نام ان را شکست نمی گذارم من یک نماینده مستقل بوده ام و اتفاقا رای خوبی هم داشتم . وقتی من می دانم برای نیامدنم تلاش زیادی شده ان را شکست نمی دانم .</p>
<p><strong> اما عرصه ریاست جمهوری نتیجه اش شکست است چرا به عرصه ای وارد شده اید که می دانید نتیجه اش جز شکست نیست ؟</strong></p>
<p>من علاقه مند خدمت به جامعه هستم و اینکه این جامعه می تواند از توانمندی ام استفاده کند . رای نیاوردن دلیل شکست نیست. مگر اقای هاشمی رفسنجانی که رای نیاوردند شکست خوردند این مسائل تحلیل سیاسی و اجتماعی نیاز دارد. البته حضور ما زنان در انتخابات دلایل دیگری هم دارد و این پیش قدم شدن در موضوعی است که با شنیدن حرف های زیادی هم همراه است تا مسائلی را روشن کند .</p>
<p><strong> یکی دیگر از کاندیداهای زن ورود به این عرصه را نوعی فداکاری می داند با این گفته موافقید ؟</strong></p>
<p> بله با این گفته هم موافقم شنیدن هزاران حرف مختلف و تحملش نوعی فداکاری است و اینکه ما شخصا به لحاظ مسائل مادی و اجتماعی چیزی به دست نمی اوریم بلکه تنها به صحنه می ائیم تا زمینه مثبت را برای ورود زنان جامعه فراهم کنیم. در زمان جنگ هم با اینکه خیلی ها با ورود زنان به عرصه جنگ مخالف بودند من وارد عرصه شدم برای اینکه اهداف امام را در کشور گسترش دهم و احساس کردم وظیفه ام را انجام داده ام . الان احساس می کنم فضا سازی برای ورودزنان به این عرصه هم لازم است . این کار نوعی جسارت و از خود گذشتگی هم لازم دارد .ولی من اصلا به حرف های مخالفان اهمیتی نمی دهم.</p>
<p><a href="http://www.rfi.fr/actufa/articles/112/article_6209.asp" class='spip_out' rel='external'>ترانه بنی یعقوب</a></p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=4048 by HTTrack Website Copier/3.x [XR&CO'2014], Sat, 17 May 2025 03:53:10 GMT -->
</html>

