<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=6360 by HTTrack Website Copier/3.x [XR&CO'2014], Sat, 17 May 2025 18:49:38 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 6360
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article6360</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">جان زندانيان اعتصاب کرده در خطر است! اعلام نگرانی جمعی از فعالان مدنی و سياسی و فرهنگی</h1>
				
				<!-- finde_surligneconditionnel-->

				<p><small>يكشنبه17 مرداد 1389</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>"وارتان" ، بهار خنده زد و ارغوان شکفت.</p>
<p>در خانه ، زير پنجره گل داد ياس پير.</p>
<p>دست از گمان بدار! با مرگ نحس پنجه ميفکن!</p>
<p>بودن به از نبود شدن، خاصه در بهار ...</p>
<p>بيش از چهارده روز است که هفده رادمرد ايرانی در بند ۳۵۰ زندانيان سياسی اوين، در اعتصاب غذا به سر می برند. اعتراض ايشان به شرايط نامناسب زندان، برخورد نامناسب ماموران اين بند و رعايت نشدن حقوقشان به عنوان يک زندانی است. ۳۷۰ تن از فعالان اجتماعی و سياسی و فرهنگی، روزنامه نگاران و هموطنانی که نگران سلامتی اين زندانيان هستند و در ميان آنها نام چهره های شناخته شده اجتماعی و حقوق بشری و زنان به چشم می خورند، با انتشار بيانيه ای، از اعتصاب کنندگان و خانواده هايشان که برخی از انها نيز به اعتصاب کنندگان پيوسته اند، خواسته اند تا جانشان را برای خود، خانواده هايشان و برای سرزمينی که به آنها نيازمند است، حفظ کنند. <br class='autobr' />
در اين بيانيه همچنين خطاب به مسوولان کشور گفته شده که مسووليت حفظ جان زندانيان سياسی با آنهاست و لازم است تا با حفظ حقوق آنها، خطری که جانشان را تهديد می کند رفع کنند.</p>
<p>متن کامل بيانيه به شرح زير است: ‬‬</p>
<p>بيش از دوازده روز است که هفده رادمرد پرشکيب ايران، در بند ۳۵۰ زندان اوين، بدنهای نحيفشان را در اعتراض به شرايط نامناسب و ستم مضاعفی که به زندانيان اين بند شده است، بر پرچم اعتصاب برافراشته اند. آنها زبانشان را بر غذا بسته اند تا مگر زبانهای ديگرانی که بيش از آنها آزادی سخن گفتن دارند، به سخن در آيند و فرياد خاموش آنها را به گوش جهان برسانند.</p>
<p>هموطنان، جان فرزندان ما در خطر است. هفده تن از زندانيانی که به جرم فعاليتهای اجتماعی، سياسی يا مدنی، در زندان بوده اند به شرايط نامناسبشان، اعتراض و برای نشان دادن اين اعتراض اعتصاب غذا کرده اند. در ميان آنها روزنامه نگاران و وبنگارانی هستند، که ما بسياری از خبرها و تحليلهای سالهای اخير کشورمان را از قلم آنها شنيده ايم. در بين آنها دانشجويانی هستند که مثل همه فرزندان اين خاک، به عشق خدمت به مهين، راهی دانشگاه شدند. در ميان آنها فعالان مدنی و حقوق بشری هستند که همه تلاششان در سالهای اخير ، حفظ کرامت و شان آدميت در کشور ما بوده است. در ميان آنها فعالان سياسی بوده اند که درد وطن داشته اند و راهی پيشه کرده اند که برای آنها وعده عدالت و انصاف داشت. اما اينک اين هفده تن يار تنها مانده ما در اوين، در پی بيدادی که برآنها رفته است و در گزير از هرگونه چاره جويی و پاسخ دهی عادلانه مسوولان قضايی و امنيتی کشور، مرگ را به سفره بدنشان فراخوانده اند! تا مگر به اين شرح، اين فرياد و اين داد بيداد شنيده شود! و در اين راه، خانواده ها و برخی از مادران و همسرانشان نيز به آنها پيوسته اند.</p>
<p>خبرها حکايت از وضعيت وخيم چندين تن از اعتصاب غذا کنندگان و همچنين برخی از مادرانی که در اعتصاب به سر می برند، دارد.</p>
<p>ما جمعی از فعالان اجتماعی، سياسی و فرهنگی و همچنين عده ای از هموطنانی که نگران سلامتی فرزندان رنج کشيده مان در زندان اوين هستيم، از ايشان و خانواده های نگرانشان که تا کنون پاسخی برای قانون شکنی های پی در پی در حفظ حقوق زندانيانشان دريافت نکرده اند، با حفظ حق رسيدگی درخواستهای بحق آنها، می خواهيم که اعتصاب غذايشان را بشکنند و همانگونه که روح بلندشان در برابر بيداد تا کنون پايدار مانده است، اجازه دهند تا جسمشان نيز در اين راه، پايدار بماند. از ايشان می خواهيم تا وجود گرانقدرشان را برای ايران عزيز، سالم نگه دارند. از آنها می خواهيم که اميد را به تن رنجورشان درهم نشکنند و از آنها می خواهيم که زنده بمانند.</p>
<p>درخواست ما از ايشان به معنای اين نيست که در اين راه با آنها همراه نبوده ايم. بلکه به اين دليل است که جان عزيز آنها بايد برای خودشان، خانواده هايشان و برای سرزمين ما ايران، سالم و در امان بماند.</p>
<p>همچنين روی ديگر اين سخن با همه مقامهای مسوول در ايران، بويژه در سيستم قضايی است. با همه ستمی که در يک سال گذشته بر بسياری از مردم رفته است، آنچه از جانب شما شنيده شد، تنها سکوت تحقير آميز يا ادامه تهديدها بوده است. آنچنانکه چندی پيش ، ماموران زندان نيز در پاسخ به خواسته های زندانيان بند ۳۵۰ به آنها گفتند اوين را کهريزکی ديگر خواهند کرد!</p>
<p>پس به چه بايد اميد بست؟ با بی پاسخ نگه داشتن کسانی که فرزندانشان را، همسران، يا خويشانشان را در خيابان يا زندان از دست داده اند، با منتظر نگه داشتن زندانيان و خانواده هايشان و احکام غير منصفانه ای که در هيچ ترازوی عدالتی ، هموزنش يافت نمی شود و با برخوردهای پر خشونت و حق کشی های مدام، با اعدام، با زنجير و زندان، با تهديد و بازداشت، به درگاه کدام محکمه ای، دادخواهی بايد کرد؟</p>
<p>اگر چه رعايت انصاف و عدالت، به نظر آرزوی دور و درازی است، اما تنها به اين دليل که جان فرزندان ما همچنان در دست شماست، از شما می خواهيم که در حفظ اين جانهای عزيز بکوشيد. آنها را همانگونه که بسلامت تحويل گرفته ايد، سالم و ايمن به خانواده هايشان بازدهيد. از شما می خواهيم و هشدار می دهيم که آينده کشورمان را با به خطر انداختن جان بهترين فرزندانش، اينگونه همچون پلی بی بازگشت، پشت سر خود و ديگران خراب نکنيد! <br class='autobr' />
امضا کنندگان اين بيانيه به شرح زيرند.</p>
<p>آذر ايرانی، آرتا مانيا، آرزو آزادی، آرش آبادپور - کمانگير، آرش بهمنی، آرش عاشوری نيا، آرش کيا، آرمين شريفی، ، آريا ايرانی، آزاده ثبوت، آزاده سروشاهی، آزاده دواچی، آزاده فرامرزيها، آزيتا ابراهيمی، آسو صالح، آسيه امينی، آمنه کريميان، آيدا سعادت، آيدا قجر، آينده آزاد، احسان قمشه ای، احمد بابايی، احمد باطبی، احمد صدرحاج سيدجوادی، ارژنگ نکونام، اسماعيل ختائی، اشکان ذهابيان، اصغر فرهادی، اعظم خاتم، اقدس معصومی، اکبر سروشاهی، اکبر طلايی، اکبر عطری، اکرم محمدی، الناز انصاری، الناز محمدی، الهه امينی، الهه قهرمان، الهه موسوی، الياس خلج، اميد کوهی، امير حسين نجبخش، امير رشيدی، ايدا ابروفراخ، اميرحسين اعتمادی، بابک تختی، بابک خرمدين، بابک قبادی فر، بابک قناد، بانو صابری، بلال مرادويسی، بنفشه جمالی، بهاره بهبودی، بهاره محمدی اندرشون، بهرام اسماعيل بيگی، بهرام چوبينه، بهروز فدايی ، بهزاد عباسی ، بهمن امينی، بهنام زندی، بهنام نيک زاد، پارسا کيهانی، پرستو اله ياری، پروانه رضا، پرويز کوپانی، پروين اردلان، پروين پرتويی، پروين ضرابی، پريسا احمديان، پندار نيکی، پويان فخرايی، پيمان هوشمندزاده، تارانجداحمدی، ترانه بنی يعقوب، تيمور چعفری، ثريا يعقوبی ، جبهه ملی ايران - آلمان، جلوه جواهری، جواد منتظری، حامد ناهنده، حاميان مادران عزادار ايران در لس آنجلس، حبيب علی زاده حصار ، حجت (بشير) نظری، حجت عربی، حسن آقاخانی، حسن بهگر ، حسن جعفری، حسن زهتاب، حسن شريعتمداری، حسن عرب زاده حجازی، حسن قرمانی، حسن نايب هاشم، حسين ارشيان، حسين اقتداری، حسين علوی، حسين اضيان، حسين ميرمبينی، حميد توکلی، حميد حميدی، حميد خسرايی، حميد فراهانی، حميدرضا مسيبيان، خديجه مقدم، خيراله اميريان، داريوش مجلسی، داوود وائيان، درنا بندری، دکتر مهدی خزعلی، دلارام علی، راضی آريان، رامين امن گستر، ربابه تبريزی، رحمان جوانمردی، رزيتا رجايی، رضا احمدی، رضا هماسبی، رضا سياووشی، رضا طاهری، رضا فانی يزدی ، رضا کاويانی، رضا کريمی، رضا هيوا، رضوان مقدم، رعنا قهاری، رها عسگری زاده، روح الله وری، روحی شفيعی، روژين محمدی، روشنک آسترکی ، رويا صحرائی، رويا کاشفی، ريحانه اعتمادی، ريحانه جديدفرد، زارا امجديان، زهره ارزنی ، زهره سدپور، زهره کلانتری، زينب پيغمبرزاده، زينب شادفر، ژانت آفرين، ساحره امينی، سارا زارع، سارا کريمی، سارا نجيمی، سامان زمان زاده، ساناز محسن ور، سپهر عاطفی، سپيده يوسف زاده، ستاره هاشمی، ستايش حسنپور، ستايش نورانی نژاد، سحر سحری، سحر مفخم، سعيد شيرزاد، سعيد نعيمی، سعيده سلامی، سعيد جلالی فر، سعيد قاسمی نژاد، سعيد کلانکی، سعيد نعيمی، سفيا صادقپور، سلمان سيما، سمانه موسوی، سميه فريد، سهيلا وحدتی، سودابه فرخ نيا، سوده روزبه إز، سوسن ديهيمی، سوسن شعبانی، سوسن طهماسبی، سولماز ايکدر، سيامک فريد، سيمين کريمی‌، شادی صدر، شاهين ابوسعيد، شاهين بنی حمدی، شعله ايرانی، شقايق کمالی، شهاب الدين شيخی، شهاب فيضی، شهرام رفيع زاده، شهرزاد آل داود، شهرزاد سپانلو، شهلا آبقری، شهلا بهاردوست، شهلا روزانفر، شورانگيز داداشی، شيدا جهان‌بين، شيرين اردلان، شيرين عبادی، شيرين فاميلی، شيوا نبوی، شيوا نوجو، صادق شجاعی، صادق قهرمان، صادق کار، صبرا رضايی، صفورا الياسی، رعباس نورانی نژاد، عباس نوربخش، عبدالکريم لاهيجی، عشا مومنی، عفت ماهباز ، علی معينی، علی افشاری، علی کبر نبری، علی اکبر مهدی، علی اکبر موسوی خوئينی، علی اکرمی ، علی انجم روز، علی ايلبيگی، علی پورنقوی، علی جمالی، علی عبدی، علی فتوتی، علی اميار، علی ماهباز، علی مختاری، علی ملکزاده، عليرضا کاظمی، فائقه اشکوری، فاطمه آدينه وند، فاطمه حقيقت جو، فاطمه رضايی، فاطمه صادقی، فاطمه رهنگ خواه، فاطمه فرهنگ خواه، فخرالسادات محتشمی پور، فخری شادفر، فرح طاهری، فرحروز رنجبر قاسمی ، فرد جوادی، فرزانه ايل بيگی ، فرزانه ابتان، فرزانه قربانی، فرشاد محمدی، فرشته فراهانی، فرشته قاضی، فرشيد مقدم، فرشيد ياسائی، فرناز کمالی ، فرهاد مجدآبادی، فرهمند عليپور، فروزان آصف خعی، فريبا داودی مهاجر، فريده غائب، فريده يزدی، فضالله روحانی، فهيمه خضرحيدری، فيروزه مهاجر، کاظم علمداری، کامران کرمانی نژاد، کاوه رضائی يراز، کاوه قاسمی کرمانشاهی، کاوه مظفری، کيانا کريمی، کيوان فروزان، گيتی پورفاضل ، لوا زند، ليلا صحت، ليلا موری، ليلا نظری، ليونا عيسی قليان، ماريا جامکلاه، ماهان جزانی، مجتبی سميع‌نژاد، محبوبه حسين زاده، محبوبه عباسقلی زاده، محبوبه محبی، محمد اسماعيل سلمان پور، محمد برزنجه، محمد بهشتی، محمد رقابی، محمد شوراب، محمد شيرزاد، محمد صادقی، مرسده هاشمی، مرضيه بخشی زاده، مرضيه شکيبا، مريم بهادران، مريم اسمين، مريم آهاری، مريم ازاد، مريم بهرمن ، مريم حکمت شعار، مريم خورسند، مريم رحمانی، مريم مالک، مريم ميرزا، مزدک علی پور، مزدک يرداماديان، مزدک نصيری، مژ گان ثروتی، مسعود فتحی، مسعود قريشی، مسيح علی نژاد، معصومه زمانی، معصومه ضياء، معصومه فرجی، معصومه قمانی، منصوره شجاعی، منصوره مسعودی، منوچهر فاضل، مهديه فراهانی، مهدی پناهنده، مهدی فرد، مهدی ماه باز، مهدی وثوقی، مهديه صالحيپور، مهران راتی، مهرانگيز کار، مهرداد بزرگ، مهرداد مشايخی، مهرنوش اعتمادی، مهرنوش زنوزی، مهشيد راستی، مهناز محمدی، مهين خديوی، ميترا ابراهيمی، ميترا شجاعی، ميترا نجفی، ميثم مهرانی، مينا جعفری، ميهن جزنی، ناد ارت، نادر حاجی محسن، نازلی فرخی، نازی ساسانی، نازی عظيما، ناصر بادزاده، ناهيد توسلی، ناهيد جعفری، ناهيد خيرابی، ناهيد راد، ناهيد کشاورز،ناهید میرحاج،  نريمان رحيمی، نسرين بصيری، نسرين حميدی، نسيم خسروی مقدم، نسيم سلطان يگی، نفیسه آزاد،نگار سماک نژاد، نگهدار شيری، نوشابه اميری، نوشين جعفری، نوشين احمدی خراسانی، نوشين خاکی، نوشين کشاورزنيا، نيره توحيدی، نيکزاد زنگنه، نيکلاس اندرشون، نيلوفر گلکار، هاله آگنج، هايده تابش، هايده صنعتی، هدا امينيان، هدايت سپاهی، هلن نوشته ای، هما بدهيان، هوشنگ اسدی، ويدا سروی، ويدا فرهودی، ياسر عزيزی، ياسمن نيلفروشان، ياشار دارالشفاء، ياور خسروشاهی، يوسف کريمی</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=6360 by HTTrack Website Copier/3.x [XR&CO'2014], Sat, 17 May 2025 18:49:38 GMT -->
</html>

