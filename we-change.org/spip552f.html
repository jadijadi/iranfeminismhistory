<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=2659 by HTTrack Website Copier/3.x [XR&CO'2014], Sat, 17 May 2025 01:51:28 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 2659
			<br>
			<br>مسیر:<br> صفحه اول  &gt;  سایت نوشته ها
			<br>
			<br>لینک مستقیم:<span dir=ltr><br>/spip.php?article2659</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				<img class='spip_logo spip_logos' alt="" src="local/cache-vignettes/L169xH200/arton2659-768e1651c.jpg?1747342801" width='169' height='200' />
				<p class="surtitre">نقد و بررسی لایحه حمایت از خانواده</p>
				<h1 class="titre">لایحۀ خانواده: دغدغۀ شریعت ناب یا لمپنیزم؟ </h1>
				<p class="soustitre">میدان زنان / فاطمه صادقی</p>
				<!-- finde_surligneconditionnel-->

				<p><small>سه شنبه5 شهریور 1387</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>گمانم موقع گرفتن رأی اعتماد از مجلس هفتم برای کابینۀ جدید در سال 84 بود که رئیس جمهور در خانۀ ملت از روی مزاح (!) بیاناتی را در بارۀ داشتن همزمان چند زن معروض داشت که با خندۀ حضار در آن مجلس محترم همراه بود. از همان روز کام بسیاری از ما تلخ شد، زیرا ماجرا از رویکردی شوم نسبت به زنان خبر می داد که بعد معلوم شد بسیاری از دولتیان و نمایندگان خانۀ ملت در آن شریک اند .بعد از آن واقعه لایحۀ خانواده و تصویب آن از سوی مجلس هشتم چیز عجیبی نیست. اما گویا ماجرا این بار به خنده و مزاح ختم نخواهد شد.</p>
<p>به نظر من این لایحه بسیار شبیه قرار داد 1919  است. دستکم من یکی را بی اختیار یاد همۀ آن توصیفات و به ویژه واژۀ «ننگین» می اندازد که در کتاب های تاریخی بعد از انقلاب برای توصیف آن قرارداد به کار می رود. شاید اگر لایحۀ قانون خانواده تصویب شود، بعدها هم کسانی پیدا شوند که در مورد آن الفاظ مشابه را به کار برند و همچون همیشه بانیان آن را مورد تفقد و قضاوت تاریخی بی رحمانه قرار دهند!</p>
<p>من حقوقدان نیستم و بنا هم ندارم مثل خانم ها و آقایان مدافع لایحه که تخصص شان بعضاً کوچکترین ربطی به خانواده و حقوق و ....ندارد، در مورد مزایا یا معایب آن بحث کنم. قصد دارم به این موضوع بپردازم که این لایحه برای بسیاری از زنان و مردان گویای چیست و چرا در مورد آن اینهمه حساسیت وجود دارد؟</p>
<p> البته همانگونه که بسیاری متذکر شده اند، ظاهراً نام این لایحه ربط چندانی به محتوایش ندارد. خاصه فصل سوم و بویژه مادۀ 23 آن نقض آشکار همۀ حقوق و دستاوردهای حداقلی زنان و نافی خانوادۀ تک همسری و تکگان است. بر اساس این ماده برای گرفتن زن جدید نیازی به اجازۀ زن (های) پیشین نیست؛ تنها شرط آن تمکن مالی یا بهتر است بگوییم تشخیص دادگاه  در تمکن مالی مرد است که می تواند به سادگی مورد سوء استفاده قرار گیرد و کانون بسیاری از خانواده های را متلاشی کند.(1) بر این اساس گویا ارادۀ قانونگذار بر این قرار گرفته است که خانوادۀ ایرانی تدریجاً به خانوادۀ پدرسالار گستردۀ دورۀ قاجار بازگردانده شود. بر این اساس بدیهی است که مسأله بر سر پیاده کردن اصول شرعی نیست، زیرا مطابق قوانین شرعی داشتن چند زن همزمان نه مربوط به تمکن مادی که وابسته به شرط خطیر اجرای عدالت است که امری معنوی است.</p>
<p>حتی اگر این ماده و کل لایحه همراه با سوء فهم شریعت اما با نیت خیر سر هم بندی شده بود، اعتراض بسیاری از با تجربه ها، پیش کسوتان  و برخی از مراجع و حقوقدانان کافی بود تا برخی مفاد آن تغییر کند یا کل آن زیر سؤال برود. اما برعکس؛ هر چه اعتراضات گسترده تر می شود، انگار قصد و اراده برای مصوب کردن آن تقویت می شود؛ تا جایی که سخنگوی قوۀ قضائیه ابتدا از غیر قانونی بودن آن می گوید و بعد حرفش را پس می گیرد و از آن دفاع می کند. حتی بسیاری از خانم های سیاستمدار که شاید دلشان از این ماده و مواد دیگرش خون است، انگار بنا به عادت بسیاری از زنان ایرانی تنها لب می گزند و حفظ آبرو می کنند. بگذریم از آن عده که از ابتدا مدافع آن بودند و یکی باید از آنها بپرسد مگر شما را در تقسیم غنائم شریک می کنند که چنین از آن دفاع می کنید؟!</p>
<p> اگر نبود بسیاری از حوادثی که  همین دو سه سال اخیر در جامعۀ ما روی داده اند، ای بسا این لایحه نیز به رغم اعتراضات گستردۀ زنان به سکوت برگزار می شد و اتفاق مهمی هم نمی افتاد. اما انگار قضیه کمی پیچیده شده است و حتی اگر تصویب شود، هزینۀ آن بالا خواهد بود.چرا بسیاری نسبت به این لایحه حساس شده اند، در مورد آن می نویسند و حول آن حساسیت عمومی وجود دارد؟ نمی خواهم بگویم که تصور فاجعه از خود فاجعه بزرگتر است، سؤال این است که چرا به ویژه این لایحه توجه و نگرانی جامعه را به دنبال داشته است؟</p>
<p>به نظر می رسد آنچه در این میان نقش تعیین کننده دارد، سوای بسیاری مسائل حوادثی اند که با سخنان رئیس جمهور در مجلس هفتم آغاز شد و با صیغه، ماجرای دانشگاه زنجان، فساد و افشاگری مقامات علیه یکدیگر، ماجرای سردار زارعی، و موارد مشابه ادامه یافت . به نظر می رسد وجدان عمومی لایحۀ خانواده را که مروج بی بند و باری است را نه از جنس پیاده کردن اسلام راستین که از جنس شخصی زدگی، فساد، هوسبازی، سودجویی و فرصت طلبی تلقی می کند. مثال بارزش صیغه است که اخیراً تطهیر شده و به «ازدواج موقت» تغییر نام داده است و معلوم شد این خاصیت مهم را دارد که اگر یک مقام حراست در فلان دانشگاه در اقدامی نسنجیده برای فرونشاندن شهوت آنی دستش خدایی ناکرده رو شد، راه چاره برایش هست یا اگر پروندۀ فساد اخلاقی فلان نماینده یا فلان سردار گیرم به دلیل رقابت های سیاسی و جناحی از قوۀ قضائیه سر در آورد، راه برگشت وجود دارد. لایحۀ خانواده را باید در ظرف بزرگتری جا داد که یک سر آن فساد اقتصادی و زد و بند آقا زاده ها و آقا نازاده هاست و سر دیگرش داستان مبتذل مدرک آن کاندیدای وزارت که بر سر حقیقی و جعلی بودنش بحث این روزها داغ است.</p>
<p>در این یکی دوساله آقایان ثابت کرده اند که قصد دارند به هر نحو ممکن زنان را تمشیت کنند، به پستوی خانه برانند؛ اگر زورشان برسد، ورودشان به دانشگاه (تنها آب باریکه ای که زنان در این سال ها داشته اند) را محدود کنند، برایشان سهمیه بگذارند، برای کارکردن شان  مانع تراشی کنند، باز هم برایشان تعیین کنند که چه بپوشید و رنگ لباس و کفشتان چه باشد و قد مقنعه و مانتویتان تا کجا باشد و دست آخر هم بگویند: « اصلاً مسألۀ رضایت تو برای صیغه که هیچ؛ برای تجدید فراش هم مهم نیست!  پول حرف می زند؛ زن که حرف نمی زند!؟» هیچ عجیب نیست که صدای جامعه در بیاید. اعتراض به لایحه اعتراض به کسانی است که قصد دارند به یمن پول های بادآورده و با بی اعتنایی به جامعه فضاهایی جدید از «لذت» ناپسند و نامشروع را برای خود خلق کنند.</p>
<p>تضاد درونی ایدئولوژی ای که با شعار مبارزه با فساد و تبعیض می آید و بعد به ضد خود بدل می شود، دقیقاً در همین جا نهفته است. روزبروز عرصه را با بگیر و ببندهای بی جهت بیشتر بر مردم تنگ می کند و از میزان «خوشی های» متعارف و مشروع جامعه می کاهد و دقیقاً به همین دلیل روبروز بر میزان فساد درونی آن افزوده می شود که نخست دامن کارگزاران خودش را می گیرد و گرایش روز افزون به پول پرستی، مصرفگرایی و کیفوری های ناهنجار از مخدِرات گرفته تا مخدَرات را سبب می شود.</p>
<p>وقتی فساد با لمپنیزم در هم می آمیزد، دیگر سکوت کردن جایز نیست.  برای جامعه ای که در آن (خوشبختانه هنوز) رشوه دادن و گرفتن، برخورداری از امتیازات مختلف مثل امتیاز کارخانه و ماشین و خانه و موبایل و ویلا و ... نزد وجدان عمومی مظاهر فساد به حساب می آیند، لایحۀ به اصطلاح خانواده و دفاع از آن نیز مظهر بارز فساد آمیخته با لمپنیزم است.</p>
<p>در جامعۀ ما هر قدر تلاش شود تا صیغه را ترویج کنند و در موردش طوری حرف  بزنند که انگار از اوجب واجبات است و همۀ کارها معطل آن است،  از قبح آن کاسته نمی شود.  چند زنی و صیغه حکم تف سربالا را دارند که چاقوی «شریعت ناب» برای توجیه آنها برندگی ندارد. مسأله بر سر آن نیست که شصت و چند نفر از «نمایندگان ملت» به یمن برخورداری از تمکن مالی و لطف خداوند، بیش از یک زن دارند و از اینرو قصد دارند در اقدامی خداپسندانه آنچه را «شریعت ناب» می خوانند، در جامعه پیاده کنند. به همین منوال زمانی که طرح ها و لوایح نه از قانون شرع که از حس زیرپوستی ناخوشایند حکایت دارند، نمی توان جامعه را محکوم کرد که چرا قدر چند زنی و صیغه را نمی داند و چرا نبوغ کسانی که این طرح ها را ارائه و تصویب می کنند، نمی ستاید. اعتراض گسترده به این لایحه بخشی هم مربوط به این است که به رغم افت شدید اخلاقیات و عفت عمومی به ویژه در سطح سیاسی،  هنوز رد پایی از حساسیت اجتماعی طبقۀ متوسط نسبت به لمپنیزم را می توان سراغ کرد که خوشبختانه این روزها در زنان بیش از مردان یافت می شود.</p>
<p> به نظر می رسد نزد بسیاری این لایحه نه تنها خط بطلان کشیدن بر تمام امتیازات و حقوق ناچیزی به حساب می آید که زنان پس از گذر سال ها و تحمل رنج های بسیار به دست آورده اند، بلکه از اراده برای رواج فرهنگ مبتذلی خبر می دهد که از سر شوربختی می رود تا ادارۀ مملکت را بیش از همیشه تحت الشعاع قرار دهد. یعنی آنکه عده ای که بیش از یک زن و خدا می داند چند تا «صیغه» دارند ،می خواهند نه تنها با قانونی کردن آن بار خود را ببندند و رویۀ خود را توجیه کنند که جامعه را نیز به سخره بگیرند. اگر اینها را به بیانات برخی از مقامات و ائمۀ جمعه در ستایش از روند سرکوب زنان و نسبت دادن انواع و اقسام تهمت ها  به آنان اضافه کنیم می توان درک کرد که چرا این لایحه خشم بسیاری را بر انگیخته است؛ آنهم در آستانۀ سی امین سال انقلاب  با آنهمه امیدها و آرمان هایی که برای پرورش انسان اخلاقی و والا در سر می پروراند.</p>
<p><a href="http://meydaan.com/Showarticle.aspx?arid=643" class='spip_out' rel='external'>میدان زنان</a></p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=2659 by HTTrack Website Copier/3.x [XR&CO'2014], Sat, 17 May 2025 01:51:29 GMT -->
</html>

