<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=3975 by HTTrack Website Copier/3.x [XR&CO'2014], Sat, 17 May 2025 03:53:35 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 3975
			<br>
			<br>مسیر:<br> صفحه اول  &gt;  سایت نوشته ها
			<br>
			<br>لینک مستقیم:<span dir=ltr><br>/spip.php?article3975</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				<img class='spip_logo spip_logos' alt="" src="local/cache-vignettes/L143xH200/arton3975-8ecbee842.jpg?1747452896" width='143' height='200' />
				<p class="surtitre">تبیین مواد اعلامیه جهانی حقوق بشر - ماده 30</p>
				<h1 class="titre">باید نهادهای اجرایی برای حقوق بشر تاسیس شود</h1>
				<p class="soustitre">رادیو زمانه</p>
				<!-- finde_surligneconditionnel-->

				<p><small>جمعه28 فروردین 1388</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p><strong>آقای هادی قائمی، سخن‏گوی «کمپین حقوق بشر ایران» طی گفت‌وگویی به تبیین ماده‏ی سی‏ام اعلامیه‏ی جهانی حقوق بشر می‏پردازد.</strong></p>
<p>ماده‏ی سی‏ام اعلامیه‏ی جهانی حقوق بشر بر این مبنا است که:</p>
<p>«هیچ‏یک از مواردی که در این اعلامیه به آن اشاره شده، نبايد طوری تفسير شود که متضمن حقی برای دولتی يا گروهی يا فردی باشد که به ‏موجب آن بتواند هريک از حقوق و آزادی‏های مندرج در اين اعلاميه را از بين ببرد يا در راه آن فعاليتی انجام دهد».</p>
<p>گرچه خیلی کلی گفته شده است، اما از مهم‏ترین مواد این اعلامیه است. نکته‏ی مهم در مورد این ماده این است که کل مجموعه‏ی موادی که در اعلامیه به آن اشاره شده، در این‏جا خلاصه می‏شود و آن را به عنوان یک مجموعه نگاه می‏کند.</p>
<p>یعنی این که نمی‏شود نکات یا موادی از این اعلامیه را انتخاب کرد و نکات دیگر را نقض کرد. یک کلیت به اعلامیه می‏دهد.</p>
<p>نکته‏ی مهم دوم این ماده این است که نباید از آزادی‏ها و حقوقی که در مواد دیگر گنجانده شده است، برای نقض یا بر علیه حقوق دیگری استفاده کرد.</p>
<p>اجازه بدهید این نکته‏ی ظریف را با مثالی موشکافی کنم؛</p>
<p>برای نمونه دولتی بر اساس تبعیض نژادی به‏وجود آمده، مثل دولت آفریقای جنوبی که در دهه‏های گذشته بر این عقیده بود و اندیشه و مرکزیت حکومت‏اش را بر این اساس تعریف می‏کرد. این ماده، به چنین دولتی این حق را نمی‏دهد که با استفاده از حق آزادی اندیشه و بیان که در مواد دیگر تدوین شده، بگوید: بر اساس اندیشه‏‏ی ما، بر اساس عقاید و ایدئولوژی ما تبعیض نژادی چیز خوبی است. در نتیجه ما این حق را داریم که آن را رواج بدهیم و یا در مسایل حکومتی، به آن استناد کنیم.</p>
<p>یعنی این‏گونه تناقض‏ها نباید وجود داشته باشد. اگر این اعلامیه پذیرفته شده، حالت یک مجموعه را دارد و باید تمام مواد آن به اجرا گذاشته شود.</p>
<p>نمونه‏ی دیگری را در مورد کشور ایران توضیح می‏دهم؛</p>
<p>قانون اساسی ایران بر اساس بسیاری از مواد این اعلامیه تدوین شده است. مثل آزادی مطبوعات، آزادی تجمعات، آزادی انجمن‏ها، به طور خیلی صریح و واضح و بدون گذاشتن هیچ‏گونه مانعی در قانون اساسی ما تعریف شده است.</p>
<p>اما در عمل می‏بینیم که در قوانین و آئین‏نامه‏هایی که در سطوح پایین‏تر تدوین شده، از این حقوق جلوگیری می‏شود و این دقیقاً نمونه‏ی تناقضی است که ماده‏ی سی‏ام اعلامیه‏ی جهانی حقوق بشر، می‏خواهد از آن جلوگیری کند و این اجازه را به دولت‏‏‏ها، گروه‏ها و اشخاص ندهد.</p>
<p><strong>آیا دولت‏ها خود را به اجرای مفاد اعلامیه‏ی جهانی حقوق بشر، ملزم می‏دانند؟ چون به نظر می‏رسد که هیچ ضمانت اجرایی برای رعایت مفاد این اعلامیه وجود ندارد؟</strong></p>
<p>بله، این نکته‏ی مهمی است. نه تنها در مورد اعلامیه‏ی جهانی، بلکه در مورد کنوانسیون‏های مختلف حقوق بشری که توسط دولت‏ها امضا شده و به آن‏ها متعهد شده‏اند. یعنی‏، از نظر قوانین بین‏المللی دولت‏ها مکلف و موظف هستند آن را اجرا کنند.</p>
<p>اما، مساله این است که نهاد اجرایی‏ای وجود ندارد. هنوز در سطح بین‏المللی، قوانین بین‏المللی به آن حد از قدرت نرسیده‏اند که دولت‏ها و ملت‏ها، نهادهایی را برای اجرای این کنوانسیون‏ها و میثاق‏نامه‏ها به وجود آورده باشند.</p>
<p>این دقیقاّ قلب حرکت و جنبش حقوق بشری در سطح جهانی است که از یک سو برای ارتقا و ترویج حقوق بشر تلاش کند و از سوی دیگر، نهادهایی را که این ضمانت اجرایی را داشته باشند، به وجود بیاورد و تقویت کند.</p>
<p>تلاش‏هایی که امروزه و در عصر حاضر انجام می‏شود، بیشتر در مواردی مثل کشتارهای جمعی است که دادگاه‏های جنایی بین‏المللی در این سطح به‏وجود آمده‏اند و تلاش می‏کنند حداقل از این‏گونه نقض حقوق حیات جلوگیری کنند.</p>
<p>آینده‏ی جنبش حقوق بشر، دقیقا به این بستگی دارد که در دهه‏های آینده، چگونه بتواند نهادهایی را بر نظام جهانی، نظام سیاسی، اقتصادی و اجتماعی جهان، تحمیل کند که دولت‏ها را مکلف کند به تعهدهایی که کرده‏اند و ضمانت اجرایی داشته باشد.</p>
<p>این نمونه‏ای خواهد بود از رشد کامل بشری، سیستم جهانی و سیستمی که بشر امروز انتخاب می‏کند تا دنیای خود را اداره کند.</p>
<p>اگر این نهادها به‏وجود بیایند و در سطح اجرایی موفق باشند، قدم بسیار مهمی به‏پیش خواهد بود و اگر چنین نباشد، ما درجا می‏زنیم یا به عقب می‏رویم. این چالشی است که امروز جنبش جهانی حقوق بشر با آن مواجه است و برای آن تلاش می‏کند.</p>
<p><strong>چرا زمانی که سازمان ملل در بقیه‏ی موارد، می‏تواند اعمال نظر و اعمال قدرت کند و یا حتا حق تحریم داشته باشد، در این زمینه هیچ‏وقت پا را از حدی فراتر نمی‏گذارد؟</strong></p>
<p>البته، در همه‏ی موارد این‏طور نبوده. در مواردی سازمان ملل موثر بوده است. می‏توان به نمونه‏ای هم در حال حاضر اشاره کرد و آن نمونه‏ی دارفور در سودان است. رییس جمهور سودان بالاخره متهم به سازماندهی و تشکل این کشتار عمومی در دارفو شده و در سطح جهانی برای او دستور بازداشت صادر شده است. این نمونه‏ای از اجرایی شدن این‏گونه تعهدات است.</p>
<p>لیکن، خود سازمان ملل، توسط نماینده‏گان دولت‏ها اداره می‏شود و دولت‏ها هنوز بر این باورند که درون مرزهای خودشان اقتدار می‏خواهند و مایل نیستند به صورت فرامرزی، از طریق نهادهای جهانی، با ضمانت اجرایی برای اجرای کنوانسیون‏های بین‏المللی، قدرت و اقتدارشان تضعیف شود.</p>
<p>این یک دید کلی از نسبتی است که جوامع جهانی‏ کشورها مایل‏اند در روابط جهانی به‏وجود بیاید.</p>
<p>اما، در زمینه‏ی اقتصادی، جهانی شدن اقتصاد باعث شده دولت‏ها تا حد زیادی قدرت‏های ملی خود را معلق کنند و آن را به نهادهای جهانی‏تری بسپارند.</p>
<p>این چالش در زمینه‏ی سیاسی هم باید اتفاق بیفتد تا نهادهای جهانی حقوق بشری هم بتوانند با نظارت و وادار کردن دولت‏ها به اجرای وظایف‏شان، این ضمانت اجرایی را به‏وجود بیاورند.</p>
<p>ولی کلاً این چالشی در سطح جهانی است که هم‏اکنون تمام دولت‏ها توسط نماینده‏های خود در سازمان ملل، می‏خواهند جنبش حقوق بشر را تضعیف کنند و از قدرت‏گیری او جلوگیری کنند.</p>
<p><strong>آینده‏ی حقوق بشر را در جهان چگونه می‏بینید؟</strong></p>
<p>فکر می‏کنم این آینده روشن است. چرا که مسایلی که ما امروز به آن حقوق بشر می‏گوییم، همیشه در تاریخ بشریت مهم بوده است. در طول تاریخ به هر جامعه‏ای نگاه کنید، مبارزه برای اصولی مثل عدالت، آزادی و برابری وجود داشته است.</p>
<p>امروز که جهان کوچک و کوچک‏تر شده و در سطوح مختلف مبادلات اقتصادی، اجتماعی و سیاسی، جهان را به دهکده‏ا‏ی تبدیل کرده است، مبارزه برای سه اصل عدالت، برابری و آزادی در لوای حقوق بشر هم ادامه پیدا خواهد کرد.</p>
<p><a href="http://www.zamaaneh.com/humanr/2009/04/post_89.html" class='spip_out' rel='external'>اردوان روزبه</a></p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=3975 by HTTrack Website Copier/3.x [XR&CO'2014], Sat, 17 May 2025 03:53:36 GMT -->
</html>

