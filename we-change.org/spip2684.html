<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=4715 by HTTrack Website Copier/3.x [XR&CO'2014], Sat, 17 May 2025 17:21:11 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 4715
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article4715</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">اختلاف برسر ستاره هاي دانشجويان</h1>
				
				<!-- finde_surligneconditionnel-->

				<p><small>سه شنبه24 شهریور 1388</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>در ميان تاييد و تکذيب مسوولان دولتي ادامه دارد</p>
<p>اعتماد - گروه اجتماعي؛ در حالي از ثبت نام برخي از پذيرفته شدگان دانشگاه با داشتن نمره قبولي و رتبه هاي خوب جلوگيري شده است که وزير علوم دولت نهم اعلام کرد؛ هيچ دانشجوي ستاره داري در اين سيستم وجود ندارد و دستورالعمل ستاره دار شدن در سال 1385 لغو شده و از آن تاريخ هيچ داوطلب کنکوري، ستاره دار نشده است. اگر هم مشکلي وجود داشته باشد سازمان سنجش بايد به دنبال رفع مشکل باشد.روز گذشته محمدمهدي زاهدي در حالي منکر همه دانشجويان ستاره دار شد که بسياري از اين پذيرفته شدگان کنکور امسال به ويژه در مقطع کارشناسي ارشد، بعد از اعتراض هايي که داشته اند به طور رسمي از انجام مصاحبه با رسانه ها منع شده اند و به برخي از آنها تاکيد شده است براي درست شدن کارشان بهتر است نه با رسانه هاي داخلي و نه خارجي مصاحبه يي نداشته باشند. با اين وجود و در حالي که تعداد اين افراد مشخص بوده و ضريب نمرات شان مشخص است، زاهدي درباره مطالبي که درباره ستاره دار شدن داوطلبان کنکور کارشناسي ارشد مطرح مي شود، گفت؛ در انتخابات رياست جمهوري هم از سوي برخي کانديداها موضوع ستاره دار شدن برخي داوطلبان کنکور مطرح شد و در مناظره ها بر آن تاکيد کردند اما احمدي نژاد به درستي اشاره کرد که موضوع ستاره دار شدن به دوران رياست جمهوري آقاي خاتمي و وزارت علوم دکتر معين بر مي گردد. او با بيان اينکه وقتي تقواي الهي نباشد مسائل وارونه مطرح مي شود که از اين جمله موارد موضوع دانشجويان ستاره دار بود، اضافه کرد؛ سازمان سنجش آموزش کشور در آماري که منتشر کرد اين موضوع را به طور مستند نشان داد. زاهدي در گفت وگو با مهر در پاسخ به اين پرسش که آيا ريشه ستاره دار شدن دانشجويان به دولت نهم بر نمي گردد، گفت؛ جرياناتي مخالف دولت نهم اين بحث را به دولت نهم ربط دادند؛ چيزي که خود باني آن بودند و سال ها نيز اجرا کردند. خوشبختانه با همان افشاگري که صورت گرفت معلوم شد اين پديده را خودشان ايجاد کرده اند. زاهدي در حالي ستاره دار شدن دانشجويان را به دوره هاي قبل منسوب کرد که با اين اقدام خود بر وجود و حضور اين دانشجويان دوباره و دوباره تاکيد کرده است. از سوي ديگر زاهدي در پاسخ به اين سوال که آيا در دولت نهم هيچ دانشجويي ستاره دار نشده است، گفته است؛ سال 1385 دستور لغو اين دستورالعمل و آيين نامه را دادم و از آن سال ما دانشجوي ستاره دار نداشتيم. البته در سال جاري در اعلام نتايج براي برخي داوطلبان مشکلاتي ايجاد شده است که مطلقاً ربطي به نمره و وزارت علوم ندارد. اما او تاکيد نکرده ستاره دار شدن هيچ کدام از دانشجويان به نمره هاي آنها ربطي نداشته و در بسياري از موارد فعاليت هاي اجتماعي، سياسي و صنفي در اين ماجرا نقش داشته است. زاهدي در تشريح دلايل مشکلات برخي داوطلبان کنکور کارشناسي ارشد امسال همچنين گفت؛ مسائلي ديگر به غير از نمره و ستاره دار شدن مطرح بوده که ساير دستگاه هاي خارج از وزارت علوم در آن دخالت داشته اند. اکنون نيز سازمان سنجش در حال مذاکره با نهادها است تا مشکلات رفع شود. به گزارش مهر، سازمان سنجش آموزش کشور در دوران انتخابات رياست جمهوري آمار دانشجويان ستاره دار را طي سال هاي 78 تا 85 اعلام کرد که بر اساس آمار منتشر شده سازمان سنجش آموزش کشور در سال 1378 تعداد 551 نفر، در سال 1379 تعداد 628 نفر، در سال 1380 تعداد 566 نفر، در سال 1381 تعداد 1069 نفر، در سال 1382 تعداد 2584 نفر، در سال 1383 تعداد 27 نفر، در سال 1384 تعداد 200 نفر و در سال 1385 تعداد 224 نفر ستاره دار شده اند.بر اساس اعلام سازمان سنجش، علامت ستاره يا کد گزينش به اين معني بوده است که داوطلبان داراي سوابق انضباطي يا نقص پرونده هنگام ثبت نام در دانشگاه محل قبولي بايد نسبت به تکميل مدارک يا رفع شبهات موجود اقدام مي کردند.پيش از اين نيز رئيس کميسيون آموزش و تحقيقات مجلس با اشاره به جلسه برخي اعضاي کميسيون آموزش با دانشجوياني که در کنکور کارشناسي ارشد امسال عنوان مي کردند ستاره دار محسوب شده اند، افزود؛ «کميسيون آموزش جلسه يي با اين افراد نداشته و تنها يک مورد که معترض بوده اعتراض خود را با اعضاي کميسيون مطرح کرده است.»</p>
<p>به گفته علي عباسپور تهراني «ما معتقديم دانشجوي ستاره دار وجود ندارد و اين اصطلاحي است که به دليل اشتباه وزارت علوم در سال 85 سر زبان ها افتاد. طبق قانون در تمام دانشگاه ها بايد گزينش انجام شود و طبيعي است که در سال 85 گزينش با تاخير انجام شد و به دليل اينکه سال تحصيلي بايد آغاز مي شد، اسامي را اعلام کردند. وزارت علوم نيز عنوان کرد تعدادي که گزينش آنها نيامده ستاره دار هستند و گزينش آنها بعداً اعلام مي شود.» رئيس کميسيون آموزش و تحقيقات مجلس اظهار داشت؛ «به دليل اينکه پاسخ گزينش آنها نيامده بود اعلام شده بود که ستاره دار هستند و بايد ثبت نام کنند ولي ادامه تحصيل آنها منوط به نتيجه گزينش قطعي است.» وي گفت؛ «از اين رو ثبت نام اين دانشجويان موقتي بود و اين اصطلاح باب شد.» رئيس کميسيون آموزش و تحقيقات مجلس همچنين گفته بود «دانشگاه نبايد به جاي محيطي علمي و آزاد انديشانه تبديل به محيطي غيرعلمي شود.» اين نماينده مجلس در عين حال تاکيد کرد؛ «اگر دانشجويي قرار باشد آمفي تئاتر دو ميلياردي دانشگاهي را به آتش بکشاند، نمي تواند جايگاهي در دانشگاه داشته باشد.» رئيس کميسيون آموزش و تحقيقات مجلس به مهر گفت؛ «در کنکور ارشد امسال نيز ممکن است تنها 10 نفر چنين مشکلاتي را داشته باشند اما ستاره دار نيستند.» اما خبر ها حاکي از اين است که رتبه اول کارشناسي ارشد در رشته شيمي به دليل مشارکت هاي سياسي و اجتماعي بعد از انتخابات از ثبت نام او جلوگيري به عمل آمده است. با اين حال به دنبال اعتراض دانشجويان و نقش برخي از آنها در حوادث اخير، وزير علوم، تحقيقات و فناوري با تاکيد بر آمادگي کامل کليه دانشگاه ها براي آغاز سال تحصيلي از بازگشايي دانشگاه ها و مراکز آموزش عالي در اول مهر ماه خبر داد و شايعه هرگونه تاخير در شروع سال تحصيلي دانشگاه ها را القاي دشمنان نظام اسلامي دانست.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=4715 by HTTrack Website Copier/3.x [XR&CO'2014], Sat, 17 May 2025 17:21:11 GMT -->
</html>

