<html xmlns="http://www.w3.org/1999/xhtml">

<!-- Mirrored from we-change.org/spip.php?article913 by HTTrack Website Copier/3.x [XR&CO'2014], Fri, 16 May 2025 20:41:46 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>اخبارو گزارش های سالگرد کمپین در دیگر رسانه ها ونشریات - تغییر برای برابری</title>
	<meta name="description" content="8 شهریور 29 آگوست Iran: Campaign Against Discriminatory Laws Marks First Year (صدای آلمان /7 شهریور) هفته کمپین یک میلیون امضا : "ظلم به زن = ظلم (...)" />

<meta http-equiv="Content-Type" content="text/html; charset=utf-8" />
<link rel="alternate" type="application/rss+xml" title="تغییر برای برابری" href="http://feeds.feedburner.com/we-change" />
<style type="text/css" >
.body
{
	margin-top:0px;
};
.spip_logos {
	margin: 6px;
	border: none;
}
</style>
<script type="text/javascript">
<!--
function MM_swapImgRestore() { //v3.0
  var i,x,a=document.MM_sr; for(i=0;a&&i<a.length&&(x=a[i])&&x.oSrc;i++) x.src=x.oSrc;
}
function MM_preloadImages() { //v3.0
  var d=document; if(d.images){ if(!d.MM_p) d.MM_p=new Array();
    var i,j=d.MM_p.length,a=MM_preloadImages.arguments; for(i=0; i<a.length; i++)
    if (a[i].indexOf("#")!=0){ d.MM_p[j]=new Image; d.MM_p[j++].src=a[i];}}
}

function MM_findObj(n, d) { //v4.01
  var p,i,x;  if(!d) d=document; if((p=n.indexOf("?"))>0&&parent.frames.length) {
    d=parent.frames[n.substring(p+1)].document; n=n.substring(0,p);}
  if(!(x=d[n])&&d.all) x=d.all[n]; for (i=0;!x&&i<d.forms.length;i++) x=d.forms[i][n];
  for(i=0;!x&&d.layers&&i<d.layers.length;i++) x=MM_findObj(n,d.layers[i].document);
  if(!x && d.getElementById) x=d.getElementById(n); return x;
}

function MM_swapImage() { //v3.0
  var i,j=0,x,a=MM_swapImage.arguments; document.MM_sr=new Array; for(i=0;i<(a.length-2);i+=3)
   if ((x=MM_findObj(a[i]))!=null){document.MM_sr[j++]=x; if(!x.oSrc) x.oSrc=x.src; x.src=a[i+2];}
}
//-->
</script>

<link href="css/main_style.css" rel="stylesheet" type="text/css" />

<script src="Scripts/AC_RunActiveContent.html" type="text/javascript"></script>
<style type="text/css">
<!--
.style3 {font-size: 14px}
body {
	background-color: #FFFFFF;
}
-->
</style>
</head>

<body onload="MM_preloadImages('img/kampionChist_mouseover.html')">
 <center >
<table width="780" border="0" align="center"  cellpadding="0" cellspacing="0">
  <tr>
    <td colspan="3" bgcolor="#5acfe3" height="100"  align="left">
	
<center><script type="text/javascript">
AC_FL_RunContent( 'codebase','http://download.macromedia.com/pub/shockwave/cabs/flash/swflash.cab#version=9,0,28,0','width','650','height','98','src','css/banner','quality','high','pluginspage','http://www.adobe.com/shockwave/download/download.cgi?P1_Prod_Version=ShockwaveFlash','movie','css/banner_new' ); //end AC code
</script><noscript><object classid="clsid:D27CDB6E-AE6D-11cf-96B8-444553540000" codebase="http://download.macromedia.com/pub/shockwave/cabs/flash/swflash.cab#version=9,0,28,0" width="650" height="98">
      <param name="movie" value="css/banner_new.swf" />
      <param name="quality" value="high" />
      <embed src="css/banner_new.swf" quality="high" pluginspage="http://www.adobe.com/shockwave/download/download.cgi?P1_Prod_Version=ShockwaveFlash" type="application/x-shockwave-flash" width="670" height="98"></embed>
    </object></noscript>
<p>&nbsp;<a href="index.html"><img src="img/newbanner.jpg" border="0" /></a></p></center>
   

	</td>
 </tr>
  <tr>
    <td colspan="3" height="1"></td>
  </tr>
  <tr>
    <td colspan="3" >
    <table width="100%" height="100%" border="0" dir="rtl" cellpadding="0" cellspacing="0" bgcolor="#5ACFE3">
      <tr>
         <td align="center"><a href="index.html">خانه</a></td>
         <td  align="center"><a href="spipa148.html?article2306">تماس با ما</a></td>
         <td   align="center"><a href="spip2c51.html?rubrique52">کتابخانه</a></td>
         <td  align="center"><a href="spipccbc.html?page=site">سایت‌های حامی</a></td>
         <td   align="center"><a href="spipe694.html?rubrique64">گالری</a></td>
	 <td  align="center"><a href="spip7ced.html?rubrique58">کمپین در بند</a></td>
         <td   align="center"><a href="spipdb1a.html?page=plan">آرشیو</a></td>
	 <td   align="center"><a href="english/index.html">English</a></td>
       </tr>
    </table></td>
  </tr>
  <tr>
    <td colspan="3" height="1"> </td>
  </tr>
  <tr>
    <td   valign="top">
    <table  width="100%" border="0" cellpadding="0" cellspacing="0">
        <tr>
          <td  width="1"></td>
          <td ><table width="100%" height="100%" border="1"  cellpadding="0" cellspacing="0" name="Khabarha">

            <tr>
              <td colspan="3" height="1"></td>
              </tr>
            <tr>
              <td colspan="3" bgcolor="#FFFFFF" class="body_text"><p>
                    <p class="content-nav" style="text-align: right; direction: rtl;">
	<a href="index.html">پذيرش </a> &gt; <a href="spip3062.html?rubrique34">گزارش ویژه</a> &gt; <a href="spip85ff.html?rubrique38">ویژه سالگرد کمپین</a> &gt; اخبارو گزارش های سالگرد کمپین در دیگر رسانه ها ونشریات
		     </p>



			
			<p><img src="img/img-login-bullet.gif" width="9" height="8" /> </p>
			  <p>
<b><img src="img/img-title-bullet2.gif" width="22" height="13" /><a href="spip18ef.html?article913" class="title1">اخبارو گزارش های سالگرد کمپین در دیگر رسانه ها ونشریات</a></b>
			<p  style="text-align: right; direction: rtl;">6 شهریور 1386 -  - <a href="spipfa66.html?page=print&amp;id_article=913">نسخه قابل چاپ</a></p>
			</p>
			<p></p><p dir="rtl" align="justify">
			<p><strong>8 شهریور</strong></p>
<p><strong>29 آگوست</strong></p>
<p><a href="http://www.rferl.org/featuresarticle/2007/08/4E884CA3-FCE9-4E52-B9A7-2F59C0297B72.html" class='spip_out' rel='external'>Iran: Campaign Against Discriminatory Laws Marks First Year</a></p>
<hr class="spip" />
<p><strong>(صدای آلمان /7 شهریور)</strong></p>
<p><a href="http://www.dw-world.de/dw/article/0,2144,2757558,00.html" class='spip_out' rel='external'>هفته کمپین یک میلیون امضا : "ظلم به زن = ظلم به جامعه بشریت"</a></p>
<p><a href="http://www.wechange.info/spip.php?article914" class='spip_out' rel='external'>در سایت نوشته ها ببینید</a></p>
<hr class="spip" />
<p><strong>روز آنلاین /6 شهریور</strong></p>
<p><a href="http://www.freeformove.info/index.php?q=aHR0cDovL3d3dy5yb296b25saW5lLmNvbS9hcmNoaXZlcy8yMDA3LzA4L3Bvc3RfMzc5MC5waHA%3D&amp;hl=3ed" class='spip_out' rel='external'>ره صدساله/ مهرانگیز کار</a></p>
<p><a href="http://www.wechange.info/spip.php?article919" class='spip_out' rel='external'>در سایت نوشته های تغییر برای برابری  ببینید</a></p>
<hr class="spip" />
<p><strong>6 شهریور/سایت gopetition</strong></p>
<p><a href="http://www.gopetition.com/online/14031.html" class='spip_out' rel='external'>یک پتیشن به مناسبت سالگرد کمپین یک میلیون امضا/ ما انسانیم وتمامی حقوق انسانی" حق مسلم" ماست</a></p>
<p><a href="http://www.iranpressnews.com/source/028966.htm" class='spip_out' rel='external'>ایران پرس نیوز</a></p>
<p><a href="http://www.akhbar-rooz.com/news.jsp?essayId=11055" class='spip_out' rel='external'>اخبار روز</a></p>
<p><a href="http://ettelaat.net/07-augusti/news.asp?id=23460" class='spip_out' rel='external'>اطلاعات نت</a></p>
<p>ما مگر چه می خواهیم که از حضور ما در جامعه وحشت می کنید؟ <br class='autobr' />
به مناسبت اولین سالگرد کمپین یک میلیون امضاء برای تغییر قوانین تبعیض آمیز</p>
<p>سرکردگان و رادان!</p>
<p>پیام ارعاب و تعریض خشونت را دریافتیم. این نخستین بار نیست که می بایست زیر باران سرب و سنگ، تهمت و ننگ را تاب آریم و دل به صبوری بسپاریم.</p>
<p>سال هاست که دخترانمان را با جامه ی دریده و دست وپای مجروح ازتازیانه ، ازچنگ گزمگان بیرون کشیده ایم.</p>
<p>سال هاست که پسرانمان را با سرتراشیده و چهره ی نیلی ازضربت سیلی، از آستانه ی درخانه به آغوش کشیده ایم .</p>
<p>گناه دختران کاستن درازی دامان و خطای پسران آراستن کوتاهی زلف بوده است !</p>
<p>آیا برای درهم شکستن ما، بیست وهشت سال آزمون ناکام شما کافی نبوده است ؟</p>
<p>پیش ستم، پایدار ایستاده ایم و کینه به دل راه نداده ایم، زیرا که ما زاده ایم شمایان را .</p>
<p>و شما بر شاخه نشسته اید و بر بن تبر می زنید و این بد، نه بر ما که بر نفس خود می کنید!<br class='autobr' />
آینده داور ماست.</p>
<p>سیمین بهبهانی</p>
<p>ما زن هستیم</p>
<p>ما مادر هستیم</p>
<p>ما همسر هستیم</p>
<p>ما خواهر هستیم</p>
<p>آرزوهایمان بزرگ نیستند،جهان شما کوچک است.به همین دلیل میپنداریم :</p>
<p>سکوت ننگ است</p>
<p>ای هم جنس و هم تبار من!</p>
<p>بیا آگاه باشیم- بیا استوار همچون سخره ها و پرشور چون پیوند رودهای خروشان برای رفع تبعیض و برابر حقوقی از یکدیگر حمایت کنیم.</p>
<p>ما انسانیم وتمامی حقوق انسانی" حق مسلم" ماست.</p>
<p>ما امضاء کنندگان،ضمن خسته نباشید به همه کوشندگان این کمپین بار دیگر حمایت خود را برای تغییر قوانین تبعیض آمیز اعلام میداریم.</p>
<hr class="spip" />
<p><strong>خبرنامه امیرکبیر/ 6 شهریور</strong></p>
<p><a href="http://www.autnews.info/archives/1386,06,0004614" class='spip_out' rel='external'>شیرین عبادی: سازمان ملل درباره زنان ایران تحقیق کند، اعتراض «ديدبانی برای حفاظت از مدافعان حقوق بشر» به محاکمه ناعادلانه نسیم سرابندی و فاطمه دهدشتی</a></p>
<p>خانم عبادی، در یک کنفرانس خبری امروز، دوشنبه ۵ شهریور در تهران، مقام های جمهوری اسلامی را متهم کرد که فعالان حقوق زنان را که به دنبال کسب حقوق بیشتر برای زنان هستند، بازداشت می کند.</p>
<p>کنفرانس خبری شیرین عبادی در مراسم اولین سالگرد کمپین جمع آوری یک میلیون امضا در حمایت از حقوق زنان در ایران برگزار شد.</p>
<p>خانم عبادی گفت که طی ماه های گذشته ۵۰ فعال حقوق زن در ایران بازداشت و برخی از آنها با اتهام اقدام علیه امنیت ملی روبرو شده اند.</p>
<p>حقوقدان ایرانی برنده جایزه صلح نوبل افزود که وی برای اولین بار نامه ای به لوئیز آربور، کمیسر حقوق بشر سازمان ملل متحد نوشته و از وضعیت زنان در ایران و تقاضاهای آنها سخن گفته است.</p>
<p>خانم عبادی خواهان اعزام گزارشگر ویژه ای از سوی سازمان ملل به ایران برای تحقیق در مورد وضعیت زنان در ایران شده است.</p>
<p>سیمین بهبهانی، شاعر ایرانی نیز در این مراسم گفت: “ما می توانیم نظر مردم را تغییر دهیم، ما برای این کار باید اجازه داشته باشیم تا به آنها دسترسی داشته باشیم.”</p>
<p>گروه هايی از فعالان حقوق زنان، سال پیش حرکتی جمعی و هدفمند را با عنوان ‘يک ميليون امضاء’ برای اصلاح قوانين آغاز کردند؛ قوانينی که ميان زن و مرد تفاوت حقوقی قائل می شود.</p>
<p>مبتکران و سازماندهان اين تلاش دسته جمعی می گويند که قصد دارند با جمع آوری يک ميليون امضاء در تهران و ديگر شهرستان ها قانونگذاران را وادار کنند طبق تعهدات بين المللی که دولت ايران پذيرفته، اين قوانين را بازنگری و اصلاح کنند.</p>
<p>در وبسايت “يک ميليون امضاء” آمده که ابتکار اين حرکت نتيجه تجمع گروهی از زنان معترض به قوانين تبعيض آميز در خردادماه سال ۱۳۸۵ در ميدان هفت تير تهران بوده و از ۵ شهريور آغاز شده است. در آن روز تجمع کنندگان، که از جمله خواهان منع تعدد زوجات و برابری حقوق زن در طلاق و سرپرستی فرزندان شده بودند، با برخورد پليس روبرو شدند و تجمع آنها به خشونت کشيده شد.</p>
<p>کمپين “يک ميليون امضاء” از طرفداران حقوق زنان می خواهد تا با برقرار کردن ارتباط “چهره به چهره” امضای يک ميليون نفر از مردم را جمع آوری کنند.</p>
<p>طی ماه های گذشته، شماری از فعالان جنبش زنان ایران در آستانه هشتم مارس، که به عنوان روز جهانی زن نامگذاری شده، بازداشت شدند که این امر با واکنش رسانه های بین المللی و گروه های مدافع حقوق بشر روبرو شد.</p>
<p>این گروه ها از جمهوری اسلامی به خاطر آنچه ‘تبعیض علیه زنان’ و ‘برخورد با فعالیت قانونی و مدنی زنان’ می نامند، انتقاد کرده و می گویند فشار دولت ایران بر جنبش زنان و فعالیت های مرتبط با حقوق زنان رو به فزونی داشته است.</p>
<p>همچنین طی خبر دیگری نهاد حقوق بشری «دیده بانی برای حفاظت از مدافعان حقوق بشر» طی بیانیه ای نسبت به محاکمه ناعادلانه نسیم سرابندی و فاطمه دهدشتی از فعالین کمپین یک میلیون امضا اعتراض کرد. متن این بیانیه به شرح زیر است:</p>
<p>تقاضای سازمان ديدبانی برای حفاظت از مدافعان حقوق بشر( طرح مشترک فدراسيون بين المللی حقوق بشر و سازمان جهانی عليه شکنجه) از شما برای دخالت فوری در وضعيت فعلی ايران</p>
<p>شرح وضعيت:</p>
<p>براساس اطلاعات دريافتی از ليگ حقوق بشر ايران، از محاکمه و زندانی تعليقی خانم نسرين سرابندی و خانم فاطمه دهدشتی با خبر شده ايم. اين دو تلاشگر حقوق زنان در کارزار يک ميليون امضاء نقش داشته اند. هدف کارزار يک ميليون امضاء، تغيير قوانين برتری جويانه عليه زنان است.</p>
<p>طبق اطلاعات دريافتی ، دادگاه انقلاب، خانم ها سرابندی و دهدشتی را در تاريخ ۱۲ آگوست ۲۰۰۷ به جرم اقدام عليه امنيت ملی با گسترش تبليغ عليه دولت، به شش ماه زندان تعليقی محکوم کرد.<br class='autobr' />
دوبانوی نامبرده در ژانويه ۲۰۰۷ درحال جمع کردن امضاء در ايستگاه مترو، دستگير شدند. آنان بمدت ۲۴ ساعت در زندان گيشا نگهداری وسپس در ازای وثيقه ای آزاد شدند.</p>
<p>در۱۸ آوريل ۲۰۰۷ خانم سرابندی و خانم دهدشتی به دادگاه انقلاب احضارگرديدند و برای بازجويی، از آنجا به پايگاه پليس امنيتی در عشرت اباد برده شدند. آنها در دادستانی ويژه امنيتی محکوم گرديدند.<br class='autobr' />
ديدبانی برای حفاظت از مدافعان حقوق بشر، نگرانی عميق خود را درباره افزايش سرکوب توسط مقامات ايرانی عليه مدافعان حقوق بشر اعلام می دارد، بخصوص در مورد دانشجويان طرفدار تغييرات و زنان پی گير کارزار يک ميليون امضاء، شديدا نگران است . ديدبانی افزايش شمار احکام ناروا از سوی قوه قضاييه ايران عليه مدافعان حقوق زنان و به کارگيری شيوه سرکوب آناان را شديدا محکوم می کند. <i>۱</i></p>
<p>ديدبانی همچنين مايل است بر حقيقتی پای فشارد که ايران متعهد به حمايت از پيمان نامه های حقوق بشر و توسعه آن است. ايران با اعلام نامزدی خود درانتخابات شورای حقوق بشر سال ۲۰۰۶ مصرانه نشان داد که اين کشوربطور مستمر تلاش گسترده ای برای ايجاد شرايط امن و ارج نهادن به مقام بلند انسانی در راستای توسعه و پشتيبانی از حقوق بشر و آزادی های اساسی دارد. <i>۲</i></p>
<p>برای اطمينان از تداوم اين تلاشها، ديدبانی از جمهوری اسلامی می خواهد که بر طبق استانداردهای بين المللی حقوق بشر عمل نمايد. <i>۳</i></p>
<p>اقدامات مورد نياز:<br class='autobr' />
خواهشمند است به مقامات ايرانی بنويسيد که به خواسته های زيرتوجه نمايند:</p>
<p><img src="squelettes-dist/puce_rtl.gif" width="8" height="11" class="puce" alt="-" />&nbsp;سلامت جسمی و روانی خانم ها سرابندی و دهدشتی و همچنين تمامی تلاشگران کارزار يک ميليون امضاء را تضمين نمايند</p>
<p><img src="squelettes-dist/puce_rtl.gif" width="8" height="11" class="puce" alt="-" />&nbsp;اطمينان دهند که وقتی خانم سرابندی و خانم دهدشتی درخواست دادگاه تجديد نظر می کنند، از يک محاکمه عادلانه و بی طرف برخوردار خواهند بود تا اتهامات وارده به آنها لغو شود زيرا احکام صادره، خودسرانه و صرفا بخاطر تلاشهای آنها برای دفاع ازحقوق بشر بوده است.</p>
<p><img src="squelettes-dist/puce_rtl.gif" width="8" height="11" class="puce" alt="-" />&nbsp;کليه احکام مستبدانه عليه مدافعان حقوق زنان شرکت کننده در کارزار يک ميليون امضاء را لغو نمايند.</p>
<p><img src="squelettes-dist/puce_rtl.gif" width="8" height="11" class="puce" alt="-" />&nbsp;به تمامی اقدامات تبعيض آميز عليه مدافعان حقوق بشر پايان دهند.</p>
<p><img src="squelettes-dist/puce_rtl.gif" width="8" height="11" class="puce" alt="-" />&nbsp;طبق مقررات مندرج در منشور حقوق بشر سازمان ملل متحد مورخ ۹ سپتامبر ۱۹۹۸ بويژه بند شماره يک آن که می گويد “هر کسی حق دارد بطور فردی يا در پيوند با ديگران به توسعه، تلاش برای پشتيبانی و اجرای حقوق بشر و آزادی های اساسی در سطح ملی و بين المللی بپردازد”.</p>
<p>بند شماره ۵ ( آ ) اعلام می دارد: ” بمنظور توسعه و حمايت از حقوق بشر و آزادی های اساسی، شهروندان حق دارند، بطور فردی يا در پيوند با ديگران، در سطح ملی و بين المللی، بطريق مسالمت آميز گرد هم آيند ” و بند ۱۲.۲ می گويد” دولت هر اقدام لازمی را توسط مقامات صلاحيت دار بعمل می آورد تا اطمينان دهد که هر کس بطور فردی يا گروهی، از حقوق مندرج در منشور سازمان ملل متحد بدور از هرگونه تهديد، تجاوز، انتقام، تبعيض و تحقير، فشار يا هرگونه عمل خودسرانه که منجر به محروميت از حقوق اعلام شده در منشور حقوق بشر سازمان ملل باشد، برخوردار خواهد بود.</p>
<p><img src="squelettes-dist/puce_rtl.gif" width="8" height="11" class="puce" alt="-" />&nbsp;بطور عمومی تر، اطمينان دهند که در هر شرايطی حقوق بشر و آزادی های اساسی طبق منشور جهانی حقوق بشر و منطبق با پيمان نامه های منطقه ای و بين المللی، توسط ايران اجرا گردد.</p>
<hr class="spip" />
<p><strong>بی بی سی ، ایران امروز/ 6 شهریور</strong></p>
<p><a href="http://www.iran-emrooz.net/index.php?/news1/13995/" class='spip_out' rel='external'>سازمان ملل درباره زنان ایران تحقیق کند</a></p>
<p>بی‌بی‌سی‌: خانم عبادی، در یک کنفرانس خبری امروز، دوشنبه 5 شهریور در تهران، مقام های جمهوری اسلامی را متهم کرد که فعالان حقوق زنان را که به دنبال کسب حقوق بیشتر برای زنان هستند، بازداشت می کند.</p>
<p>کنفرانس خبری شیرین عبادی در مراسم اولین سالگرد کمپین جمع آوری یک میلیون امضا در حمایت از حقوق زنان در ایران برگزار شد.</p>
<p>خانم عبادی گفت که طی ماه های گذشته 50 فعال حقوق زن در ایران بازداشت و برخی از آنها با اتهام اقدام علیه امنیت ملی روبرو شده اند.</p>
<p>حقوقدان ایرانی برنده جایزه صلح نوبل افزود که وی برای اولین بار نامه ای به لوئیز آربور، کمیسر حقوق بشر سازمان ملل متحد نوشته و از وضعیت زنان در ایران و تقاضاهای آنها سخن گفته است.</p>
<p>خانم عبادی خواهان اعزام گزارشگر ویژه ای از سوی سازمان ملل به ایران برای تحقیق در مورد وضعیت زنان در ایران شده است.</p>
<p>سیمین بهبهانی، شاعر ایرانی نیز در این مراسم گفت: "ما می توانیم نظر مردم را تغییر دهیم، ما برای این کار باید اجازه داشته باشیم تا به آنها دسترسی داشته باشیم."</p>
<p>گروه هايی از فعالان حقوق زنان، سال پیش حرکتی جمعی و هدفمند را با عنوان &#8217;يک ميليون امضاء&#8217; برای اصلاح قوانين آغاز کردند؛ قوانينی که ميان زن و مرد تفاوت حقوقی قائل می شود.</p>
<p>مبتکران و سازماندهان اين تلاش دسته جمعی می گويند که قصد دارند با جمع آوری يک ميليون امضاء در تهران و ديگر شهرستان ها قانونگذاران را وادار کنند طبق تعهدات بين المللی که دولت ايران پذيرفته، اين قوانين را بازنگری و اصلاح کنند.</p>
<p>در وبسايت "يک ميليون امضاء" آمده که ابتکار اين حرکت نتيجه تجمع گروهی از زنان معترض به قوانين تبعيض آميز در خردادماه سال 1385 در ميدان هفت تير تهران بوده و از 5 شهريور آغاز شده است. در آن روز تجمع کنندگان، که از جمله خواهان منع تعدد زوجات و برابری حقوق زن در طلاق و سرپرستی فرزندان شده بودند، با برخورد پليس روبرو شدند و تجمع آنها به خشونت کشيده شد.</p>
<p>کمپين "يک ميليون امضاء" از طرفداران حقوق زنان می خواهد تا با برقرار کردن ارتباط "چهره به چهره" امضای يک ميليون نفر از مردم را جمع آوری کنند.</p>
<p>طی ماه های گذشته، شماری از فعالان جنبش زنان ایران در آستانه هشتم مارس، که به عنوان روز جهانی زن نامگذاری شده، بازداشت شدند که این امر با واکنش رسانه های بین المللی و گروه های مدافع حقوق بشر روبرو شد.</p>
<p>این گروه ها از جمهوری اسلامی به خاطر آنچه &#8217;تبعیض علیه زنان&#8217; و &#8217;برخورد با فعالیت قانونی و مدنی زنان&#8217; می نامند، انتقاد کرده و می گویند فشار دولت ایران بر جنبش زنان و فعالیت های مرتبط با حقوق زنان رو به فزونی داشته است.</p>
<hr class="spip" />
<p><strong>کانون زنان ایرانی / 6 شهریور</strong></p>
<p><a href="http://www.irwomen.net/news.php?id=4010" class='spip_out' rel='external'>19 درصد مردم تهران کمپین یکمیلیون امضا را می شناسند ،آمنه شیرافکن</a></p>
<p>کانون زنان ایرانی: آگاهي بخشيدن به توده هاي مردم و طرح آموزه ها و اهداف كمپين يك ميليون امضا در ميان مردمان شهر نكته محوري بود كه در گزارش غالب كميته هاي كمپين به آن اشاره شد. آشنايي نزدیک به 19درصد از مردم تهران در مناطق شهري با کمپین آمار تازه اي بود كه در مراسم سالگرد كمپين از سوي كميته پژوهش مطرح شد.</p>
<p>برنامه سالگرد كمپين يك ميليون امضا براي تغيير قوانين نابرابر در شلوغي يكي از فضاهاي شخصي اعضاي آن برگزار شد. اين نشست اگرچه باز هم نشان داد كه عرصه‌هاي عمومي در اجتماع ايران به رغم تمامي فشارها همچنان پابرجاهستند اما از سوي ديگر محدوديت هاي پيش روي حركت‌هاي اجتماعي مسالمت آميز و درچارچوب ادبيات حكومتي را نشان داد.</p>
<p>پخش سرود كمپين آغازگر نخستين نشست مراسم سالگرد كمپين بود. در پانل اول مراسم سالگرد ارايه گزارش از سوي تعدادي از كميته‌هاي فعال در كمپين صورت گرفت.</p>
<p>سوسن طهماسبي از اعضاي كميته روابط عمومي كمپين در ارايه گزارش خود از برنامه‌هاي كمپين در اين كميته به لابي هاي صورت گرفته با تعدادي از مقام هاي‌دولتي، احزاب و نهادهاي غير دولتي اشاره كرد.</p>
<p>طهماسبي همچنين ارتباط با نهادها و سازمان هاي بين المللي، شركت در جلسه كارآفرينان و شركت در همايش خانه ايدز و ترجمه مطالب را نيز به عنوان ديگر برنامه هاي كميته نام برد. <br class='autobr' />
وي همچنين به همكاري مردان در كمپين اشاره كرد و آن را اقدام مثبتي در جهت پيشبرد اهداف اين حركت اجتماعي دانست.</p>
<p>محبوبه حسين زاده در ادامه اين نشست به توضيح برنامه هاي كميته كارگاه ها پرداخت و از برگزاري كارگاه آموزشي براي بيش از 600 علاقه مند در سال گذشت خبر داد. <br class='autobr' />
وي به مشكلانت پيش رو اين كميته به ويژه در مكان يابي راي برگزاري نشست ها اشاره كرد.</p>
<p>زينب پيغمبرزاده از اعضاي كميته شهرستان هاي كمپين از پيوستن 15 شهرستان به كمپين خبر داد.:« در 12 شهر نيز افزاد به شكل فردي با كمپين همكاري مي كنند و اميدواريم كه شبكه هاي ارتباطي سازنده جهت اطلاع رساني در اين شهر ها نيز شكل گيرد.»</p>
<p>وي برقراري فضاي امنيتي را يكي از مشكلات پيشبرد برنامه هاي كمپين در شهرستان ها عنوان كرد ك« ‌فعاليت براي اعضاي كمپين در شهرستان ها پرهزينه تر از تهران است و حتي براي برخي از فعالان از دست دادن مناصب دولتي‌شان را نيز به دنبال داشته‌است.»</p>
<p>اعتراض به لايحه دردسر ساز و پرحاشيه حمايت از خانواده همانطور كه در نشست مطبوعاتي كمپيني ها مورد انتقاد و بررسي قرار گرفت در نشست برسي برنامه كميته هاي كمپين در مراسم سالگرد نيز يك بار ديگر با انتقاد اعضا مواجه شد.</p>
<p>زهره ارزني وكيل و از اعضاي فعال در كميته آموزش كمپين چنين لايحه‌اي را سرآغاز ايجاد دشوار ي پيش روي زنان در اخذ حكم طلاق عنوان كرد:«زناني كه همسرشان زن دومي اختيار كرده باشد در صورت تصويب اين لايحه از حقوق سابق خود براي اقدام به طلاق باز مي‌مانند.»</p>
<p>وي پيشنهاد كرد:«بهتراست كه نامه‌اي انتقادي و اعتراضي خطاب به مسئول مركز مشاركت زنان و امور خانوده رياست جمهوري نوشته شود.چرا كه در حال حاضر لازم است تا ما از حقوق شهروندي خود دفاع كنيم.»</p>
<p>خديجه مقدم از اعضاي كميته مادران كمپين به ضرورت‌هاي تشكيل اين كميته اشاره كرد:«كميته مادران در جهت آموزش و ارتقا سطح آگاهي مادران اقدام كرده و از سويي ديگر در هر زمان كه بازداشتي براي اعضا اتفاق افتد از تمامي افراد مادرانه حمايت مي كند.» <br class='autobr' />
وي قدرت مادري را قدرتي تاريخي عنوان كرد كه هيچ حكومتي نمي تواند اين قدرت را به مهار خود در آورد.</p>
<p>در جمع ديروز كمپيني ها علاوه بر حضور اعضا و علاقه‌مندان به اين حركت اجتماعي مادر امير يعقوب علي از اعضاي كمپين پسران و مادر اسانلو از فعالان حقوق كارگري در ايرن نيز حضور داشتند.</p>
<p>كميته پسران كمپين نيز اگرچه در جمع حضور نداشت اما با ساخت و پخش فیلمی کوتاه حضور خود را در برنامه سالگرد اعلام كرد.</p>
<p>در حدود 19 درصد مردم تهران با كمپين آشنا هستند</p>
<p>كميته پژوهش كمپين يك ميليون امضا با در نظر گرفتن جامعه آماري هزار نفري و با نيروهاي داوطبلانه خود نخستين كار پيمايشي را در حوزه بررسي فعاليت كمپين در ايران انجام داد. <br class='autobr' />
اين فعاليت كه در كمتر از ده روز انجام شد تنها با صرف 40 هزار تومان هزينه صورت گرفت.</p>
<p>نفيسه آزاد ،گزارشگر كمتيه پژوهش در مراسم سالگرد عنوان كرد:‌« آمار به دست آمده از اين پژوهش نشان داد كه در حدود 18 و 8 در صد از مردم تهران با كمپين آشنا هستند.»</p>
<p>بر اساس آمار اين پژوهش مردم ساكن در محله اقدسيه بالاترين و نارمكي ها پايين ترين سطح اگاهي را نسبت به برنامه‌هاي كمپين داشتند.» <br class='autobr' />
كمپين بيش از 60 درصد در محله نواب با ارتباط چهره به چهره اعضا كمپين با ساكنان اين منطقه به وجود آمده است.</p>
<p>كميته مالي كمپين نيز مجموع كمك هاي اهدا شده به كمپين طي سال گذشته را در حدود 6 ميلون عنوان كرد كه از اين ميزان در حدود 4 ميلیون و ششصد هزار تومان نيز هزينه شده است.</p>
<p>ناهيد جعفري در ارايه گزارش خوداز كميته مالي كمپين به گراني كاغذ و چاپ دفترچه هاي كمپين نيز اشاره كرد و گفت:« تا پيش از اين هزينه چاپ هر دفترچه براي ما 50 تومان كه با گراني كاغذ اين رقم به 120 تومان افزايش يافت.»</p>
<p>سيما حسيني نيز در ارايه گزارش كميته رسانه به توليد بيش از 120 ترجمه ، 60 يادداشت ومقاله و 40 گزارش در بخش هاي مختلف اين سايت اشاره كرد.» <br class='autobr' />
به گفته او سايت كمپين به رغم فيلترهاي مدام روزانه 3 هزار نفر بازديد كننده دارد.</p>
<p>شهلا لاهيجي مدير انتشارات روشنگران كه تا كنون كتاب هاي مفيدي را در حوزوه زنان تاليف و ترجمه كرده است نيز به محدوديت هاي اخير ارشاد در ارايه كاغذ به نشر روشنگران اشاره كرد:«اين حركت ها و موضعگيري ها طبيعي است . اعتراض از سوي حكومت نيز به اشكال مختلفي عنوان مي شود.»</p>
<p>وي يكي از دلايل تاخير ورودش به مراسم سالگرد را گوش سپردن به درددل‌هاي یک زن بوسنيايي عنوان كرد:« او كه 30 سال است كه به همسري يك مرد ايراني در‌آمده‌است درآستانه جشن سالگرد ازدواج اش آگاه مي‌شود كه همسرش 10 سال است كه زن ديگري اختيار كرده است.»</p>
<p>برش زدن كيك با آرم كمپين و همچنين اجراي برنامه موسيقي نيز در ادامه برنامه‌هاي مراسم سالگرد كمپين برگزار شد.</p>
<hr class="spip" />
<p><strong>تغییر برای برابری/ 6 شهریور</strong></p>
<p><a href="http://www.wechange.info/spip.php?article911" class='spip_out' rel='external'>شیرین عبادی: اگر مجلس لایحه حمایت از خانواده را از دستور کار خارج نکند، ما زنان مقابل مجلس می رویم</a></p>
<p><a href="http://www.akhbar-rooz.com/news.jsp?essayId=11050" class='spip_out' rel='external'>اخبار روز/ قوانین ایران ۴۲ سال به عقب برگشته اند</a></p>
<p><a href="http://news.gooya.eu/politics/archives/2007/08/062657.php" class='spip_out' rel='external'>گویا</a></p>
<p><strong>روزنامه سرمایه و کانون زنان ایرانی و ادوارنیوز/6 شهریور</strong></p>
<p><a href="http://www.sarmayeh.net/webfa/default.aspx?IssueType=1&amp;IssueDate=1386/06/06&amp;Group=50#45677" class='spip_out' rel='external'>در اولين نشست مطبوعاتي كمپين يك ميليون امضا مطرح شد: لايحهء خانواده، عقب‌گرد در قوانين ايران</a></p>
<p>  <a href="http://www.irwomen.net/first.php?id=375" class='spip_out' rel='external'>کانون زنان ایرانی</a></p>
<p><a href="http://www.advarnews.us/humanright/5640.aspx" class='spip_out' rel='external'>ادوار نیوز</a></p>
<p>فريده غائب -«برخي قوانين ايران با فرهنگ جامعه نه تنها انطباق ندارد بلكه چند پله هم عقب‌تر است.»<br class='autobr' />
شيرين عبادي، حقوقدان اين را مي‌گويد. او با حضور در اولين نشست مطبوعاتي كمپين يك ميليون امضا براي تغيير قوانين به نكاتي در قانون اشاره مي‌كند كه نه تنها همگام با برخي ابعاد فرهنگ اجتماع نيست بلكه در مواردي همچنان در حال پس‌رفت است. از جملهء اين موارد لايحهء اخيري است كه قوهء قضاييه پيشنهاد داده و دولت آن را تقديم مجلس كرده است. يكي از بندهاي اين لايحه، ازدواج مجدد مردان با كسب اجازه از دادگاه به شرط رعايت عدالت است اما شيرين عبادي اين ماده را نقد مي‌كند:«به لحاظ قانوني دادگاه چگونه مي‌تواند شرط برقراري عدالت را احراز كند در حالي كه هنوز ازدواج مجددي انجام نشده تا ببينيم مرد توانايي برقراري عدالت را دارد يا نه؟»او همچنين جنبهء ديگري از اين ماده را مدنظر قرار مي‌دهد: «آيا محبت و عشق قابل تقسيم است؟ مگر در قرآن براي محدود كردن تعدد زوجات يادآوري نشده كه ازدواج مجدد نكنيد مگر آن‌كه بتوانيد عدالت را برقرار كنيد.»او تصويب اين قانون را يك عقب‌گرد مي‌داند و توصيه مي‌كند: «اين ماده را از دستور جلسه خارج كنيد چراكه هم از جهت حقوقي غلط است و هم با موازين اسلام مغايرت دارد.»</p>
<p>او در ادامه با اشاره به اشكالات قانون مجازات اسلامي دربارهء اعدام مي‌‌گويد: «در سال 1304 قانون مجازات عمومي تصويب شد، آن زمان مجازات اعدام زير 18 سال ممنوع بود اما حالا در قانون سال 1386 من موكل 14 سال و 9 ماهه‌‌اي به نام «محمد لطيف» دارم كه حكم اعدامش صادر شده، اما ما تلاش مي‌كنيم.»او به اين اشكالات اشاره مي‌كند و بحث‌هاي حقوقي را كه كمپين يك ميليون امضا براي تغيير قوانين انجام مي‌دهد، مطرح مي‌كند: «فعاليت‌هاي كمپين فراتر از تصور اوليه‌مان به پيش مي‌رود. مهم‌ترين دستاورد ما آگاه‌سازي است اما در اين تلاش يكساله عده‌اي از تلاشگران محكوم شدند آن هم به جرم اقدام عليه امنيت ملي. اما من نمي‌دانم كدام عمل زني كه دلش نمي‌خواهد هوو داشته باشد، اقدام عليه امنيت ملي محسوب مي‌شود؟»پنجم شهريورماه سال گذشته كمپين يك ميليون امضا براي تغيير قوانين فعاليت رسمي خود را آغاز كرد. مهم‌ترين هدفش هم تغيير قوانيني همچون طلاق، حضانت، ارث، ديه و شهادت است كه با استناد به فتواهاي برخي مراجع و علما به اين نكته تاكيد كرده كه اين قوانين از جمله قوانيني هستند كه قابل تغييرند.حالا بعد از گذشت يك سال، اولين نشست مطبوعاتي و ارايهء گزارش عملكرد يكساله، اين كمپين، صبح ديروز با حضور فعالان جنبش زنان، شامل مردان و زنان برابري طلب برگزار شد.</p>
<p>بابك احمدي، نويسنده يكي از حاضران است كه خطاب به خبرنگاران مي‌گويد: «صراحتا اعلام مي‌كنم كه من يك فمينيست هستم.»به گفتهء او، ماهيت فعاليت كمپين كمك به آيندهء كشور است: «فعاليت كمپين بسيار مسالمت‌آميز و برمبناي اولين اصل حقوق بشر يعني برابري است اما من بارها تاكيد كرده‌ام كه جنبش زنان متعلق به خود زنان است و بايد توسط خود آن‌ها پيگيري شود اما مردان هم مي‌توانند در اين راه كمك كنند.»او كه در آغاز سخنانش از زناني كه براي به دست آوردن برابري و آگاه‌سازي تلاش مي‌كنند، تشكر مي‌كند و در پايان سخنانش هم از مرداني ياد مي‌كند كه در اين يكساله به كمپين پيوسته‌اند و تلاش مي‌كنند.نرگس محمدي، سخنگوي كانون مدافعان حقوق بشر نيز كمپين را يك دغدغهء اجتماعي مي‌داند; اين‌كه هدف اصلي اش برقراري عدالت است.</p>
<p>اما ژيلا شريعت‌پناهي، محقق و قرآن‌پژوه، جنبه‌هاي ديگري از فعاليت‌هاي كمپين يك ميليون امضا را در بحث همايش مطرح مي‌كند: «مترجمان قرآن، اكثرا به ريشهء لغات كم‌توجهي مي‌كنند. براي مثال نشوز زنان براي زنان را به معناي نافرماني تلقي مي‌كنند و نشوز براي مردان را بي‌ميلي‌اش نسبت به زن معنا مي‌كنند يا دربارهء واژهء «قوام» كه آن را مسلط و رييس ترجمه كرده‌اند در حالي كه اين واژه در اصل به معناي ستون وسط چادر يا همان تكيه‌گاه است.»</p>
<p>او در ادامه از مشكلات موجود در شماري از تفسيرهاي قرآني اشاره مي‌كند و اين‌كه مفسران به احاديث استناد مي‌كنند.شريعت‌پناهي از انتشار جلد دوم كتاب «حقوق زن در خانواده» با همكاري دفتر آيت‌الله صانعي خبر مي‌دهد: «اين كتاب، گامي است در جهت روشن‌سازي مسايل و نابرابري‌هاي حقوقي. اين‌كه در قرآن هيچ گونه تبعيضي ميان زن و مرد قايل نشده و حتي در قرآن از مزاياي مادري و همسري دفاع شده است.»</p>
<p> در اسلام انسان بودن مهم است</p>
<p>سيمين بهبهاني، بانوي شعر ايران كه در فعاليت يك سالهء كمپين در بيش‌تر مراسم‌اش حضور يافته، اين بار هم با خواندن شعري بر حمايت خود از فعاليت كمپين تاكيد مي‌كند.</p>
<p>به گفتهء او، در اسلام انسان بودن مطرح است، بنابراين زنان بايد براي گرفتن حقوق‌شان تا آخرين توان تلاش و ديگران را آماده كنند.كيوان صميمي، مديرمسوول نشريهء توقيف شدهء «نامه» نيز كه ميزبان برگزاري اين نشست مطبوعاتي بود، لازمهء هر حركتي را تقبل پرداخت برخي هزينه‌ها مي‌داند.اما در اين جلسه، نسل سومي‌هاي كمپين هم حضور داشتند; نسل اولي‌ها كساني چون سيمين بهبهاني، نسل دومي‌ها كه كمپيني براي مادران ترتيب داده‌اند و نسل سومي‌ها كه جوانان پرشوري هستند كه در اين يك ساله براي جمع‌آوري امضا و آگاه‌سازي تلاش مي‌كنند از جمله ناهيد كشاورز و سارا لقماني.ناهيد كشاورز از فرآيند فعاليت يك سالهء كمپين مي‌گويد و سارا لقماني به اين نكته اشاره مي‌كند كه خواسته‌محوري به جاي ايدئولوژي‌محوري از مهم‌ترين ويژگي كمپين يك ميليون امضاست.حالا اين كمپين در 20 شهر فعاليت دارد و بيش از 500 عضو فعال آن مشغول پيشبرد اهداف هستند.</p>
<hr class="spip" />
<p><strong>کانون زنان ایرانی / 5 شهریور</strong></p>
<p><a href="http://www.irwomen.net/other.php?id=132" class='spip_out' rel='external'>نمایشگاه همه مادران من ، به خاطر یکسالگی کمپین یک میلیون امضا</a></p>
<p>کانون زنان ایرانی -مهرزاد غنی پور : نمايشگاه نقاشي با عنوان «همة مادران من» ديروز در اولين سالگرد كمپين يك ميليون امضا در فرهنگسراي بهمن در حالي برگزار شد كه 33 نفر از نقاشان برجسته، آثار خود را در آن به نمايش گذاشتند و موضوع اصلي بيشتر آثار ارائه شده در اين نمايشگاه مسألة حضانت و حق سرپرستي به‌عنوان يكي از موارد تبعيض‌آميز عليه زنان كه در كمپين يك ميليون امضا نيز مطرح‌شده، بود.</p>
<p>اولين تابلويي كه پس از ورود به نمايشگاه توجه را به خود جلب مي‌كند، تابلوي رزيتا شرف‌جهان، نقاشي است كه اشاره به تبعيض‌ها و نابرابري‌ها در كارهاي هنري او پيش از اين نيز ديده مي‌شد.او با اين تابلو كه نيمي از آن عكس و نيم ديگرش نقاشي است، انتقاد خود را نسبت به سكوت جامعه سنتي در برابر خشونت و شقاوتي كه در آن جامعه وجود دارد، ابراز مي‌كند؛ تصوير زناني كه دهانهاي خود را با چادر پوشانده‌اند.در تابلوي نقاشي ديگر، تصوير زن در يك قاب و تصوير سس گوجه‌فرنگي در قاب مشابهي كنار هم قرار دارند. گويي نقاش مي‌خواسته نگاه به زن را كه در حد كالاي مصرفي تنزل يافته نشان دهد.تابلوهاي ديگري هم هست كه در آن احساسات دروني زن از ديد نقاش مرد به تصوير كشيده شده است.</p>
<p>الهه مقدمي نيز از نقاشاني است كه مضامين زندگي شخصي خود را در ارتباط با خانواده و فرزند به تصوير كشيده است.او ابزار آشپزخانه و ادوات مربوط به مامايي را كه به دنياي زنان مربوط هستند، ابزارهاي زنانه مي‌داند و در تصاوير خود از اين ابزارها براي نشان دادن موقعيت اجتماعي زنان استفاده كرده است.</p>
<p>اومي‌گويد:«گاه هديه‌اي كه به يك زن داده مي‌شود يك وسيله‌ خانگي است و در اينجا به خود زن توجهي نمي‌شود بلكه بيشتر توجه به استفاده از آن ابزار است.»</p>
<p>در تصاوير او سينك ظرفشويي به كرات ديده مي‌شوند و او در اين باره مي‌گويد:«بيشتر اوقات تصويري كه از زن داده مي‌شود، تصوير زن پشت سينك ظرفشويي است نه پشت ميز كامپيوتر.»</p>
<p>مقدمي در تابلوي ديگرش در انتهاي پاييني دستگاه رحم وتخمدان، ريشه‌اي ترسيم كرده و به آن نمود درخت داده و زن را ريشه زندگي دانسته كه كودك از شيره بدن او تغذيه مي‌كند. <br class='autobr' />
لوله‌ها و شيرهاي آب نيز كه در بيشتر تابلوهاي او ديده مي‌شوند، نشان از اين دارند كه همه چيز در مسير مردسالارانه كاناليزه شده و اگر مردان تصميم بگيرند شير راببندند ديگر چيزي به زنان نمي‌رسد.</p>
<p>ژينوس تقي‌زاده، يكي ديگر از نقاشان كه مشغول نقاشي در اين كارگاه است، در حالي كه رنگ را از روي دستانش پاك مي‌كند مي‌گويد:« از آنجا كه به موضوعهاي اجتماعي علاقمند بوديم به سراغ مساله زنان وحقوق آنها كه در عين حال خيلي از ما هم به نوعي با اين مسائل درگير بوديم ، رفتيم.» <br class='autobr' />
سهيلا حقيقت،از نقاشان اين نمايشگاه نيز مي‌گويد:« نابرابريها هميشه برايم مسئله بوده و معتقدم كه حقوق برابر زن و مرد رعايت نمي‌شود.اگر در خانواده‌اي جدايي صورت بگيرد،حضانت به پدر داده مي‌شود و اگر پدر بي‌صلاحيت باشد، بچه فورا به پدر پدر يا عمو يا خانواده پدري داده مي‌شود،طوري كه انگار مادر اصلا وجود خارجي ندارد.»</p>
<p>او به نمايشگاه آخرش كه با موضوع زن برگزار شده بود اشاره مي‌كند:« از نمايشگاهم برداشت سياسي شد در حالي كه حرف من فقط زن بود.» <br class='autobr' />
سيمين بهبهاني، شاعر معاصر نيز از بازديدكنندگان اين نمايشگاه بود:«وقتي وارد نمايشگاه شدم، احساس كردم كه به يكي از غرفه‌هاي بهشت وارد شده‌ام. بسيار خوشحالم كه اين همه زنان ودختران جوان با عشق وعلاقه در چنين شرايط دشواري توانسته‌اند چنين نمايشگاهي برپا كنند و بزرگترين پيروزي را از آن خود كنند.»</p>
<p>او رو به هنرمندان مي گويد:« پيامهاي خود را با تصوير به جامعه برسانيد چرا كه هنر بهترين وسيله ارتباط با ديگران است. شما با اين كار مي توانيد در پيشبرد اهداف كمپين موثر باشيد زيرا وقتي مراجعه‌كنندگان تابلوهاي شما را مي‌بينند، كوشش شما براي دستيابي افراد به زندگي بهتر را درك مي‌كنند و با شما همياري مي‌كنند.»</p>
<p>منصوره شجاعي، مسئول بخش هنري كمپين نيز به كارگاه نقاشي كه در سه روز اول در محل نمايشگاه داير است اشاره مي‌كند:« قصد داريم از نقاشيهايي كه در اين كارگاه كشيده مي‌شود، نمايشگاه ديگري برگزار كنيم تا يك حركت سلسله‌وار ايجادكنيم.» <br class='autobr' />
اين نمايشگاه كه از چهارم شهريور كار خود را آغاز كرده تا چهاردهم شهريور هر روز از ساعت 9 تا 6 بعد از ظهر برپا خواهد بود.</p>
<hr class="spip" />
<p><strong>کانون زنان ایرانی /3 شهریور</strong></p>
<p> <a href="http://www.irwomen.net/first.php?id=373" class='spip_out' rel='external'>كمپين يك ميليون امضا براي تغيير قوانين نابرابر يك ساله شد</a></p>
<p>كانون زنان ايراني – فريده غائب : يك سال از فعاليت رسمي كمپين يك ميليون امضا براي تغيير قوانين نابرابر گذشت. حركتي كه هر چند آغاز كارش از پشت درهاي بسته موسسه آموزشي رعد بود اما جوانه اش در روز 22 خرداد، روز همبستگي زنان ايران ريشه گرفت.</p>
<p>در يك بعدازظهر تابستاني قرار بود فعاليت رسمي كمپين با برگزاري يك نشست آغاز شود اما اجازه برگزاري در سالن موسسه رعد داده نشد و جمع آوري امضا و توزيع دفتر چه هاي كمپين همان پشت درهاي بسته شروع شد.</p>
<p>دفترچه هاي معروفي كه در قطع كوچك، قوانين نابرابر و تبعيض آميز يعني حق طلاق،حق سرپرستي كودك،سن مسئوليت كيفري دختران،قانون پشتوانه قتل هاي ناموسي،حق اشتغال بدون ممنوعيت،حق ارث و ديه برابر و... را به خوبي تشريح كرده است.</p>
<p>كمپين از همان ابتدا حرف مشخص خود را زد:"تغيير قوانين نابرابر". حتي در بيانيه اي كه فعالان جنبش زنان درباره كمپين داشتند اين هدف مشخص بود:"اين كمپين تلاشي وسيع براي تغيير قوانين ناعادلانه و زن ستيز است و در نظر دارد با جمع آوري يك ميليون امضا فراگير بودن اين خواسته را در لايه هاي مختلف جامعه اعلام كند."</p>
<p>اين كمپين همچنين كار رو در رو با زنان ايراني در سطح گسترده را مد نظر قرار داده است:"آگاهي از نيازها و مشكلات حقوقي زنان در زندگي روزمره و در نهايت آگهي و حساسيت آنان در زمينه مسائل حقوقي زنان و مردان از ديگر اهداف كمپين است كه از طريق ارتباط چهره به چهره براي جمع آوري امضاها دنبال مي شوند."</p>
<p>روش و مبناي كار در ”كمپين يك ميليون امضاء“، مصداق اشعار به‎ياد ماندني آن زن شجاع تاريخ ايران (زرين‎تاج) است، وقتي كه سرود:</p>
<p>گر به تو افتدم نظر، چهره به چهره، رو به‎رو / شرح دهم غم تو را، نكته به نكته، مو به مو <br class='autobr' />
از پي ديدن رخ‎ات، همچو صبا فتاده‎ام / خانه به خانه، در به در، كوچه به كوچه، كو به كو</p>
<p>اما حوزه عمل كمپين، محله‎هاي شهر و فضاهاي عمومي است، تا هم از اماكن عمومي بهره ببرد و هم فضاي مردانه‎ي عمومي را زنانه‎ كند شايد از اين منظر، زنان موفق شوند با وجود هدفي مشخص (جمع‎آوري امضا و آموزش زنان)، مشكلات و دردهاي ”زندگي خصوصي“‎شان را به ”فضاي عمومي“ پيوند دهند و در نتيجه، فضاهاي عمومي كوچك و سيالي براي خود و ديگر <br class='autobr' />
شهروندان ايجاد كنند، فضايي پرنشاط و جذاب كه ‎كسي نتواند به سادگي، آن را از زنان پس بگيرد. يعني فضاهايي كه در خيابان‎ها، كوچه‎ها و در فضاي صميمي مجتمع‎هاي مسكوني و خانه‎هاي مردم ايجاد مي‎شود و پل‎هاي ارتباطي كوتاه‎مدتي بين ما زنان ايجاد خواهد كرد، پلي كه جرقه‎‎وار در پهنه‎ي شهرهاي‎مان ساخته‎ خواهد شد و هرچند به‎سرعت ”دود مي‎شود و به هوا مي‎رود“ ولي آرام آرام، اقتدار عبوس و مردانه‎ي فضاهاي عمومي را خواهد شكست.</p>
<p>با اين آرمان ها كمپين روزهاي بلند تابستاني را گذراند و روزهاي پاييز ي اش را در تهران و شهرهاي ايران سپري كرد. گرگان، يزد ، زنجان و شهرهايي كه نداي برابري حقوقي درآنها پيچيده شد.اما دلشوره ها و اضطراب هايش هم كم نبود..نوشين احمدي خراساني،فعال جنبش زنان در جايي درباره اين اضطراب ها نوشته بود و اينكه هر دو هفته يك بار براي كمپين و اعضايش بحران آفريني كرده اند:"ما تصور كرديم حالا كه برگزاري تجمع هاي مسالمت آميز را مانع مي شوند لابد جمع كردن امضا براي مطرح شدن درخواست مان در مجلس (با پشتوانه يك ميليون امضا ) مي تواند نشان دهد كه ما سر جنگ با كسي نداريم و فقط مي خواهيم خواسته هاي بر حقمان تحقق پيدا كند."</p>
<p>به اين ترتيب بود كه دستگيري فعالان كمپين آغاز شد و براي برگزاري سمينار مجوز مكاني داده نشد.اعضايش به دادگاه احضار شدند و تجربه زندان هم نصيب برخي ديگر از اعضاي اين كمپين شد.</p>
<p>حالا يك سال از ماجرا مي گذرد و يك سال ديگر از مهلت جمع آوري يك ميليون امضا و بردن آن به مجلس باقي مانده است اما به اعتقاد بسياري از فعالان جنبش زنان حتي اگر امضاها در اين مدت به حد نصاب نرسد باز هم كمپين توانسته جنبش زنان ايران را پويا تر و تصميم گيرندگان را دچار چالش هاي فراوان كند به طوري كه بيشتر نمايندگان مجلس حالا از ماهيت دفترچه ها و فرم هاي جمع آوري امضا اطلاع دارند و حتي برخي علما و مراجع نيز بر درستي مطالبات به حق زنان صحه گذاشته اند .آيت اله صانعي ،آيت الله بجنوردي،فاضل ميبدي ،هاشمي رفسنجاني و... از جمله اين افرادند. <br class='autobr' />
و از اين هم فراتر حالا فعاليت جنبش زنان ايران الگوي براي زنان منطقه و كشورهاي مسلمان شده است.</p>
<hr class="spip" />
<p><strong> واشنگتن پست  و روزآنلاین /5 شهریور</strong></p>
<p><a href="http://iran-newstoday.blogspot.com/2007/08/blog-post_26.html" class='spip_out' rel='external'>مبارزه پنهاني براي حقوق زنان</a></p>
<p><a href="http://www.freeformove.info/index.php?q=aHR0cDovL3d3dy5yb296b25saW5lLmNvbS9hcmNoaXZlcy8yMDA3LzA4L3Bvc3RfMzc1OC5waHA%3D&amp;hl=3ed" class='spip_out' rel='external'>مبارزه پنهاني براي حقوق زنان</a></p>
<p>گزارشي واشنگتن پست از تهران درباره کمپين يک ميليون امضا - دوشنبه 5 شهر ور</p>
<p>فوتيني کريستيادر سفر اخير خود به تهران در يک سالن آرايش و زيبايي بود که با مبارزه جمع آوري يک ميليون امضاء روبرو شدم. يک داوطلب زن به يک مشتري نزديک شد و او را تشويق کرد دادخواستي را که سازمان دهندگان آن اميدوارند به همراه درخواست اصلاحات حقوقي در مورد برابري جنسي به مجلس ارائه دهند، امضاء کند. اين زن داوطلب گفت که از مطالبات برابري و مساوات حمايت مي کند، اما از آنچه که فعاليت آشکار سياسي بر عليه رژيم تلقي مي شود، پرهيز مي کند.قرار بود فعالان مبارزه بر عليه تبعيض جنسي ظرف دو سال يک ميليون امضا جمع آوري کنند، اما آنها تا فردا که اولين سالگرد اين مبارزه است، بيش از 100 هزار امضاء هم جمع آوري نکرده اند. اما برخلاف ساير جنبش هاي حقوق بشر که با رژيم هاي سرکوبگر مبارزه مي کنند و توسط غرب هدايت مي شوند، فعالان ايران ترجيح مي دهند از حاميان غربي خود فاصله بگيرند. تلاش هاي آنها نشان مي دهد که چگونه يک بعد از جنبش دموکراسي ايران در دوره بدگماني و سرکوب روزافزون دولت، براي بقا و تداوم خود در حال چالش است. مبارزه جمع آوري امضاء پس از دستگيري 70 زن که سال گذشته در ميدان هفت تير تهران تظاهراتي را بر عليه تبعيض جنسي برپا کردند، آغاز شد. نه تن از زنان دستگير شده که با شلاق مورد ضرب و شتم قرار گرفتند به ايجاد "اخلال در امنيت ملي" متهم و با محکوميت هاي طولاني حبس روبرو شدند. اين سرکوب، فعالان ايراني حقوق زنان را بر آن داشت استراتژي جديدي را مانند مبارزه پنهاني و رد هرگونه کمک از سوي غرب آغاز کنند. اين فعالان با پايمردي تمام همه مکان هاي ممکن را براي کسب حمايت بدون برانگيختن خشم رژيم احمدي نژاد جستجو کرده اند. آنها نه تنها در سالن هاي زيبايي بلکه در سالن هاي پذيرايي، پارک ها، گوشه هاي خيابان و ايستگاههاي اتوبوس نيز امضا جمع آوري مي کنند. آنها در تهران دست کم 400 داوطلب را از طريق مهماني هاي خصوصي که در منازل گردانندگان اين مبارزه برگزار مي شوند، يافته و آموزش داده اند. اما به رغم همه تلاش ها براي منحرف کردن توجه دولت و رد هرگونه ارتباط با غرب، رژيم از اين فعاليت ها مطلع شده و در برابر فعالان آن واکنش نشان داده است. در ماه مارس 34 نفر از فعالان که به خاطر نه همکار دستگير شده خود در مقابل دادگاه انقلاب تهران تجمع کرده بودند، دستگير شدند. سال گذشته نيز 13 تن ديگر که در اين مبارزه مشارکت داشتند، دستگير شدند. وب سايت اين مبارزه نيز به طور منظم مسدود شده است. هدف رژيم از اين اقدامات فلج کردن اين جنبش از طريق القاي ترس است. پروين اردلان روزنامه که يکي از نه بازداشت شده ماه مارس است، مي گويد: "رژيم مي خواهد ما را بترساند. اما ما به آنها اجازه نخواهيم داد پيروز شوند. وقتي آنها ما را تحت فشار مي گذارند، ما هم مقاومت مي کنيم." اما نشانه ها اميدوارکننده نيستند. وزير اطلاعات ايران اين جنبش را متشکل از "عناصر براندازي نرم" توصيف کرده است. در واقع اين اقدام تلاشي براي ارتباط دادن آنها با بيگانگان است. فعالان اين مبارزه در اظهارات علني و در گفتگو با امضاکنندگان برريشه هاي ايراني خود و احترام به اسلام تأکيد کرده اند تا بهانه اي به دست رژيم براي بي اعتبار کردن خود ندهند. پرستو الله ياري مهندس کامپيوتر و عضو اين مبارزه مي گويد: "آنچه که بيش از همه چيز باعث رنجش ما مي شود، شنيدن صحبت هاي افرادي است که دم از دموکراسي و اصلاح مي زنند و ما را متهم به ابزار غرب مي کنند. ما مي خواهيم ثابت کنيم که مي توانيم اين کار را خودمان انجام دهيم."شيرين عبادي برنده جايزه صلح نوبل و مدافع اين مبارزه مي گويد: "رژيم مي ترسد. وقتي مردم در مورد حقوق بشر صحبت مي کنند، بلافاصله متهم مي شوند به اينکه طرف آمريکا هستند. اما ما ايراني هستيم و مي خواهيم براي حقوق خودمان کار کنيم. از آنجا که آنها ما را آزار مي دهند، ما مي دانيم که کار درستي را داريم انجام مي دهيم." خانم عبادي در مورد دريافت کمک هاي مالي از غرب قاطعانه اعلام کرد: "هرگز هيچ پولي دريافت نشده است."منبع: واشنگتن پست، 26 اوت</p>
<hr class="spip" />
<p><a href="http://kurdsforchange.com/spip.php?article28" class='spip_out' rel='external'>برگزاری نشست و ميزگرد در كرماشان به مناسبت آغاز دومين سال فعاليت كمپين يک ميليون امضاء</a></p>
<p><strong>سایت کرد /4 شهریور</strong></p>
<p>به مناسبت آغاز دومين سال فعاليت كمپين "يك ميليون امضاء برای تغيير قوانين تبعيض‌آميز" نشست و ميزگردی با حضور تعدادی از فعالان كمپين از شهرهای تهران، رشت و همدان در كرماشان برگزار گرديد. در اين برنامه‌‌ها كه به ترتيب صبح و عصر روز جمعه دوم شهريورماه در منزل يكی از اعضای كمپين كرماشان برگزار شد زارا امجديان، زينب پيغمبرزاده، جلوه جواهری، سارا لقمانی و سميه فريد از تهران، زهره اسدپور از رشت، مهرداد حمزه از همدان و بلال مرادويسی، شفق رحمانی، كاوه كرمانشاهی و گلاله بهرامی از كرماشان حضور داشتند.</p>
<p>متأسفانه خانم شهلا انتصاری از تهران و نمايندگان كمپين از شهرهای سنندج و شيراز كه قرار بود در اين مراسم شركت كنند به دليل مشكلاتی موفق به حضور در كرماشان نشدند.</p>
<p>در برنامه‌ی نشست، نخست عملكرد يك ساله‌ی كمپين مورد ارزيابی قرار گرفت و سپس فعالان هر شهر به ارائه‌‌ی گزارشی از فعاليت‌های كمپين در شهر خود پرداختند و تجربيات خود را در زمينه‌ی معرفی كمپين، جمع‌آوری امضاء و شيوه‌های جذب علاقه‌مندان و داوطلبان برای همكاری با كمپين مطرح نمودند. همچنين وضعيت خاص هر شهر و مشكلات امنيتی به‌ وجود آمده و فشارهای اعمال شده بر فعالين كمپين در شهرهای مختلف كه يكی از دلايل عمده ريزش نيرو در برخی از اين شهرها بوده مورد بحث و بررسی قرار گرفت.</p>
<p>در برنامه‌ی ميزگرد كه با پيام دكتر رويا طلوعی از فعالين جنبش زنان كردستان و ايران و از حاميان اوليه كمپين يك ميليون امضاء آغاز گرديد نمايندگان هر شهر ديدگاه‌ها و انتقادات خود را نسبت به عملكرد كمپين در سال گذشته بیان داشتند و به ارائه‌ی پيشنهاداتی برای فعاليت هرچه ‌بهتر و گسترده‌تر كمپين در سال پيش رو پرداختند.</p>
<p>از جمله موضوعاتی كه در اين ميزگرد مطرح شد ارتباط متقابل كمپين با ديگر جنبش‌های مدنی ايران بود كه از سوی نمايندگان كرماشان با تأكيد بر لزوم حمايت فعالين جنبش زنان از جنبش حق‌طلبانه و مسالمت‌جويانه‌ی اقليت‌های ملی در ايران از جمله ملت كُرد مطرح گرديد، شيوه انعكاس اخبار مربوط به كمپين در رسانه‌های خارج از كشور و معايب و محاسن آن نيز از سوی نماينده همدان به چالش كشيده شد، نماينده رشت هم تأكيد فراوان بر گفته‌ها يا فتواهای افرادی خاص در رابطه با برخی از موارد مطرح شده در بيانيه كمپين را مورد نقد قرار داد.</p>
<p>برخوردهای‌ صورت گرفته با فعالين كمپين و كسانی كه هنگام جمع‌آوری امضاء از سوی نهادهای امنيتی و نيروهای انتظامی دستگير شده‌اند و نيز محكوميت‌های سنگين فعالان جنبش زنان توسط دادگاه‌های قضايی و تأثير اين اقدامات بر روند فعاليت كمپين، لزوم تمركززدايی از فعاليت‌های كمپين و گسترش آن در كل مناطق و شهرهای كشور، توجه به آگاهی و توانايی افراد در كنار علاقه ايشان در جذب داوطلب جهت جمع‌آوری امضاء و فعاليت در كمپين، اولويت آگاهی بخشی به افراد بر امضاء گرفتن از آنان و ... از ديگر موضوعاتی بود كه در بخش ميزگرد مطرح و نمايندگان شهرهای شركت‌كننده به بحث و گفتگو پيرامون آنان پرداختند.<br class='autobr' />
اين ميزگرد با جمع‌‌بندی موضوعات مطرح شده و نتيجه‌گيری از بحث‌های ارائه شده پايان يافت.</p>
<hr class="spip" />
<p><strong>کانون زنان ایرانی /4 شهریور</strong></p>
<p><a href="http://www.irwomen.net/first.php?id=371" class='spip_out' rel='external'>کمپین صدای حق‌خواهی زن ایرانی را بلندتر کرد ،گفت و گو با سوسن طهماسبی / کانون زنان ایرانی</a></p>
<p> در سایت نوشته ها ببینید.</p>
<p><strong>کانون زنان ایرانی /4 شهریور</strong></p>
<p><a href="http://www.irwomen.net/first.php?id=372" class='spip_out' rel='external'>دستگیر شدگان کمپین یک میلیون امضا: ناامید نشده ایم</a></p>
<p><a href="http://news.gooya.eu/politics/archives/2007/08/062654.php" class='spip_out' rel='external'>گویا</a></p>
<p> در سایت نوشته  ببینید.</p>
			</p>
			<p align="right" dir="rtl">

ارسال به
<a rel="nofollow" target="_blank" href="https://balatarin.com/links/submit?phase=2&amp;url=http://we-change.org/spip.php?article913&amp;title=%d8%a7%d8%ae%d8%a8%d8%a7%d8%b1%d9%88%20%da%af%d8%b2%d8%a7%d8%b1%d8%b4%20%d9%87%d8%a7%db%8c%20%d8%b3%d8%a7%d9%84%da%af%d8%b1%d8%af%20%da%a9%d9%85%d9%be%db%8c%d9%86%20%d8%af%d8%b1%20%d8%af%db%8c%da%af%d8%b1%20%d8%b1%d8%b3%d8%a7%d9%86%d9%87%20%d9%87%d8%a7%20%d9%88%d9%86%d8%b4%d8%b1%db%8c%d8%a7%d8%aa">
بالاترین
</a>
،
<a href="http://twitter.com/home?status=%d8%af%d8%b1%20%d8%ad%d8%a7%d9%84%20%d8%ae%d9%88%d8%a7%d9%86%d8%af%d9%86%20%d8%a7%d8%ae%d8%a8%d8%a7%d8%b1%d9%88%20%da%af%d8%b2%d8%a7%d8%b1%d8%b4%20%d9%87%d8%a7%db%8c%20%d8%b3%d8%a7%d9%84%da%af%d8%b1%d8%af%20%da%a9%d9%85%d9%be%db%8c%d9%86%20%d8%af%d8%b1%20%d8%af%db%8c%da%af%d8%b1%20%d8%b1%d8%b3%d8%a7%d9%86%d9%87%20%d9%87%d8%a7%20%d9%88%d9%86%d8%b4%d8%b1%db%8c%d8%a7%d8%aa%20:%20http://we-change.org/spip.php?article913" title="مطلب را به توییتر بفرستید" target="_blank">توییتر</a>
،
<a href="http://friendfeed.com/?url=http://we-change.org/spip.php?article913&amp;title=%d8%a7%d8%ae%d8%a8%d8%a7%d8%b1%d9%88%20%da%af%d8%b2%d8%a7%d8%b1%d8%b4%20%d9%87%d8%a7%db%8c%20%d8%b3%d8%a7%d9%84%da%af%d8%b1%d8%af%20%da%a9%d9%85%d9%be%db%8c%d9%86%20%d8%af%d8%b1%20%d8%af%db%8c%da%af%d8%b1%20%d8%b1%d8%b3%d8%a7%d9%86%d9%87%20%d9%87%d8%a7%20%d9%88%d9%86%d8%b4%d8%b1%db%8c%d8%a7%d8%aa" target="_blank">فریندفید</a>
،
<a href="http://www.facebook.com/sharer.php?u=http://we-change.org/spip.php?article913&amp;t=%d8%a7%d8%ae%d8%a8%d8%a7%d8%b1%d9%88%20%da%af%d8%b2%d8%a7%d8%b1%d8%b4%20%d9%87%d8%a7%db%8c%20%d8%b3%d8%a7%d9%84%da%af%d8%b1%d8%af%20%da%a9%d9%85%d9%be%db%8c%d9%86%20%d8%af%d8%b1%20%d8%af%db%8c%da%af%d8%b1%20%d8%b1%d8%b3%d8%a7%d9%86%d9%87%20%d9%87%d8%a7%20%d9%88%d9%86%d8%b4%d8%b1%db%8c%d8%a7%d8%aa" target="_blank">فیسبوک</a>

</p>
				<div class="body_text">		
				
			

			


			<br><br><br><br><small>
			<a href="#forum" name="forum" id="forum"></a>
									<table width=50% class="body_text"><tr><td>
			
			</td></tr></table>
</div>
			<br clear=all>
			<p align="right" dir="rtl" ><font size=+1> در همين بخش :</font></p>
  

  <img src="img/buldsgb.gif"  /><a href="spip7a6b.html?article2580" title=" بروشور اعتراض به لایحه حمایت از خانواده"> بروشور اعتراض به لایحه حمایت از خانواده</a><br />


  <img src="img/buldsgb.gif"  /><a href="spip8216.html?article2549" title="2200 نفر به فراخوان ائتلاف گروهها و فعالان جنبش زنان علیه لایحه خانواده پیوستند  ">2200 نفر به فراخوان ائتلاف گروهها و فعالان جنبش زنان علیه لایحه خانواده پیوستند  </a><br />


  <img src="img/buldsgb.gif"  /><a href="spipe561.html?article2316" title="اعتراض بیش از 900 نفر از فعالان جنبش زنان و مدافعان حقوق برابر به حکم هانا عبدی:حکم هانا عبدی غیر منصفانه است و با معیارهای قانونی و قضایی منطبق نیست">اعتراض بیش از 900 نفر از فعالان جنبش زنان و مدافعان حقوق برابر به حکم هانا عبدی:حکم هانا عبدی غیر منصفانه است و با معیارهای قانونی و قضایی منطبق نیست</a><br />


  <img src="img/buldsgb.gif"  /><a href="spip6e90.html?article2200" title="22 خرداد در كنار درياچه زريوار">22 خرداد در كنار درياچه زريوار</a><br />


  <img src="img/buldsgb.gif"  /><a href="spip64ba.html?article2190" title="دختری که از من پیرتر بود/ تقدیمی از ایرج جنتی عطایی به جنبش زنان ایران">دختری که از من پیرتر بود/ تقدیمی از ایرج جنتی عطایی به جنبش زنان ایران</a><br />

<br clear=all>
			<p align="right" dir="rtl" ><font size=+1>ديگر بخش ها :</font></p>
					

<a href=spip179d.html?rubrique1>طرح یک میلیون امضا</a>
|
<a href=spip5da2.html?rubrique3>مقالات</a>
|
<a href=spipc72c.html?rubrique5>سایت نوشته ها</a>
|
<a href=spipa647.html?rubrique19>اخبار</a>
|
<a href=spipe95e.html?rubrique21>گزارش كمپين</a>
|
<a href=spip4c96.html?rubrique22>گفت و گو</a>
|
<a href=spip87a8.html?rubrique23>علیه سکوت</a>
|
<a href=spip9ddf.html?rubrique24>كوچه به كوچه</a>
|
<a href=spipf6c7.html?rubrique31>نامه های شما</a>
|
<a href=spip3062.html?rubrique34>گزارش ویژه</a>
|
<a href=spip7002.html?rubrique37>گفتگو با اعضا</a>
|
<a href=spip85ff.html?rubrique38>ویژه سالگرد کمپین</a>
|
<a href=spipff18.html?rubrique41>تصویر برابری</a>
|
<a href=spipe6ba.html?rubrique42>دل آرام علی</a>
|
<a href=spipc302.html?rubrique47>تریبون</a>
|
<a href=spip91b0.html?rubrique48>مقالات</a>
|
<a href=spip44a7.html?rubrique49>تاریخ شفاهی</a>
|
<a href=spipe381.html?rubrique51>خارج از چارچوب</a>
|
<a href=spip2c51.html?rubrique52>کتابخانه</a>
|
<a href=spipb08c.html?rubrique56>درباره کمپین</a>
|
<a href=spipee87.html?rubrique57>کمپین در شهرها</a>
|
<a href=spip7ced.html?rubrique58>کمپین در بند</a>
|
<a href=spipc88b.html?rubrique60>صدای تغییر</a>
|
<a href=spip602e.html?rubrique61>ویژه 22 خرداد</a>
|
<a href=spip1999.html?rubrique62> لایحه حمایت از خانواده</a>
|
<a href=spipe694.html?rubrique64>گالری</a>
|
<a href=spip1cc8.html?rubrique65>عشا مومنی</a>
|
<a href=spipb69a.html?rubrique66>امیر یعقوبعلی</a>
|
<a href=spipab88.html?rubrique67>خدیجه مقدم</a>
|
<a href=spipff5e.html?rubrique68>راحله عسگری زاده و نسیم خسروی</a>
|
<a href=spipfcfe.html?rubrique69>پروین اردلان،جلوه جواهری، مریم حسین خواه، ناهید کشاورز</a>
|
<a href=spipa83e.html?rubrique70>زینب پیغمبرزاده</a>
|
<a href=spip1a53.html?rubrique71> سعیده امین، سارا ایمانیان، محبوبه حسین زاده، ناهید کشاورز و  همایون نامی </a>
|
<a href=spip787d.html?rubrique72>احترام شادفر</a>
|
<a href=spip947f.html?rubrique73>نسیم سرابندی زاده،فاطمه دهدشتی</a>
|
<a href=spip25be.html?rubrique74>وبلاگ مهمان</a>
|
<a href=spip131a.html?rubrique75>پرونده خرم آباد</a>
|
<a href=spip7000.html?rubrique76>دستگیری ها</a>
|
<a href=spipa61e.html?rubrique77>مریم مالک</a>
|
<a href=spip7e7c.html?rubrique79>پرستو اللهیاری</a>
|
<a href=spip29a5.html?rubrique80>مهرنوش اعتمادی</a>
|
<a href=spip93a1.html?rubrique81>سمیه رشیدی</a>
|
<a href=spipd83a.html?rubrique82>Other Languages</a>
|
<a href=spip2b57.html?rubrique83>همراهان</a>
|
<a href=spip86f2.html?rubrique85>«فراخوان کمپین ده روز با بهاره هدایت»</a>


 | <a href=english/index.html >English</a>

				</td>
              </tr>
            
            
          </table></td>
        </tr>
        <tr>
          <td></td>
          <td> </td>
        </tr>
        <tr>
          <td></td>
          <td> </td>
        </tr>
      </table></td>
    <td height="100%"  valign="top" bgcolor="#5acfe3">&nbsp;</td>
    <td bgcolor="#cbcbcb" valign="top" width="28%">
    <table width="100%" border="0" cellpadding="0" cellspacing="0">
      <tr>
        <td width="1"></td>
        <td align="center" height="115" valign="middle"><img src="img/last1.gif" width="200" height="114" /></td>
        <td width="1"></td>
      </tr>
      <tr>
        <td width="8"></td>
        <td class="body_text">
		  </td>
        <td width="8"></td>
      </tr>
      <tr>
        <td></td>
        <td class=body_text ><h2 align="right"><a href="spipbf9e.html?article1930"><img src="img/b1.gif" width="220" height="30" border="0" /></a></h2>
          <p align="right"><a href="spip7fc2.html?article1929"><img src="img/b3.gif" alt="" width="220" height="30" border="0" /></a></p>
          <p align="right"><a href="spip97e0.html?article109"><img src="img/b5.gif" width="220" height="30" border="0" /></a></p>
          <p align="right"><a href="spipd6fb.html?article1935"><img src="img/b2.gif" width="220" height="30" border="0" /></a></p>
		  <p align="right"><a href="spip93c2.html?article1927"><img src="img/b4.gif" width="220" height="30" border="0" /></a></p>
          <p align="right"><a href="spipee87.html?rubrique57"><img src="img/b7.gif" width="220" height="30" border="0" /></a></p>
          <p align="right"><a href="spip6dc5.html?article1932"><img src="img/b6.gif" width="220" height="30" border="0" /></a></p>
       

	   <div align="center">
 

   
<br clear=all>
<br clear=all>
	 
	 <!---------search-------------------->
		<form action="http://we-change.org/spip.php?page=recherche" method="get">
  <input name='page' value='recherche' type='hidden' class="inputbox" size="2" maxlength="20"/>
	<input type="text" class="button" name="recherche" id="recherche" onfocus="this.value='';" />  <input type="submit" value="جستجو" name="search" class="button" />
</form>	
		 <!---------end search-------------------->
		</div></td>
        <td></td>
      </tr>
    </table></td>
  </tr>
  <tr>
    <td width="72%" bgcolor="#cbcbcb">&nbsp;</td>
    <td width="0%" bgcolor="#cbcbcb">&nbsp;</td>
    <td bgcolor="#cbcbcb">&nbsp;</td>
  </tr>
  <tr>
    <td></td>
    <td></td>
    <td></td>
  </tr>
</table>
</center>
</body>

<!-- Mirrored from we-change.org/spip.php?article913 by HTTrack Website Copier/3.x [XR&CO'2014], Fri, 16 May 2025 20:41:47 GMT -->
</html>
	
