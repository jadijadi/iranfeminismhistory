<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=3872 by HTTrack Website Copier/3.x [XR&CO'2014], Sat, 17 May 2025 03:54:01 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 3872
			<br>
			<br>مسیر:<br> صفحه اول  &gt;  سایت نوشته ها
			<br>
			<br>لینک مستقیم:<span dir=ltr><br>/spip.php?article3872</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				<img class='spip_logo spip_logos' alt="" src="local/cache-vignettes/L130xH98/arton3872-ba6dd4dee.jpg?1747452972" width='130' height='98' />
				<p class="surtitre">مثالهاي مستندي از سیاستهای بازگرداندن زنان به صد سال قبل</p>
				<h1 class="titre">خوابي كه برايمان ديده اند...</h1>
				<p class="soustitre">میدان زنان</p>
				<!-- finde_surligneconditionnel-->

				<p><small>سه شنبه4 فروردین 1388</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>اگر بشنويد زن، تنها به دليل زن بودن، اجازه ورود به يك اداره ي دولتي، به عنوان ارباب رجوع را ندارد؛<br class='autobr' />
اگر بشنويد دختري، - مثلا شما و يا دختر شما - به دليل دختر بودن، حتا اگر از رتبه هاي بالاي كنكور است، نمي تواند پزشك، وكيل و یا مهندس معمار شود؛</p>
<p>اگر بشنويد بهترين جا براي زن خانه است، چون زن آسيب پذير و در عين حال تحريك كننده است؛</p>
<p>اگر بشنويد زني، در جايگاه دختر، همسر، مادر و ... با چاقو كشته شده، و يا در آتش سوزانده شده تا از ناموس قاتل حفاظت شود؛</p>
<p>اگر - يك كلام - بشنويد هدف از خلقت زن برآورده كردن نيازهاي رواني و جنسي مرد است و مرد مانند پروردگار و مالك اوست؛</p>
<p>چه احساسي به شما دست مي دهد؟</p>
<p>شايد حس كنيد كه داريد خواب مي بينيد که در افغانستان دوران طالبان زندگي مي كنيد و همين الان است كه از فرط خفگي از خواب بپرید!</p>
<p>اما اين خوابي است كه ما در بيداري داريم مي بينيم. بهتر است بگوييم خوابي است كه دارند براي من و تو، براي "زن" مي بينند و اگر خاموش بنشينيم، نه تنها هرگز از خواب نخواهيم پريد، بلكه در اين كابوس غرق خواهيم شد.</p>
<p>***</p>
<p>اخباري كه در چند سال گذشته منتشر شده، نشان از انديشه هايي طالباني دارد كه مي خواهد آزادي و آزادگي را از زنان بگيرد</p>
<p>انديشه هايي كه به نام اسلام، مي خواهد جايگاه زن را در جامعه تضعيف كند؛ انديشه هايي كه مي خواهد زن ايراني در آشپزخانه محبوس شود وجايگاه خانوادگي اش را به "بستر" محدود كند. مي خواهد زن، انديشيدن و آگاهي را فراموش كند. و به بهانه ي وظيفه ي همسري و مادري، و نیز حفاظت از زنان، همین اندک استقلال مالي و موقعیت اجتماعي را نیز از آنان باز پس گيرد.</p>
<p>مثالهاي مستندي از سیاستهای بازگرداندن زنان به صد سال قبل</p>
<p>1. تحکیم خانواده مرد سالار</p>
<p><img src="squelettes-dist/puce_rtl.gif" width="8" height="11" class="puce" alt="-" />&nbsp;"زن بايد پروانه وار پيرامون شوهر بچرخد و همه گونه وسايل آرامش روحي و رواني و جنسي وي را برآورده سازد و...شوهر در انديشه و تصوير اسلامي چون پروردگار صاحب حق و مالك شمرده شده است و از جايگاه بلندي برخوردار مي باشد." (روزنامه کیهان، مهر 87)</p>
<p><img src="squelettes-dist/puce_rtl.gif" width="8" height="11" class="puce" alt="-" />&nbsp;از سال 1386، موسسه زبان کیش در تهران ثبت نام زنان را منوط به اخذ اجازه کتبی از شوهرانشان کرده است. (آبان 86، ماهنامه زنان)</p>
<p><img src="squelettes-dist/puce_rtl.gif" width="8" height="11" class="puce" alt="-" />&nbsp;امام جمعه مشهد: بهترين جايگاه و محل امن براي زن خانه است، چرا که زن موجودي آسيب‌پذير است.</p>
<p><img src="squelettes-dist/puce_rtl.gif" width="8" height="11" class="puce" alt="-" />&nbsp;زن جوانی به نام “گوهر پیروتی”، که اهل یکی از روستاهای نقده در پی آزار و اذیت های همسرش، خود سوزی کرد و بر اثر شدت جراحات وارده، جان سپرد. این زن جوان، دارای یک پسر خردسال بوده و در شکم خود نیز یک جنین ۶ ماهه داشته است. (آبان 87، خبرنامه امیرکبیر)</p>
<p>اين در حالي است كه  دکتر سامرند سليمي ، مشاور ازدواج و خانواده معتقد است 150 سال پيش پديده‌اي به اسم خانه‌داري وجود نداشت و زن و مرد هر کاري را که لازم بوده است را با هم انجام مي‌دادند. زنان خانه‌دار به طور متوسط 60 ساعت در هفته کار مي‌کنند، در حالي که يک کارگر 40 ساعت در هفته کار مي‌کند. ضمن اين که زنان خانه‌دار هيچ تعطيلي در کار خود ندارند. (دی 87، ایسنا)</p>
<p>اينگونه سياستها عواقب ناگواري به دنبال دارند از جمله اينكه از 15 میلیون زن خانه دار، بیشتر از سه میلیون نفر آنها از بیماری افسردگی رنج می برند. (شهریور 86، خبرنامه گویا) و در استان کهگیلویه و بویراحمد 74 درصد خودکشی های موفق را زنان تشکیل می دهند. (شهریور 86، خبرنامه گویا)</p>
<p>2. اجباری کردن تشکیل خانواده</p>
<p><img src="squelettes-dist/puce_rtl.gif" width="8" height="11" class="puce" alt="-" />&nbsp;استاندار یکی از استانهای شمال شرقی کشور اعلام کرد دیگر اجازه نخواهد داد افراد مجرد در این استان در ادارات دولتی مدیر شوند و همه مدیران مجرد یا باید ازدواج کنند و یا برکنار شوند! (خرداد 87، خبرگزاری مهر)</p>
<p><img src="squelettes-dist/puce_rtl.gif" width="8" height="11" class="puce" alt="-" />&nbsp;به کلیه افراد مجرد اعم از زنان و مردان شاغل در سازمان منطقه ویژه اقتصادی و انرژی پارس (در جنوب ایران) شش ماه وقت داده شد تا ازدواج کنند در غیر این صورت برای تسویه حساب به پیمانکار معرفی خواهند شد. (خرداد 87، سایت آفتاب)</p>
<p><img src="squelettes-dist/puce_rtl.gif" width="8" height="11" class="puce" alt="-" />&nbsp;دانشگاه آزاد اسلا‌می یكی از شهرهای استان مركزی در نامه‌ای محرمانه به اعضای مجرد هیات علمی آن دانشگاه، از آنان خواست تا مهرماه 87 (ظرف سه ماه) اقدام به ازدواج نمایند. (تیر 87، روزنامه اعتماد ملی)</p>
<p>3. رواج دادن چند همسری و صیغه</p>
<p><img src="squelettes-dist/puce_rtl.gif" width="8" height="11" class="puce" alt="-" />&nbsp;براساس ماده 23 لایحه حمایت خانواده  که دولت برای تصویب به مجلس فرستاده است، مرد می تواند تنها با اثبات تمکن مادی خود به دادگاه تا هرچند تا که می خواهد همسر مجدد اختیار کند. این ماده که با اعتراضهای زنان حذف شده بود ممکن است مجددا به لایحه برگردد.</p>
<p><img src="squelettes-dist/puce_rtl.gif" width="8" height="11" class="puce" alt="-" />&nbsp;علی مطهری، نماینده مجلس: تعدد زوجات از افتخارات اسلام است و گرفتن اجازه از همسر اول خلاف اسلام است. (سایت تابناک، شهریور 87)</p>
<p><img src="squelettes-dist/puce_rtl.gif" width="8" height="11" class="puce" alt="-" />&nbsp;یکی از مسئولان دانشگاه همدان خواستار نهادینه شدن ازدواج موقت در دانشگاه ها شد و گفت: متاسفانه چشم انداز سريعي براي طرح قانونمند و مدون ازدواج موقت در دانشگاه ديده نمي شود. (26 دی 87، سایت تابناک)</p>
<p><img src="squelettes-dist/puce_rtl.gif" width="8" height="11" class="puce" alt="-" />&nbsp;حجت الاسلام قرائتی: برای برداشتن قفل از ازدواج موقت احتیاج به چند خط شکن داریم. او همچنین گفت: زن و نماز یک خاصیت دارند. هر دو آنها از فحشا و منکر جلوگیری می‌کنند. (آذر 86، سایت نوروز)</p>
<p><img src="squelettes-dist/puce_rtl.gif" width="8" height="11" class="puce" alt="-" />&nbsp;مشاور وزیر کشور: باید برای ازدواج موقت بستر سازی کنیم و رسانه ها باید در این زمینه فضا سازی کنند. (خرداد 87، خبرگزاری فارس)</p>
<p>4. دخترانه- پسرانه کردن آموزش</p>
<p><img src="squelettes-dist/puce_rtl.gif" width="8" height="11" class="puce" alt="-" />&nbsp;وزیر آموز و پرورش: کتابهای درسی دختران و پسران باید جدا شود و تفاوت داشته باشد. (بهمن 86، آموزش نیوز)</p>
<p><img src="squelettes-dist/puce_rtl.gif" width="8" height="11" class="puce" alt="-" />&nbsp;براساس طرحهای جدید وزارت آموزش و پرورش قرار است دوران مدرسه دختران کوتاه شود تا زودتر ازدواج کنند. (آذر 87، روزنامه کارگزاران)</p>
<p><img src="squelettes-dist/puce_rtl.gif" width="8" height="11" class="puce" alt="-" />&nbsp;حجت‌الاسلام ذوالعلم، مشاور وزیر آموزش و پرورش: امروز دختران و پسران‌مان به نقش‌های خانوادگی خودشان خیلی اشراف ندارند و با آن مأنوس نیستند و بعدها در زندگی خانوادگی‌شان دچار چالش می‌شوند....مثلا  در کتابهای درسی ما تصاویری است که زنان دارند رأی می‌دهند و کار علمی و صنعتی انجام می‌دهند. اینها در کتاب‌های ما آمده مثلا زن را پشت میکروسکوپ نشان داده است. (آذر 87، روزنامه کارگزاران)</p>
<p>5. محدودیت ورود دختران به دانشگاه</p>
<p>53 درصد رتبه های برتر کنکور امسال را دختران تشکیل می دادند. (مرداد 87، ایسنا) اما گويا اين نتيجه مطلوب مسئولان نيست:</p>
<p> - رییس سازمان سنجش: در برخی رشته های روزانه شامل برخی پزشکی‌ها، برخی از مهندسی‌ها و برخی علوم انسانی‌ها حداقل باید سی درصد پسر پذیرفته شوند، حتی اگر نمره دختران بیشتر باشد. (اسفند 86، خبرگزاری مهر)
<br /><img src="squelettes-dist/puce_rtl.gif" width="8" height="11" class="puce" alt="-" />&nbsp;امسال با اعمال سهمیه بندی های بومی (بومی گزینی) و سهمیه بندی جنسیتی، رتبه های بسیار بالای کنکور مردود شدند یا در رشته هایی بسیار پایین تر از حق خود قبول شدند. به عنوان مثال، یک دختر اهل شیراز با رتبه 5، در هیچیک از دانشگاههای تهران در رشته حقوق قبول نشد و در حال حاضر مجبور است در رشته مدیریت صنعتی در کنار پسری که رتبه اش 11000 بوده درس بخواند. یک دختر اهل روستایی در نزدیکی تفرش که رتبه 300 رشته تجربی را آورده بود هیچ رشته ای قبول نشد تنها به این دلیل که دانشگاههای استان مرکزی و استانهای اطراف محل زندگی خود را انتخاب نکرده بود. این دختر که با زحمت بسیار درس خوانده بود تا پزشک شود، در حال حاضر به قالیبافی و دامداری در روستا مشغول است.</p>
<p><img src="squelettes-dist/puce_rtl.gif" width="8" height="11" class="puce" alt="-" />&nbsp;آیت الله سبحانی:‌ اجراي طرح بومي‌سازي دانشجو، باعث حفظ عفاف و حجاب مي‌شود (مهر 87، ایسنا)</p>
<p><img src="squelettes-dist/puce_rtl.gif" width="8" height="11" class="puce" alt="-" />&nbsp;بيش از 170 نفر از اعضاي هيات علمي دانشگاه‌ها با ارسال نامه‌اي خواستار بازنگري در طرح مجلس براي اصلاح سهميه بندي و بومي گزيني در آزمون هاي سراسري شد‌ند (مهر 87، ایسنا) با این همه این سهمیه بندی در کنکور امسال هم اعمال خواهد شد و دختران زیادی را به خصوص در مناطق محروم از رفتن به دانشگاه یا از دسترسی به دانشگاههای خوب محروم خواهد کرد.به خصوص اینکه قرار است طرح "الزام دانشگاهها، مراکز و موسسات آموزش عالی به پذیرش دانشجویان دختر در محل سکونت آنها" نیز در مجلس تصویب شود.</p>
<p>6.حذف  زنان از بازار کار</p>
<p><img src="squelettes-dist/puce_rtl.gif" width="8" height="11" class="puce" alt="-" />&nbsp;دانشجویان دختر رشته بهداشت دانشگاه اصفهان نسبت به این موضوع که با اینکه حاضرند برای خدمت به شهرهای دورافتاده بروند، وزارت بهداشت تمام سهمیه های استخدام سالانه خود را به پسران اختصاص داده است اعتراض کردند (مهر 86، سایت کمیسیون زنان تحکیم)</p>
<p><img src="squelettes-dist/puce_rtl.gif" width="8" height="11" class="puce" alt="-" />&nbsp;بانک سامان در آگهی استخدام تازه خود اعلام کرد که فقط مردان را استخدام می کند. (دی 87، سایت بانک سامان)
<br /><img src="squelettes-dist/puce_rtl.gif" width="8" height="11" class="puce" alt="-" />&nbsp;رئیس جمهور در روز زن اعلام کرد: دولت برای حفظ و تقویت کرامت بانوان ایرانی، برنامه کاهش ساعات کار زنان شاغل در دستگاه های دولتی را در دستور کار دارد. (مرداد 87، سایت جهان نیوز)</p>
<p><img src="squelettes-dist/puce_rtl.gif" width="8" height="11" class="puce" alt="-" />&nbsp;ناهيد جلالي، نماينده سابق كارگران در سازمان بين‌المللي كار: طرح كاهش ساعت كاري زنان شاغل متاهل تهديد جدي براي حضور حداقلي زنان در بازار كار خواهد بود. در حال حاضر طبق قانون، مادران شاغل مجاز هستند كه به ازاي هر سه ساعت كار، نيم ساعت از وقت خود را صرف شيردادن به نوزاد خود كنند و علاوه بر اين براي زايمان نيز شش ماه مرخصي با استفاده ازحقوق و مزايا دارند. در اين شرايط خاص اقتصادي، اگر بخواهيم براي زنان امتياز بيشتري قائل شويم منجر به حذف زنان در محيط كار مي‌شود. (دی 87، ایسنا)</p>
<p><img src="squelettes-dist/puce_rtl.gif" width="8" height="11" class="puce" alt="-" />&nbsp;براساس  لایحه کاهش ساعت کار بانوان متاهل شاغل در صنایع، ساعت کاری زنان متاهل براساس تعداد فرزند به میزان حداقل یک ساعت کاهش می ‌یابد. (بهمن 87، خبرگزاری اقتصادی ایران)</p>
<p><img src="squelettes-dist/puce_rtl.gif" width="8" height="11" class="puce" alt="-" />&nbsp;معاون مركزاموربانوان‌: حضور زنان دربخش‌هايي بغير از پزشكي‌وآموزشي ضروري نيست، زنان مهندس در خانه کار کنند! (اسفند 87، ایسنا)</p>
<p>7.زنانه- مردانه شدن فضاهای عمومی</p>
<p><img src="squelettes-dist/puce_rtl.gif" width="8" height="11" class="puce" alt="-" />&nbsp;لاله افتخاری،  نماینده مجلس: جدا سازی در اماکن عمومی از جمله ادارات، پارک، سینما، قطار، آسانسور، دانشگاه و سایر اماکن برای صیانت از زنان باید اجرا شود. (بهمن 86، فردانیوز)</p>
<p><img src="squelettes-dist/puce_rtl.gif" width="8" height="11" class="puce" alt="-" />&nbsp;در برخی از واحدهای دانشگاه آزاد اسلامی، راه پله های دختران و پسران از هم جدا شده است.</p>
<p><img src="squelettes-dist/puce_rtl.gif" width="8" height="11" class="puce" alt="-" />&nbsp;اخیرا تلفنهای عمومی در شهر قم زنانه- مردانه شده است. (اسفند 86، فردانیوز)</p>
<p><img src="squelettes-dist/puce_rtl.gif" width="8" height="11" class="puce" alt="-" />&nbsp;اتاق‌های كار در ساختمان فرمانداری استان تهران كه در آن زن‌ها در كنار مردان كار می‌كردند توسط تیغه جداسازی شده است. (اسفند 86، روزنامه کارگزاران)</p>
<p><img src="squelettes-dist/puce_rtl.gif" width="8" height="11" class="puce" alt="-" />&nbsp;به دستور استاندار قزوین، از مهرماه امسال اتوبوسهای تهران-قزوین زنانه مردانه شده است. (آذر 87، سایت تابناک)</p>
<p><img src="squelettes-dist/puce_rtl.gif" width="8" height="11" class="puce" alt="-" />&nbsp;از شهریور 87، ورود زنان نماینده شرکت های مهندسی و پیمانکاری به ساختمان معاونت راهسازی اداره کل راه و ترابری استان کرمان ممنوع شد و این اداره دیگر ارباب رجوع زن نمی پذیرد. (شهریور 87، خبرنامه امیرکبیر)</p>
<p>8.مجازات و برخورد به بهانه حفظ ناموس و دخالت حکومت روابط شخصی افراد</p>
<p>براساس اعلام پلیس، 35 درصد قتلهای نیمه اول امسال، قتل زنان به دست شوهرانشان بوده است.</p>
<p><img src="squelettes-dist/puce_rtl.gif" width="8" height="11" class="puce" alt="-" />&nbsp;در مهرماه 86، زهرا بنی یعقوب، پزشک 27 ساله و رتبه 26 کنکور سراسری به بهانه رابطه نامشروع با نامزد خود در پارکی در شهر همدان بازداشت شد. او پس از گذراندن 48 ساعت در بازداشتگاه امر به معروف همدان در داخل بازداشتگاه خود را حلق آویز کرد. خانواده او تا امروز معتقدند که وی خودکشی نکرده بلکه پس از تجاوز، از سوی برخی از ماموران به قتل رسیده است. (آبان 86، سایت کانون زنان ایرانی)</p>
<p><img src="squelettes-dist/puce_rtl.gif" width="8" height="11" class="puce" alt="-" />&nbsp;سعیده، دختر 14 ساله، توسط پدرش در کوه های زاهدان سنگسار شد. پدر او پس از دستگیری اظهار داشت به این دلیل دخترش را با ضربات سنگ کشته که او با نامحرم ارتباط داشته است، بی آن که توضیحی درباره نحوه این ارتباط بدهد. (بهمن 86، روزنامه قدس)</p>
<p><img src="squelettes-dist/puce_rtl.gif" width="8" height="11" class="puce" alt="-" />&nbsp;شوهری که متوجه شده بود زنش درخواست طلاق داده در بلوار نبوت کرج و در مقابل چشم مردمی که به دادگاه خانواده مراجعه کرده بودند، سمیه 27 ساله را با ضربات چاقو به قتل رساند. (بهمن 86، روزنامه ایران)
<br /><img src="squelettes-dist/puce_rtl.gif" width="8" height="11" class="puce" alt="-" />&nbsp;در یکی از روستاهای بویین زهرا، پدری با همدستی دو داماد خود دختر جوانش را با ضربات چاقو به قتل رساند و فرعی انداخت. او پس از دستگیری ادعا کرد دخترش را به دلایل اخلاقی به قتل رسانده است. (فروردین 87، هفته نامه تابان)
<br /><img src="squelettes-dist/puce_rtl.gif" width="8" height="11" class="puce" alt="-" />&nbsp;در خرداد 87، امام جمعه قم خواستار اجرای مجازات سنگسار در ملا عام شد. سنگسار مجازاتی است که برای زنای محصنه اجرا می شود و براساس قانون، زن یا مردی که قرار است سنگسار شود، زنده زنده، غسل داده و کفن می شود و مرد تا کمر و زن تا شانه در خاک دفن می شوند و با سنگهایی که نه زیاد ریز باشند و نه خیلی درشت، به تدریج کشته می شوند. در دو سال گذشته حداقل 6 نفر در ایران سنگسار شده اند.</p>
<p><img src="squelettes-dist/puce_rtl.gif" width="8" height="11" class="puce" alt="-" />&nbsp;در فراشبند فارس، مردی دخترش را به دلیل مخالفت با ازدواج با پسر عمویش سوزاند. (دی 87، سایت تابناک)</p>
<p>9.نقض حق آزادی انتخاب نوع پوشش</p>
<p>بخش عمده ای از بودجه 88 میلیارد تومانی مرکز امور زنان و خانواده در سال 86 صرف موضوع عفاف و حجاب شده است. (شهریور 87، سایت میدان)</p>
<p><img src="squelettes-dist/puce_rtl.gif" width="8" height="11" class="puce" alt="-" />&nbsp;در یک ماه پس از آغاز طرح امنیت اجتماعی، در استانهای استان اصفهان، کردستان، اردبيل، مازندران، گيلان، خراسان شمالي، مرکزي، سمنان، خوزستان و فارس بیش از 14 هزار نفر دستگیر شدند. (8 خرداد 86، سایت روزآنلاین)</p>
<p><img src="squelettes-dist/puce_rtl.gif" width="8" height="11" class="puce" alt="-" />&nbsp;حجت الاسلام حسنی، امام جمعه ارومیه: زنان بدحجاب باید خودشان، همسرانشان و پدرشان بمیرند! (آذر 86، شهرزاد نیوز)</p>
<p><img src="squelettes-dist/puce_rtl.gif" width="8" height="11" class="puce" alt="-" />&nbsp;اداره ارشاد استان کرمان ورود زنان را با لباسهای به رنگ سفید ممنوع اعلام کرد. (شهریور 87، سایت تابناک)
<br /><img src="squelettes-dist/puce_rtl.gif" width="8" height="11" class="puce" alt="-" />&nbsp;در برخی از درمانگاه ها و بیمارستانهای دولتی، پوشیدن چادر الزامی شده است و به زنانی که چادر ندارند، حتی اگر بسیار بد حال باشند هیچگونه خدماتی داده نمی شود. (مهر 87، سایت میدان زنان)
<br /><img src="squelettes-dist/puce_rtl.gif" width="8" height="11" class="puce" alt="-" />&nbsp;در خرداد 86، یک دختر در میدان هفت تیر در پی برخورد پلیس گشت ارشاد با وی از ناحیه صورت به شدت زخمی شد.<br class='autobr' />
اين محدودسازي افراد در انتخاب آزادانه پوشش در حالي است كه مسئولان نیروی انتظامیاعلام كرده اند 64 درصد دختران و پسرانی که در طرح امنیت اجتماعی بازداشت شده اند نمازخوان بوده اند. (دی 86، سایت میدان)<br class='autobr' />
نتیجه این سیاست به گفته يك استاد روانشناسي افسردگي 30 درصد از زنان را به دليل استفاده از پوششهاي تيره‌رنگ به دنبال داشته است. (8 آذر 85، خبرگزاری آموزش نیوز)</p>
<p>10. راه ندادن تماشاگران زن به استادیومهای ورزشی</p>
<p><img src="squelettes-dist/puce_rtl.gif" width="8" height="11" class="puce" alt="-" />&nbsp;راه ندادن تماشاگران زن به سالن ورزشی، جام جهانی هندبال را که در اصفهان برگزار می شد در آستانه تعطیلی قرار داد. (اسفند 86، خبرگزاری مهر)</p>
<p><img src="squelettes-dist/puce_rtl.gif" width="8" height="11" class="puce" alt="-" />&nbsp;امام جمعه موقت تهران: در صورت حضور زنان در ورزشگاه‌ها نمی‌توان تضمینی بر رعایت حجاب و عفاف از سوی آنان گرفت. ما هم با حضور زنان در ورزشگاه‌های داخلی به عنوان تماشاچی و هم با حضورشان به عنوان ورزشکار در ورزشگاه‌های خارجی مخالفیم. (تیر 87، سایت میدان زنان)</p>
<p><img src="squelettes-dist/puce_rtl.gif" width="8" height="11" class="puce" alt="-" />&nbsp;با اینکه در مهر 87 رييس فدراسيون فوتبال اعلام كرد كه اين فدراسيون منعي براي حضور بانوان در ورزشگاه‌ها ندارد، شش دختر هوادار باشگاه سایپا نتوانستند وارد ورزشگاه شوند و با برخورد توهین آمیز نیروهای انتظامی ورزشگاه آزادی مواجه شدند.</p>
<p><img src="squelettes-dist/puce_rtl.gif" width="8" height="11" class="puce" alt="-" />&nbsp;100 زن کره ای از نزدیک بازی ایران و کره را که در آخر بهمن 87 برگزار شد تماشا کردند در حالی که زنان ایرانی حق ورود به استادیوم را نداشتند.</p>
<p>برای اعتراض به سیاستهای بازگشت به صد سال قبل؛</p>
<p>1.       کارت پستالهای اعتراضی را امضا کنید و برای مسئولان مربوطه بفرستید.</p>
<p>2.       نظرات خود را در قالب نامه های شخصی برای نماینده و مسئولان شهر خود و مسئولان کشوری ارسال کنید.</p>
<p>3.       سعی کنید اطرافیان خود را از این موضوعات آگاه کنید.</p>
<p>خوابي كه برايمان ديده اند...</p>
<p><a href="http://www.meydaan.net/Showarticle.aspx?arid=777" class='spip_out' rel='external'>میدان زنان</a></p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=3872 by HTTrack Website Copier/3.x [XR&CO'2014], Sat, 17 May 2025 03:54:02 GMT -->
</html>

