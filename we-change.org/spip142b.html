<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=3479 by HTTrack Website Copier/3.x [XR&CO'2014], Sat, 17 May 2025 03:37:51 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 3479
			<br>
			<br>مسیر:<br> صفحه اول  &gt;  سایت نوشته ها
			<br>
			<br>لینک مستقیم:<span dir=ltr><br>/spip.php?article3479</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				<img class='spip_logo spip_logos' alt="" src="local/cache-vignettes/L200xH150/arton3479-c691cf1ea.jpg?1747451127" width='200' height='150' />
				<p class="surtitre">‎‎مصائب انديشه و آزادي‎‎</p>
				<h1 class="titre">دانشگاه مدرن در پرتو جنبش زنان</h1>
				<p class="soustitre">روزآنلاین / مرتضي سيمياري</p>
				<!-- finde_surligneconditionnel-->

				<p><small>سه شنبه24 دی 1387</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>موانع انديشه و ازادي در ايران به طور مشخص منتهي به دولت هاي استبدادي نمي گردد، بلکه فربگي ساختار استبداد ‏فرهنگي در ايران در پذيرش گفتمان هاي انتقادي و تعاملي داراي خاستگاه روشن فکري در ايران نيز هست. به همين جهت ‏است که در تاريخ ايران نقش زنان دچار سانسور گرديده است و در بهترين شرايط رگه هايي از حضور انجمن مخفي در ‏انقلاب به صورت مبهم و ايدئولوژيک نگارش مي يابد.‏</p>
<p>در ايران مجال طرح انديشه به مفهوم استمرار و ماندگاري براي ازاد انديشيدن نبوده است. در واقع ازادي هاي سلبي در ‏ايران به يک سري افراط گرايي و تند روي هايي منتهي گرديده که نهايت ان پس زدن انديشه از سوي بافت سنتي و يا دولت ‏استبدادي بوده است‏‎ ‎وبه همان ميزان نيز حکومت مردمي به سبب چنين ديدگاهي نهادينه نگرديده و به تعبيري رشد ‏دموکراسي در ايران از نوع دموکراسي سياسي بوده است. از جمله موارد قابل طرح در اين مقوله وضعيت پذيرش حقوق ‏زنان به عنوان حق طبيعي بوده است که گاهي در ورطه شبه مدرنيسم تحميلي و در سنتز ان با ابعاد سنتي و عرفي جامعه ‏ايران به بنياد گرايي منتهي شده است. در سال 1313 همزمان با ديدار رضا پهلوي از ترکيه و مشاهدات اصلاحات ‏مصطفي کمال پاشا موسسات اموزشي به ويژه دانشگاه تهران در هاي خود را بسوي دختران و پسران باز کردند. اماکن ‏عمومي مانند هتل ها و سينماها در صورت تبعيض قايل شدن بين زنان مي بايست جريمه سنگيني مي پرداختند. البته در ‏وراي چنين اصلاحاتي سازمان هاي فرهنگي وشبه سياسي جايگزين انجمن زنان وطن پرست و حزب سوسياليست شد و در ‏قبال برخي ازادي هاي ابتدايي، رضا شاه دستور کشف حجاب داده و چادر به سر کردن را ممنوع اعلام کردو در واقع تنش ‏بين حجاب اعتقادي و اجبار را در ايران گسترش داد. درد اور بود که از مقامات عالي رتبه تا رفتگر در صورتي که همسر ‏او با حجاب در مراسم هاي رسمي حاضر مي شدند دچار قهر پادشاهي مي شدند و مجازات مي گرديدند. در واقع اين نوع ‏ازادي ها در برابر عقايد ملت، شکاف دولت ـ ملت را در ايران گسترده تر مي کرد واز سوي ديگر در قوانين هنوز مردان ‏از زنان برتر بودند به عنوان مثال در قانون مدني سال 1314 مرد سرپرست خانواده بوده و داراي حق طلاق و داشتن 4 ‏همسر بوده در حالي که زنان حق راي و شرکت در انتخابات را نداشته اند. ‏</p>
<p>‎‎<strong>مصائب اصلاحات اموزشي در ايران‎‎</strong></p>
<p>قبل از بررسي نوع و روش اموزش در جامعه زنان ايران بهتر است ابتدا نگاهي به وضعيت اموزشي و نوع اصلاحات ان ‏در دو سلسله پادشاهي در ايران داشته باشيم. اصلاحات اموزشي در دوره قاجاريه در ايران در نبرد سنت و مدرنيته و نه ‏گفتمان تعاملي صورت مي گرفت به طوري که مستشار الدوله در نقد شيوه اموزش در ايران تعليم و تعلم در فرنگ را از ‏الزامات و وظايف مي داند و به نوعي سکو لاريسم اموزشي در روند جدايي اموزش معارف و علوم و فنون نوين مي ‏پردازدکه حاصل ان در اثر حمايت پادشاهان باعث برتري مکتب خانه ها که مجموعه اي از اموزش هاي اوليه و معارف ‏اخلاقي بود بيانجامد. از سوي ديگر تلاش هاي گفتمان هاي تعاملي در بومي سازي اموزش مدرن نيز با مخالفت هاي جدي ‏رو برو بود. ميرزا حسن رشديه در دست نوشتهاي خود مي نويسد: "در ايروان به دنبال تغيير در برنامه هاي مکتب خانه ‏اي بودم و مي خواستم همان مکتب خانه را رسميت بدهم علما مانع شدند گفتند تاسيس مکاتب و مدارس خارج رويه داراي ‏اجازه شرعي نيست". نکته پر تامل اين دست نوشته ها فرصت طلبي پادشاهان قاجار در نبرد سنت ـ مدرنيته در ايران است. ‏وي مي نويسد:"ناصر الدين شاه در سفر به ايروان در ماه محرم از مدرسه ديدار کرد و مرا تشويق کرد". اما پس از مدتي ‏چون شيوه اموزش و اگاهي را مطابق با رسم فرمانروايي خود نمي ديد در حمايت از علما رشديه را بازداشت مي کند. ‏</p>
<p>اما مشکل اصلاحات اموزشي تنها در چنين تحليلي نمي گنجد، به طوري که روزنامه اختر در نقد اموزش در مدارس ايران ‏به نکته ديگري اشاره مي کند: "اموزش در مدرسه هاي ملتي تنها براي مقامات است و هيچ علمي در ايران به صورت ‏مرتب رواج ندارد" که چنين برداشتي تنها در حفظ موقعيت پادشاهان توجيه مي شود. ‏</p>
<p>در دوره اصلاحات پهلوي در ايران با وجود 12 برابر شدن ثبت نام سالانه دانش اموزان و تاسيس 110 دبيرستان ‏خصوصي و 241 دبيرستان دولتي و افزايش رقم دانش اموزان به 28194 نفر نکته مهم ان بود که فارغ التحصيلان ‏دانشگاهي به صورت تکنيسين و استاد وارد خدمات دولتي گرديده و به فربه کردن بوروکراسي دولتي پرداخته و در برابر ‏ان طبقه متوسط توليد کننده تضعيف شده و توانايي ان در طرح نگرش انتقادي در برابر چنين اصلاحاتي کم اثر مي شد. در ‏دوره اصلاحات اموزشي رضا شاه وضعيت زنان بهتر از وضعيت روشن فکران نبود. اولين مدارس دخترانه در ايران ‏توسط ميسيونر خارجي به وجود امد. در سال 1252 قمري نخستين مدرسه ميسيونري را امريکايي ها در اروميه بنيان ‏گذاشتند. در سال 1253 خواهران سن ونسان در تهران مدرسه دخترانه سن ژوزف را تاسيس کردند. در سال 1299 مدرسه ‏ژاندارک تاسيس شد که به هيچ عنوان مديريت اين مدارس و نحوه اموزش در انها برعهده ايرانيان نبود و قاعدتا در بر ‏گيرنده تمايلات بافت اجتماعي ايران نبوده است. نخستين مدرسه دخترانه ايراني مدارس دخترانه ارامنه و سپس مدرسه ‏اليانس مخصوص دختران يهودي بود. اولين مدارس براي دختران مسلمان با شيوه مديريت ايراني با سختي فراوان تاسيس ‏شده است از جمله مدرسه پرورش توسط طوبي رشديه در سال 1321 و نيز مدرسه مخدرات در سال 1323 بوده است و ‏در دوره دوم مجلس شوراي ملي قانون معارف اجباري جزو مسئوليت هاي دولت قرار گرفت. نکته بسيار مهم ان بود که با ‏وجود چنين اصلاحاتي اشفتگي اجتماعي در ايران در دوره رضا شاه به گونه اي بود که ساده ترين مسائل مانند رفت و امد ‏به مدارس براي دختران بسيار پر مشکل بوده و برخي از دختران مجبور بودند از روي پشت بام ها به مدرسه بروند و ‏اموزش در مدارس اغلب به خياطي، نقاشي، رسم هندسي، خانه داري، و موسيقي ختم مي شد. ‏</p>
<p>‎‎<strong>زنان و مصائب دانشگاه در ايران‎‎</strong></p>
<p>در دوره نخست وزيري وثوق الدوله مدرسه دار المعلمات و نيز کالج البرز تاسيس شد. در حالي که تا سال 1315 هيچ راه ‏و منفذي براي ورود زنان به اموزش عالي در ايران وجود نداشت در حال حاضر جامعه ايران دچار تغييرات اساسي نسبت ‏به گذشته گرديده است. تعدا د داوطلبين زن براي ازمون سراسري سال 86 27/62 درصد کل داوطلبين بوده است و از ‏سوي ديگر تعداد پذيرفته شدگان زن در مراکز اموزش عالي دولتي در همان سال 285 هزار و 634 نفر بوده است که ‏طبق اعلام رسمي نسبت به سال 75 بيشتر از سه برابر و نسبت به دهه گذشته 20 برابر گرديده است. با وجود چنين رشد ‏چشم گيري مرکز پژوهش هاي مجلس نسبت به حضور زنان در در دانشگاه ها هشدار مي دهد و اين حضور را به بر هم ‏خوردن تعادل اقتصادي در ايران تفسير مي کند؛ از سوي ديگر برخي محافل روشن فکري چنين حضور گسترده اي از ‏زنان در دانشگاه ها را عامل تضعيف جنبش دانشجويي دانسته و هشدار به غير سياسي شدن دانشگاه ها مي دهند. مشکل ‏جامعه ايران فراتر از امارها مي باشد و از سوي ديگر مراکز پژوهشي و روشن فکري در ايران بر اساس امار ها تصميم ‏گيري مي کنند. در واقع جمع بندي نگاه امار محور مرکز پژوهش هاي مجلس ان است که چند هزار زن ايدزي در ايران ‏چون شامل تعدادي کم از کل جامعه ايران مي شود لابد هشدار جدي نيز براي رشد سريع ايدز در ايران نمي باشد. در حالي ‏که در تعريف تعادل اقتصادي شاخص جنسيت لحاظ نشده و رابطه منطقي بين اين دو عامل وجود ندارد. چنين نگاهي بر ‏زنان در ايران نشان دهنده نه يک واقعيت علمي بلکه ناشي از تحولات سياسي در ايران مي باشد. که باعث بي اهميت شدن ‏نقش زنان در تحولات اجتماعي مي گردد. ‏</p>
<p>‎‎<strong>مسئله زنان در جنبش دانشجويي ايران‎‎</strong></p>
<p>اگر تاريخ معاصر ايران مورد بررسي قرار بگيرد، زنان در دوره اي وارد تاريخ مي گردند که شرايط و فرصت پيشرفت ‏در ان حوزه براي انها فراهم باشد. اگر نگاهي به کتاب هاي منتشر شده بخصوص رمان هاي منتشره از دوره رضا خان به ‏اين سو تا ابتداي انقلاب بيندازيم زنان ايران در دو پارادايم در دو سر يک پيوستار در دو قالب زن سنتي خانه نشين ويا يک ‏زن در حوزه مسائل پارتيزاني ديده مي شوند. بعد از انقلاب به تدريج در يک دهه عبور از نام زن به تدريج شاهد رشد زنان ‏از يک زن عاشق پيشه به سوي يک زن فعال در حوزه عمومي هستيم که با عبور از پذيرش نقش هاي اجتماعي به سوي ‏يک زن اوانگارد انتزاعي ميل پيدا مي کند اما در هيچ دوره اي به طور مشخص نقش زنان در تحولات اجتماعي به صورت ‏ثابت مشخص نمي باشد. گزيده روشن فکري ايران در دانشگاه ها تبلور دارد. يعني اينکه حضور زنان در جنبش دانشجويي ‏در قبل انقلاب به صورت بخشي از جنبش چريکي و در بعد از انقلاب با يک تاخير فاز در حضور با شتاب حامل يک سري ‏شعا رهاي انتزاعي مي باشد. تجربه حضور چهار ساله ام در انجمن هاي اسلامي و دفتر تحکيم وحدت نشان مي دهد با ‏وجود پتانسيل بالاي جنبش دانشجويي در پذيرش زنان بعنوان بدنه فعال خود، کميت تعدادزنان به طبع حضور بيشتر در ‏دانشگاها کمتر از اقايان است، دو علت مي توان رامي توان براي عدم پذيرش نقش بيشتر در زنان مورد برسي قرار داد. ‏</p>
<p>الف- دامنه مقابله با عوامل نفي حق انتخاب در زنان از مرکز خانواده به سمت اجتماع مي باشد. يعني موانع حضور ‏اجتماعي زنان در ايران از پايين به بالاست، که البته همان طور که در موانع اصلاحات اموزشي در ايران گفته شد. نظام ‏هاي حاکم نيز اين موانع را تقويت کرده اند. لذا حجم بالا مبارزات زنان ايران در بستر مبارزه با ساختارهاي غلط عرفي در ‏ايران مي باشد؛ در واقع تلاش زنان ايران در ابتدا در شکستن و جدا کردن حفظ اصول خانوادگي از نقش و فعاليت اجتماعي ‏مي باشد. در واقع مبارزه زنان ايران به مراتب فرهنگي تر و مبارزه در جهت سکولار کردن ذهن جامعه ايران است، لذا ‏مجال انتقاد مستقيم از حاکميت کمتر بروز مي يابد در واقع گذار از خانواده سکولار در ايران موانع جديد تري را براي انها ‏تعريف مي کند که نقش زنان را پر رنگ تر خواهد کرد. لذا فضا سازي براي حضور زنان در فعاليت سياسي ـ اجتماعي ‏گامي موثر در سياسي شدن زنان عرفي ـ سنتي جامعه ايران خواهد بود. ضمن انکه زنان ايران بعلت ساختار استبداد ذاتي ‏ايران محافظه کار تر از مردان در عرصه اجتماعي تلقي مي شوند که اين ناشي از پايين بودن سطح امنيت اجتماعي زنان ‏در جامعه است که باز دليل محکمي در حضور زنان در عرصه فعاليت سياسي مي باشد. ‏</p>
<p>ب- جنبش مي 1968 عصر حضور دانشجويان در فعاليت سياسي بوده است. انها بيانيه مي دانند و تظاهرات برگزار مي ‏کردند، اما نقش زنان در ابتداي ظهور جنبش بسيار محدود ودر حد فراهم کردن لوازم مبارزه براي مردان بوده است، مردان ‏خواسته هاي زنان را غير سياسي درک کرده و انها را محدود مي کردند لذا کم کم زنان خود را در کميته هاي مخصوص به ‏خود طبقه بندي مي کردند. کنگره زنان در فرانکفورت المان با شعار فاعليت زنان در سياست گامي جديد در ظهور زنان ‏بود. در ايران تشکيل کميسيون زنان دفتر تحکيم وحدت و تشکيل جلسات ان به صورت مجزا در تعيين خواسته هاي سياسي ‏دختران دانشجو باعث مي شود ساختار هاي قدرت دچار تغيير گردند؛ در واقع تلاش براي حل زندگي روزمره در مسائل ‏سياسي، اجتماعي در ايران است. در واقع نقش زنان بگونه اي است که زودتر از هر جريان ديگري مي توانند در گفتار ‏دوره سوم دفتر تحکيم در فربه کردن شعار حضور مدني ـ سياسي در حوزه عمومي نقش ايفا کند. در واقع حضور زنان مي ‏تواند تغيير حد اقلي در مولفه هاي جنبش اجتماعي کلاسيک ايران در رهبري و تبيين استراتژي باشد. به عبارت ديگر ‏حضور زنان تجربه رسيدن به دموکراسي از خانواده به سوي جامعه و در واقع حضور در اجتماع و نگاه به سياست است. ‏</p>
<p>‏* دبير واحد اجتماعي دفتر تحکيم وحدت</p>
<p><a href="http://www.roozonline.com/archives/2009/01/post_10994.php" class='spip_out' rel='external'>روزآنلاین</a></p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=3479 by HTTrack Website Copier/3.x [XR&CO'2014], Sat, 17 May 2025 03:37:53 GMT -->
</html>

