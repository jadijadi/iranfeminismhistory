<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=4487 by HTTrack Website Copier/3.x [XR&CO'2014], Sat, 17 May 2025 17:11:30 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 4487
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article4487</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">ابراز همبستگی نهادهای آسیا-اقیانوسیه با مردم ایران و محکومیت نقض وسیع حقوق بشر  </h1>
				
				<!-- finde_surligneconditionnel-->

				<p><small>سه شنبه20 مرداد 1388</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>تغییر برای برابری-</p>
<p>چهاردهمین نشست نهادهای ملی حقوق بشر آسیا و اقیانوسیه و سازمانهای غیر دولتی ناظر بر این نهادها از دوم تا ششم آگوست در عمان پایتخت اردن برگزار شد.</p>
<p>(20 مرداد 1388) نشست سازمانهای غیردولتی ناظر بر نهادهای ملی حقوق بشر آسیا و اقیانوسیه با شرکت بیش از 60 نماینده از سازمانهای حقوق  بشری منطقه از کشورهای استرالیا، بحرین، بنگلادش، کامبوج، فیجی،هنگ کنگ، هندوستان، اندونزی ، عراق، ژاپن، اردن، کویت، لبنان، مالزی، مولداویا، نپال، فلسطین، عربستان سعودی، کره جنوبی، سری لانکا، سوریه، تایوان، تایلند و یمن از دوم تا چهارم ماه آگوست در اردن برگزار شد.</p>
<p>شرکت کنندگان در نشست دو روزه سازمان های غیر دولتی حقوق بشر منطقه، ضمن آشنایی بیشتر با ساختار و ظرفیت های فروم آسیا اقیانوسیه، به بررسی وضع حقوق بشر کشورهای منطقه و نقش نهادهای ملی حقوق بشری در این کشورها پرداختند. کشورهایی که وضعیت حقوق بشر آنها در نشست سازمان های غیردولتی بررسی شد عبارت بودند از سری لانکا، جزایر پاسفیک، کشورهای منطقه عربی، ایران و میانمار. از آنجا که تعدادی از سازمانهای غیر دولتی از منطقه عربی در این نشست شرکت داشتند که نهادهای ملی حقوق بشری هنوز در این کشورها تشکیل نشده است، یکی از مباحث عمده  نشست سازمان های غیردولتی موضوع تشکیل نهادهای موثر و مستقل حقوق بشری در کشورهای منطقه بود.</p>
<p>گزارش از وضعیت حقوق بشر ایران در نشست سازمان های غیردولتی با توجه به خشونت گسترده اعمال شده در جریان بعد از انتخابات ریاست جمهوری ایران، به این موضوع اختصاص یافت. بی توجهی به جنبش حقوق مدنی مردم در اعلام نتایج انتخابات، باعث شد که مردم این بار به گونه دیگری از مجموعه رروش های مسالمت آمیزیعنی با روی آوردن به حرکت های خیابانی خواستار تحقق مطالبات مدنی خود شوند.جریان سرکوب جنبش حقوق مدنی مردم که از مدتها پیش با تعطیل کردن نهادهای مردمی آغاز شده بود شدت گرفت و در شب اعلام نتایج انتخابات و در طول مدت کمتر از یک هفته با دستگیری های گسترده حداقل 240 نفر از فعالان سیاسی، روزنامه نگاران، وکلا و مدافعان حقوق بشر، و روشنفکران بدون هیچگونه احضاریه رسمی و در یک وضعیت کاملا نامشخص  ادامه یافت و بدنبال آن بیش از 2500 نفر شهروندان معترض هم بازداشت شدند.. اعتراضات مسالمت آمیز مردم در خیابان ها در احقاق حقوق خود، به خشونت های خونین کشیده شد وهنوز هم تعداد کسانی که در جریان چندین اعتراض خیابانی کشته، زخمی و ناپدید، و یا دستگیر شده اند نامشخص است. رفتارهای مردم در قبال خشونت های اعمال شده حکایت از این دارد که مردم در احقاق حقوق خود به روش های مدنی مصمم هستند، از جمله اقداماتی که نشانه تدام حق طلبی مردم است تشکیل کمیته مادران عزادار است که تلاش می کند صدای حق طلبانه مادرانی را که فرزندان خود را نا بحق از دست داده اند، همچنان بلند نگه دارد. از اینرو مردم ایران از نهادهای مدنی در دنیا می خواهند که با آگاهسازی شهروندان خود، از دولت های متبوع خود بخواهند که دولت دهم در ایران را مادامی که مردم ایران آن را به رسمیت نشناخته اند، به رسمیت نشناسند، مانع حضور مقامات دولتی در هر سطحی در نشست های بین المللی شده و سطح روابط سیاسی خود را با دولت غیر قانونی ایران به حداقل برسانند، و از مراجع حقوق بشری سازمان ملل خواستار اقدام فوری برای پایان دادن به خشونت در ایران و اعزام هئیت حقیقت یاب هستند.</p>
<p>سازمانهای غیر دولتی حقوق بشر در منطقه آُسیا و اقیانوسیه بطور یکپارچه با صدور بیانیه ای که در نشست فروم آسیا اقیانوسیه قرائت شد ضمن ابراز همبستگی با مردم ایران، خواستار مداخله فروم آسیا اقیانوسیه بعنوان یکی از مکانیزمهای حقوق بشر در منطقه برای پایان دادن به این خشونت ها و کمک به مردم در احقاق حقوق خود شد. متن این بیانیه به این شرح است:</p>
<p>"ما، مدافعان حقوق بشر شرکت کننده در چهاردهمین نشست نهادهای ملی حقوق بشر فروم آسیا اقیانوسیه در عمان پایتخت اردن که از تاریخ سوم تا ششم آگوست سال 2009 برگزار می شود، نگرانی های خود را در باره وضعیت وخیم مدافعان حقوق بشر در برخی از کشورهای منطقه ابراز کنیم.</p>
<p>بعنوان سازمان های مدافع حقوق بشر در منطقه آسیا اقیانوسیه، ما ضروری می دانیم که نگرانی عمیق و خشم خود را از خشونت های اعمال شده در ایران پس از انتخابات ریاست جمهوری در ماه ژوئن ابراز کنیم. ما عمیقا نگران وضعیت همکاران خود در ایران  هستیم که تعداد زیادی از آنها  که باید بعنوان مدافعان حقوق بشر در این نشست شرکت می کردند بعلت اینکه بازداشت شده و در زندان بسر می برند امروز در جمع ما نیستند. تاکید ویژه ما بر برادرانمان عبدالفتاح سلطانی و محمد علی دادخواه؛ وکلای حقوق بشر و از موسسین کانون مدافعان حقوق بشر، عبدالله مومنی؛ سخنگوی ادوار تحکیم وحدت، کیوان پور صمیمی  و خواهرمان شیوا نظرآهاری است.</p>
<p>ما بشدت نگران واکنش دولت ایران هستیم که منجر به مرگ تعداد زیادی از مردم بیگناه، تعداد زیادی افراد ناپدید شده ، مجروحینی که بشدت زخمی شده اند، و بازداشت هزاران نفر از مردمی است که صرفا خواستار حقوق خود هستند که در میثاق بین المللی حقوق مدنی و سیاسی تضمین شده و ایران نیز از امضا کنندگان این میثاق است.</p>
<p>علاوه بر اینها، مرگ افرادی که در زندان بوده اند بخاطر شکنجه و بدرفتاری و بی توجهی  گزارش شده و همچنین اینکه مقامات به پاکسازی همه اصلاح طلبان از جمله مخالفان سیاسی، روشنفکران، روزنامه نگاران، وکلا، مدافعان حقوق بشر، اساتید و دانشجویان اقدام کرده اند. برای اعتراف جعلی در تائید ادعای فریبنده دولت مبنی بر اینکه عوامل خارجی تحریک کننده اعتراضات برای انتخابات آزاد و عادلانه بوده اند، زندانیان شکنجه می شوند.</p>
<p>ما از ای پی اف می خواهیم که در مورد این جریان از جمله کشته شده ها، ناپدید شدگان، مجروحین و افراد زندانی تحقیق و تفحص کند و ایران را بخاطر چنین تخطی هایی از قانون بین المللی محکوم کند، و برای متقاعد کردن ایران به پیروی از الزامات بین المللی خود با جامعه بین المللی  بطور سازنده کار کند.</p>
<p>سرکوب ها در ایران روزنامه نگاران و عکاسان را در حالی که دولت درصدد قطع امکانات ارتباطی در داخل ایران و جهان خارج است، هدف قرار داده اند. محدودیت آزادی بیان و جریان اطلاعات بشدت ادامه دارد.</p>
<p>ما؛ گروه های مستقل حقوق بشر که خود را وقف رعایت معیارهای بین المللی کرده ایم، این اقدامات را که کاملا با ارزش ها، اصول و تعهدات فروم آسیا و اقیانوسیه و اعضای آن؛ نهادهای ملی حقوق بشر، فاصله دارد، محکوم می کنیم. ما از شما می خواهیم که با اقرار بر این وقایع فجیع و اقدام در جامعه بین المللی برای پایان دادن به این خشونت ها مسئولیت خطیر خود را تحقق ببخشید. ما از شما می خواهیم که به ما پیوندید و با مردم ایران و مبارزاتشان در راه حقوق بشر ابراز همبستگی کنید. .."</p>
<p>فروم آسیا اقیانوسیه و نهاهای ملی حقوق بشر منطقه که در این نشست شرکت کرده بودند پس از شنیدن و تائید بیانیه سازمان های حقوق بشر منطقه، در بیانیه پایانی خود در بند 14 وضعیت حقوق بشر ایران را در کنار کشورهای میانمار و فلسطین قرار داده  و اعلام کردند که :</p>
<p>"14- ما از خشونت های جدی  اعمال شده توسط دولت های منطقه علیه حقوق بشر در تعدادی از کشورها  و وضعیت دشوار مدافعان حقوق بشر در آنها بویژه در میانمار، ایران و سرزمین اشغالی فلسطین اطلاع یافتیم. نهادهای ملی حقوق بشر متعهد شده اند که همه کارهای ممکن را برای حفاظت از حقوق مدافعان در این کشورها انجام دهند."</p>
<p>ایران در حالی موضوع مورد بررسی در دو نشست سازمان های غیر دولتی و نهادهای ملی منطقه بود که کمیسیون اسلامی حقوق بشر در ایران غائب نشست نهادهای ملی حقوق بشر بود. در سال گذشته که تقاضای عضویت کامل کمیسیون اسلامی حقوق بشر در ایران در  نهادهای ملی به دلیل عدم پیروی از اصول بین المللی پاریس رد شده بود و عضویت وابسته (سطح 3) به کمیسیون داده شد، کمیسیون در آن نشست اعلام کرد که اساسا تقاضای عضویت خود را پس می گیرد. نهاد ملی فلسطین امسال به عضویت کامل ای پی اف درآمد. نهادهای ملی شرکت کننده درچهاردهمین نشست ای پی اف عبارت بودند از:اردن، افغانستان، استرالیا، هند، اندونزی،مالزی، مالدویا، مغولستان، نپال، زلاند نو، فلسطین، فیلیپین، قطر، جمهوری کره، سری لانکا، تایلند و تیمور.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=4487 by HTTrack Website Copier/3.x [XR&CO'2014], Sat, 17 May 2025 17:11:30 GMT -->
</html>

