<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=5125 by HTTrack Website Copier/3.x [XR&CO'2014], Sat, 17 May 2025 02:57:50 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 5125
			<br>
			<br>مسیر:<br> صفحه اول  &gt;  سایت نوشته ها
			<br>
			<br>لینک مستقیم:<span dir=ltr><br>/spip.php?article5125</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">نگرانی سپاه از افزایش شکاف میان «مراجع تقلید و روحانیان با ولی فقیه» </h1>
				
				<!-- finde_surligneconditionnel-->

				<p><small>سه شنبه17 آذر 1388</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>روزانلاین - بیژن یگانه -سپاه پاسداران از تشدید شکاف های اجتماعی- سیاسی در جریان حوادث پس از انتخابات و به ویژه از افزایش «گسل مرجعیت و روحانیت با ولایت فقیه» ابراز نگرانی کرده است.</p>
<p>در تحلیل منتشر شده از سوی سایت «بصیرت» وابسته به نمایندگی ولی فقیه در سپاه پاسداران که مخاطب آن «هادیان سیاسی» هستند تاکید شده که «گسل مرجعیت و روحانیت با ولایت فقیه» و «گسل مردم و روحانیت» به عنوان دو گسل از پنج گسل یا شکاف سیاسی- اجتماعی یاد شده که می تواند «تهدیدی علیه جمهوری اسلامی » باشد.</p>
<p>در تحلیل سپاه پاسداران آمده است: «گسل مرجعيت و روحانيت با ولايت فقيه» خود «ناشی از تقابل آراء فقهی در احكام عبادی ‌مثل رويت هلال و مسايل قضایی و حقوقی، شكاف ناشی از تقابل نظريه حكومت در فقه شيعه، و شكاف ناشی از تقابل احكام حكومتی با برخی نظرات مديريتی و اجرایی و سياسی خارج از قدرت بروز پيدا می كند.»</p>
<p>نشریه اینترنتی سپاه با تاکید بر اینکه «نظام اسلامی بايستی در راستای آگاه سازی اين مسايل و تمايز و تبيين آن ها برنامه و طرح ارائه كند» ادعا کرده است: «در اين انتخابات نامه تظلم خواهی به مراجع، فشار شديد رسانه ای به علما و دولتی جلوه دادن برخی از بزرگان در راستای اين گسل برنامه ريزی شده بود.»</p>
<p>در تحلیل منتشر شده از سوی سپاه همچنین از «گسل مردم و روحانيت» به عنوان یکی از «بسترهای درگیری جمهوری اسلامی با دشمنان» یاد شده و از انعکاس نظرات روحانیان منتقد و مخالف در رسانه ها به شدت ابراز نگرانی شده است.</p>
<p>نمایندگی ولی فقیه در سپاه پاسداران همچنین ادعا کرده که رسانه های داخلی و خارجی با انتشار نظرات روحانیان بر شکاف مراجع تقلید و روحانیان با ولی فقیه دامن می زنند و تاکید کرده است: «هرجا يک روحانی به نظام و اسلام نقدی می زند، اين شبكه‌ها آن را برجسته می كنند و با تبليغ مداوم آن را به ارزش تبديل می كنند.»</p>
<p>در این گزارش تحلیلی آمده است: «دشمن در اين گسل، ‌بر روی شكاف های محافظه گرایی در برابر انتقاد گرایی نسبت به حاكميت، مردم گرایی در برابر اشراف گرایی و قشری گرایی و تحجر در برابر نوگرایی سرمايه گذاری فكری، تبليغی و سياسی می كند.»</p>
<p>سپاه پاسداران همچنین در تحلیل خود از «گسل مردم - حاكميت»، «گسل مردم - مردم»، «گسل اركان حاكميتی » در کنار «گسل مراجع و روحانیت با ولایت فقیه» و «گسل مردم و روحانیت» به عنوان پنج گسل تهدید کننده جمهوری اسلامی نام برده و ادعا کرده که این پنج گسل یا شکاف سیاسی- اجتماعی «بستر جنگ نرم دشمن با نظام اسلامی» است.</p>
<p>در تحلیل منتشر شده از سوی سپاه در باره افزایش شکاف های اجتماعی- سیاسی تاکید شده است: «در انتخابات اخير مصاديقی يافت می شود كه نشان می دهد اين گسل ها در حال افزايش هم هستند.»</p>
<p><strong>همگرایی مراجع تقلید و افزایش نگرانی جناح حاکم</strong></p>
<p>ابراز نگرانی سپاه پاسداران از افزایش «گسل مراجع تقلید و روحانیت با ولایت فقیه» و «تهدید آمیز» خواندن آن طی سه دهه عمر جمهوری اسلامی در ایران امری بی سابقه است چرا که روحانیان و به ویژه اکثریت مراجع چه در استقرار و تثبیت جمهوری اسلامی و چه در نهادهای حکومتی حضور منحصر به فردی داشته اند.</p>
<p>در جریان حوادث پس از انتخابات اما بخش قابل توجهی از مراجع تقلید و روحانیان انتقادها و اعتراضاتی نسبت به نتایج اعلام شده ، برخوردهای خشونت آمیز با مردم معترض ، بازداشت های گسترده و اخذ اعترافات اجباری از بازداشت شدگان ابراز کرده و انتقاداتی نیز به وضع سیاسی،اجتماعی و اقتصادی کشور داشته اند.</p>
<p>سایت های مراجع تقلید و رسانه های رسمی در ایران نیز در ماه های اخیر از «دیدارهای محرمانه مراجع تقلید» خبر داده اند که از جمله آن ها می توان به آیت الله صافی گلپایگانی، آیت الله مکارم شیرازی، آیت الله شبیری زنجانی، آیت الله جوادی آملی و حتی آیت الله حسین نوری همدانی از مراجع نزدیک به جناح حاکم، اشاره کرد.</p>
<p>آیت الله حسینعلی منتظری، آیت الله موسوی اردبیلی، آیت الله یوسف صانعی، آیت الله علی محمد دستغیب و آیت الله بیات زنجانی از مراجع تقلید نزدیک به اصلاح طلبان نیز بارها و به صراحت حمایت خود را از مردم معترض ابراز کرده اند.</p>
<p>آیت الله منتظری طی نامه ای که به سایر مراجع تقلید نوشت از «حوادث و فجايع ماه هاى اخير‏ ‏كه پس از انتخابات رياست جمهورى در كشور و در مرئى و مسمع‏ مراجع و علما رخ داد» به عنوان «زنگ خطرى براى روحانيت‏ ‏و مرجعيت» نام برد.</p>
<p>اعلام عید فطر از سوی اغلب مراجع تقلید یک روز پس از عید فطر اعلام شده از سوی آیت الله خامنه ای نشانه دیگری از همگرایی مراجع تقلید و اختلاف نظر با رهبر جمهوری اسلامی بود که سپاه پاسداران نیز در تحلیل اخیر خود از گسترش شکاف «مراجع تقلید و روحانیت با ولایت فقیه» به آن اشاره کرده است.</p>
<p>«حذف عملی» هاشمی رفسنجانی از سوی شورای سیاستگذاری ائمه جمعه پس از طرح انتقاداتی از سوی رییس مجلس خبرگان در نماز جمعه ۲۶ مرداد ماه تهران، کناره گیری موقت آیت الله رضا استادی و کناره گیری دائم آیت الله جوادی آملی از امامت جمعه قم ابعاد دیگری از اختلاف نظر میان روحانیان بلندپایه با جناح حاکم درباره شرایط فعلی کشور به ویژه اقدامات محمود احمدی نژاد و حامیان وی به شمار می رود.</p>
<p>نگرانی جناح حاکم از «گسل مراجع تقلید و روحانیان با ولی فقیه» در روزهای اخیر تا حدی گسترش یافته که حجت الاسلام سعیدی یکی از امامان جمعه موقت قم در نماز جمعه همین هفته این شهر خواستار بازگشت آیت الله جوادی آملی به نماز جمعه شد.</p>
<p>سعیدی با اشاره به آنچه «سوء استفاده برخی رسانه‌ ها از كناره ‌گيری آیت الله جوادی آملی» خواند گفت که « دشمنان در كمين نشسته خواستند اين موضوع را سياسی جلوه دهند و بنده از سوی ائمه جمعه و نمازگزاران درخواست داريم با توجه مشغله كاری كه دارند فواصل سخنرانی و هفته ها را افزايش دهند اما باز در اين سنگر حاضر شوند.»</p>
<p>دیدارهای اخیر مقامات حکومتی با مراجع تقلید از جمله دیدار رییس صدا و سیما، فرمانده بسیج، فرمانده نیروی انتظامی با مراجع تقلید نیز بخشی از تلاش جناح حاکم برای ترمیم شکاف میان «مراجع و روحانیان با ولی فقیه » به شمار می رود.</p>
<p>رسانه های رسمی همچنین از تشکیل «کمیته شش نفره دولت برای بررسی مشکلات و موانع سر راه تفاهم دولت و مراجع» خبر داده اند اما آیت الله مرتضی مقتدایی روز جمعه ۱۳ آذر به خبرگزاری ایلنا گفت که «اين طرح همچنان در حد يك پيشنهاد باقی مانده است.»</p>
<p><strong>بیشتر بخوانید:</strong></p>
<p><a href="http://www.radiofarda.com/content/f35_GrandAYATOLLAHS_GOVERNMENT/1878511.html" class='spip_out' rel='external'>دولت دهم؛ نگرانی‌های روحانیون سنتی و انتقاد به شیوه‌ای دیگر</a></p>
<p><a href="http://www.radiofarda.com/content/o2_top_clerics_criticized_ahmadinejad/1852936.html" class='spip_out' rel='external'>انتقاد دو تن از مراجع تقليد قم از رويکرد دولت محمود احمدی نژاد</a></p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=5125 by HTTrack Website Copier/3.x [XR&CO'2014], Sat, 17 May 2025 02:57:50 GMT -->
</html>

