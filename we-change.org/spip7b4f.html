<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=1033 by HTTrack Website Copier/3.x [XR&CO'2014], Fri, 16 May 2025 23:05:01 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 1033
			<br>
			<br>مسیر:<br> صفحه اول  &gt;  گزارش ویژه
			<br>
			<br>لینک مستقیم:<span dir=ltr><br>/spip.php?article1033</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				<img class='spip_logo spip_logos' alt="" src="local/cache-vignettes/L110xH108/arton1033-af856a7e9.jpg?1747261604" width='110' height='108' />
				
				<h1 class="titre">گزارش اعتراض و دادخواهی پنج تن از دستگیرشدگان کارگاه آموزشی خرم آباد به همراه برخی دیگر از اعضای کمپین در مراجعه به قوه قضائیه</h1>
				
				<!-- finde_surligneconditionnel-->

				<p><small>شنبه31 شهریور 1386</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p><strong> <i>به خانه شخصی مان یورش آوردند، به حریم خصوصی مان تجاوز کردند، با خشونت  و توهین همه را در اتاقی چپاندند و کاملا لخت و عور کردند، جلسه آموزش حقوقی مان را مجلس لهو و لعب نامیدند و در بازداشتگاه ساعت ها مورد بازجویی و تحقیر قرار دادند، قاضی شرع خرم آباد با لباس روحانی، مکرر ما را مورد تهمت قرار می داد که منظورتان از تغییر قوانین این است که می خواهید چهار تا شوهر داشته باشید...<br class='autobr' />
</i> </strong></p>
<p>این مضمون دادخواهی 5 تن از اعضای کمپین یک میلیون امضاء بود که در مراجعه به قوه قضائیه اظهار شد.</p>
<p>تعدادی از اعضای کمپین یک میلیون امضا  در پي حمله به کارگاه آموزشی کمپین در خرم آباد و دستگیری کلیه اعضای شرکت کننده در این کارگاه، با ارسال نامه اي اعتراضی به رئيس قوه قضاييه خواستار پیگیری برخوردهای خشونت آمیز نیروهای امنیتی با فعالان کمپین یک میلیون امضاء در خرم آباد شدند.</p>
<p>صبح روز چهارشنبه  28 شهريور ماه ، خدیجه مقدم، شهلا انتصاری، طلعت تقی نیا، سوسن طهماسبی، ناهید میرحاج، ناهید کشاورز، پرستو الهیاری، محبوبه حسین زاده به همراه پنج تن از اعضای  کمپین یک میلیون امضاء که در خرم آباد در جریان کارگاه آموزشی حقوقی کمپین بازداشت شده بودند (یعنی نازلی فرخی، منصوره شجاعی، زارا امجدیان، جلوه جواهری و نفیسه آزاد) نامه اعتراضی خود را  به دبیرخانه قوه قضائیه ارائه دادند  تا با ثبت این نامه، خواستار پیگیری این مسئله توسط آقای شاهرودی شوند. ابتدا از گرفتن نامه امتناع کردند اما خدیجه مقدم در اعتراض به عدم ثبت نامه گفت: «ما شهروندان این مملکتیم و می خواهیم حتما این نامه را بگیرید و بدانید که چه کارهای غیر قانونی صورت می گیرد ضمن اینکه شکایت داریم».</p>
<p>آنان در مراجعه خود به دبیرخانه قوه قضائیه به دفتر مشاور حقوقي قوه قضائیه ارجاع داده شدند. از آنجا نیز نامه به رئیس دبیرخانه ارجاع شد و پنج تن از اعضای بازداشت شده کمپین این فرصت را یافتند تا در حضور رئیس دبیرخانه که خود یکی از اعضای گروه ملاقاتهای مردمی آیت الله شاهرودی است، موارد اعتراض خود را مطرح کنند.</p>
<p>دکتر حکیمی، معاون رئيس  قوه قضاييه   كه  22سال سابقه تدریس در رشته حقوق  و  تهیه لایحه ایجاد دادگاه های اطفال را در کارنامه خود دارد، پس از توضيحات اعضاي كمپين درباره برخوردهاي صورت گرفته با فعالان اين حركت،  گفت:«خواسته های شما به حق است  و  کارتان، کار جالبی است و دفترچه های کمپین نيز خلاف حقوق شهروندی نیست.»</p>
<p>وي همچنين  توصيه کرد برای برخوردهاي نادرستي  که قاضی دادگاه خرم آباد با دستگیر شدگان داشته است، به دادسرای انتظامی قضات شکایت شود.<br class='autobr' />
پس از توضيحات  جلوه جواهری، در رابطه با برخوردهاي صورت گرفته با اعضاي كمپين در خرم آباد، دكتر حكيم كه سخت متاثر شده بود، گفت:« به دادگاه قضات شکایت کنید. نباید با شما که برای منافع جامعه خود و حقوق زنان تلاش می کنید این گونه برخورد شود، مسئولان  بايد به جای ممانعت از شما حمایت کنند.»</p>
<p>دکتر حکیمی ادامه داد:« شما، جای دختر من هستید. چرا باید برای یک کارگاه آموزش حقوق زنان که آن هم در خانه شخصی برگزار شده به این صورت به شما حمله کنند و با این وضعیت بد شما را به بازداشتگاه ببرند». وی سپس خطاب به حاضران ادامه داد:  «من هم از تغییر این قوانین خوشحال مي شوم چون در آن صورت قانون می تواند بر فرض مثال از خواهر من که استاد دانشگاه است در مقابل شوهرش دفاع کند و مسلما این موضوع  باعث خوشحالي ام می شود.»</p>
<p>معاون رئيس قوه قضاييه  سپس پيشنهاد داد با مراجعه به ستاد حقوق بشر که وابسته به قوه قضائیه است، اين مسئله پيگيري شود و   فشارهای موجود از سوی سیستم های امنیتی بر فعالان   کمپین در جلسات مشترك با آنان طرح شود.</p>
<p>وی  با شنيدن  تهمت هایی  که از سوی قاضی دادگاه خرم آباد به فعالان کمپین زده شده مبنی بر این که شما چهار تا شوهر مي خواهيد، گفت:« اين چه حرفي است؟  این برخوردهای شخصی را نباید به حساب  همه سیستم قضائی بگذارید. »</p>
<p>پس از آن، مجددا این گروه 13 نفره که از صبح چهارشنبه به دفاتر مختلف قوه قضائیه رجوع کرده بودند به مركز پيگيري و نظارت بر شكايات مردمي قوه قضاييه (واقع در پل رومي) مراجعه  كردند. در آنجا هم نامه اعتراض به واقعه خرم آباد پذيرفته نشد و در مقابل اصرار اعضا، اجازه دادند  تا به صورت حضوري مشكل شان طرح شود و به این طریق  به ثبت رسمی نامه اعتراضی خود امیدوار شوند.</p>
<p>هرچند مسئول پيگيري نامه ها در اين مركز قول پيگيري داد و گفت  در جلسه روز شنبه كه با حضور رده هاي بالاتر تصميم گيري برگزار مي شود، نامه اعتراضی آنان را نيز مطرح خواهد کرد. او دفترچه حقوقی كمپين را ضميمه نامه کرد و  وقتي یکی از اعضاي كمپين، دفترچه ديگري به او داد تا به دست همسرش برساند، گفت:« همسر من خودش حقوق مي خواند و هميشه اعتراض دارد كه چرا ديه من نصف يك مرد است؟ چرا ارث من نصف است؟ چرا...»</p>
<p>  اعضاي كمپين در ادامه پيگيري اين نامه اعتراضي  به ستاد حقوق بشر قوه قضاييه مراجعه كردند. آنان متوجه شدند که این ستاد در جريان دستگيري اعضاي كمپين و دیگر فعالان جنبش زنان قرار دارد و  یکی از مسئولان این ستاد یعنی آقای دانایی فر در جریان پرونده بسياري  از افراد حاضر در این گروه 13 نفره قرار دارد. ایشان در این رابطه گفت که براي آزادي  آنان بارها با دادستاني تماس گرفته است.</p>
<p> در اين دیدار  زارا امجديان، جلوه جواهري،منصوره شجاعي و نفيسه آزاد در مورد برخوردهاي خشن و توهين آميز نيروي انتظامي در حمله به كارگاه خرم آباد اطلاعات لازم را ارائه کردند و از تهمت به اعضاي كمپين و به ویژه از برخورد تحقیرآمیز نیروهای امنیتی و انتظامی مبنی بر لخت كردن دخترهاي شركت كننده در كارگاه آموزشی، به بهانه بازرسي بدني در جلوي چشم ديگر زنان شکایت کردند. آنها این نکته را نیز اضافه کردند که «مسئولانی که ما را بازداشت کردند می گفتند براي اجتماع بيش از دو نفر حتي در خانه هم بايد مجوز گرفته شود».</p>
<p>آقای دانائي فر با اظهار تاسف و تعجب از چنین برخوردهایی گفت:« اين حرف يعني چي؟ پس اعضاي يك خانواده هشت نفره هم بايد براي حضور در خانه خودشان، مجوز بگيرند؟»</p>
<p>وي  به کلیه اعضای کمپین یک میلیون امضاء که به این دفتر مراجعه کرده بودند پیشنهاد داد که همه موارد تهديد و فشار عليه فعالان كمپين از دستگیری های مختلف در پارک ها گرفته تا تهدیدهای تلفنی و مراجعه به خانه ها برای جلوگیری از برگزاری کارگاه ها و برنامه ها در خانه ها و نیز واقعه كارگاه خرم آباد را با ذكر جزئيات مكتوب  کنند و با چند نماينده، نامه را براي پيگيري به اين ستاد تحويل دهند.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=1033 by HTTrack Website Copier/3.x [XR&CO'2014], Fri, 16 May 2025 23:05:02 GMT -->
</html>

