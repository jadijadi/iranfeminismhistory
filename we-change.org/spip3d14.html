<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=1930 by HTTrack Website Copier/3.x [XR&CO'2014], Fri, 16 May 2025 19:42:05 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 1930
			<br>
			<br>مسیر:<br> صفحه اول  &gt;  تریبون &gt;  درباره کمپین
			<br>
			<br>لینک مستقیم:<span dir=ltr><br>/spip.php?article1930</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">کمپین چیست؟</h1>
				
				<!-- finde_surligneconditionnel-->

				<p><small>دو شنبه10 تیر 1387</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>کمپین در لغت به معنای "کارزار" است و در معنا به تلاش دسته جمعی، برنامه ریزی شده و زمانمند برای دستیابی به هدفی خاص گفته می شود.</p>
<p> گروه‎هايي از فعالان جنبش زنان پس از تجمع 22 خرداد سال 1385 (در ميدان هفت تير)، که در اعتراض به قوانین تبعیض آمیز علیه زنان برگزار شده بود، بر آن شدند كه در ادامه‎ي پيگيري اهدافي که در قطعنامه آن تجمع اعلام شده بود  و  پس از بحث و بررسی های فراوان با حضور نمایندگانی از طیفهای مختلف  و در جهت تلاش براي تغيير قوانين ناعادلانه و زن‎ستيز در ايران، حركتي ‎جمعي و هدف‎مند (كمپين) را در دستور كار خود قرار دهند.</p>
<p>کمپین یک میلیون امضا ابتدا با طرحی با امضاء 54 نفر و پس از آن و در مدت کوتاهی با حمایت 118 نفر<br class='autobr' />
کار خود را آغاز کرد.</p>
<p>اين كمپين در واقع تلاش وسيعي براي ”جمع‎آوري يك ميليون امضاء“ از کلیه شهروندان ایرانی  به‎منظور درخواست تغيير قوانين تبعيض‎آميز در كشورمان است.</p>
<p><strong>1.کلیات طرح کمپین یک میلیون امضا</strong></p>
<p><strong>اهداف كمپين</strong></p>
<p>جمع‎آوري يك ميليون امضاء، تنها يكي از اهداف محوري اين كمپين است زيرا اين كمپين اهداف ديگري را نيز مدنظر دارد يعني پيشبرد اين طرح با اهداف چندجانبه‎ صورت مي‎گيرد:</p>
<p>1 ـ اين حرکت ، مبنايي  است براي مشاركت جمعي بخش‎هاي وسيعي از شهروندان،  در جهت غييرات مثبت اجتماعي و رسيدن به هدفي معين و مشروع یعنی رفع تبعيض‎هاي قانوني عليه زنان<br class='autobr' />
2 ـ يكي از هدف‎هاي مهم اين حركت جمعي، آشنايي و گفت و گوي رو در رو با گروه‎هاي مختلف زنان و به طور کلی  شهروندان در سطح گسترده است. ارتباط مستقيم مدافعان حقوق برابر با  هموطنان، خود باعث آگاهي يافتن از نيازها و لمس مشکلات آنها در زندگي روزمره به خصوص در زمينه‎ي مسائل حقوقي خواهد شد و متقابلا باعث افزايش آگاهي و حساسيت نسبت به  نابرابري‎هاي حقوقي در ميان زنان و مردان   مي‎گردد.</p>
<p>3 ـ از سويي اين تلاش و عمل جمعي به زنان و مردان حق‎طلب و عدالت‎خواه تجربه‎هاي بسياري مي‎آموزد و ارتباط بيشتر آنان را با گروه‎هاي مختلف در بطن جامعه‎ گسترش مي‎دهد. از تبعات مثبت اين ارتباط  در صورت تداوم، ايجاد زمينه براي شنیده شدن صدای   زنان خاموشی  خواهد شد ،که زندگی آنها تحت تاثیر این قوانین و تبعیضات آن دستخوش مشکلات فراوان</p>
<p>4 ـ اساس اين کمپين، اعتقاد به افزایش  آگاهي از طریق  ايجاد گفتگو ميان شهروندان و آموختن فعاليت‎هاي جمعي و دموكراتيك يعني ایجاد  اصلاحات از پايين و از درون جامعه‎ي مدني  است .</p>
<p>بنابراين، پايه‎ي اين عمل جمعي، اعتقاد به ضرورت تقويت حوزه‎ عموميو  اعتقاد به توانمندسازي زنان است   و باور به اينکه تنها تغييراتي ماندگار و ريشه‎اي هستند که از بطن جامعه مي‎جوشند و نتيجه‎ي آشنايي مستقيم با دردها و لمس مشكلات، است .و نيز آگاهي از اين امر که مشكلات حقوقي، مشکل فردي و خصوصي نيست و شمار زيادي از زنان با تبعات تلخ آن دست و پنجه نرم مي کنند.</p>
<p>5 ـ يكي ديگر از اهداف اين كمپين آن  است كه تلاش‎گران آن ، در عمل و تماس مستقيم با شهروندان جامعه‎ي خود، متوجه شوند كه بدون تحمل سختي، بدون پرداخت هزينه و البته اتحاد و همدلي، هيچ بي‎عدالتي و تبعيضي قابل تغيير نيست. همدلي و همكاري صميمانه‎ي مدافعان حقوق برابر و انساني در راستاي پيشبرد اين پروژه‎ي عدالت‎خواهانه، بي‎ترديد روحيه مشاركت در سرنوشت كشور را در ميان خود كوشندگان و متقابلا در ميان شهروندان ايجاد خواهد كرد. تاريخ مبارزات دموكراتيك زنان در ديگر کشورها، بخصوص کشورهايي با نوع حکومت و آداب و رسوم نزديک تر به ما ايرانيان نيز چيزي جز اين به ما نمي‎آموزد. اين مبارزه راهي دشوار و طولاني است و مسير اصلي آن نه از مجاري و معادلات قدرت، مردان و زنان قدرتمند و.....، بلکه بسیار  ساده از طريق آگاهي و حساسيت تک تک زنان و شهروندان عادي نسبت به  حقوق خودشان و درك موقعيت و جايگاه‎شان در جامعه مي‎گذرد.</p>
<p>6ـ اجراي موفق اين كمپين نشان خواهد داد كه خواسته‎ي برحق تغيير قوانين تبعيض‎آميز محدود به   تعداد محدودی  از زنان نيست. بلکه اين خواسته، خواسته‎اي كاملا فراگير است و تعداد بسيار زيادي از زنان و مردان ايراني از نابرابري هاي حقوقي موجود در قوانين ايران رنج مي‎برند و هرکدام از آنان با توجه به زمينه هاي فرهنگي و ميزان امکانات‎شان نسبت به آن واکنش نشان مي دهند. نتايج اين عمل جمعي نشان خواهد داد خواسته‎ي تغيير و اصلاح قوانين، خواسته‎ي طيف خاصي از زنان نيست. انگ‎هايي که اغلب به مدافعان حقوق برابر و زنان فعال به منظور خاموش كردن آن‎ها زده مي شود از جمله: بي‎دردي، تعلق به طبقات مرفه جامعه ، خودنمايي و .... واقعا صحت ندارد، چون اين قوانين ناعادلانه بر زندگي همه‎ي زنان اعم از باسواد و بي‎سواد، طبقات مختلف اجتماعی ، مجرد و متاهل، روستايي و شهري، كم و بيش تاثير مي‎گذارد.</p>
<p><strong>زمان اجراي كمپين يك ميليون امضاء</strong></p>
<p>کمپین برنامه ای  بلندمدت است يعني تا جمع‎آوري يك ميليون امضاء ادامه خواهد داشت و مقيد به زمان محدود و مشخصي نيست و تا رسيدن به حد نصاب (يك ميليون امضاء) ادامه خواهد داشت. اين حركت با توجه به مدت  زمان و تعداد مشاركت‎كنندگان در آن  ادامه خواهد داشت . البته جمع‎آوري يك ميليون امضاء نيز تنها فاز اول اين كمپين خواهد بود و بعد از جمع‎آوري امضاء، كمپين به مرحله‎ي ديگر فعاليت خود خواهد رسيد.در این مرحله، با تنظیم لوایحی  بر اساس برابری حقوقی  زن و مرد از سوی حقوق دانان کمپین،  و با اتکا به یک میلیون امضا جمع آوری شده ،خواسته ها در سطحی دیگر پیگیری خواهد شد.</p>
<p><strong>خواسته‎هاي اين طرح ضديتي با اسلام ندارد</strong></p>
<p>درخواست تغییر این قوانین  هيچ‎گونه ضديتي با مباني اسلام ندارد زيرا  این قوانین جزو اصول دين به‎شمار نمي‎آيند. تغيير قوانيني كه در اين كمپين مورد درخواست است محل اختلاف بين مجتهدين و علماي دين است و بسياري از فقها از جمله آيت‎الله صانعي يا آيت‎آلله بجنوردي و شمار ديگري از مجتهدين سال‎هاست که بازنگري در قوانين تبعيض‎آميز عليه زنان را مورد تاييد قرار داده‎اند و تغيير آن‎ها را مغاير با اسلام ندانسته‎اند و از سوی دیگر گروههای مختلفی از فعالان اجتماعی با در نظر داشتن اعتقادات مذهبی و با اعتقاد به فقه پویا در شیعه از این حرکت حمایت کرده و در راستای تبیین همحوانی این تغییرات با اسلام تلاس می کنند.</p>
<p>تقاضاي بازنگري در قوانين تبعيض‎آميز نه تنها درخواستي غيرمشروع و مخالف اسلام نيست بلكه با تعهدات بين‎المللي دولت ايران نيز همخواني دارد چون ايران به ميثاق بين المللي حقوق مدني-سياسي و ميثاق بين المللي حقوق اقتصادي-اجتماعي پيوسته است  و اولين گام در اين کنوانسيون‎ها منع هرگونه تبعيض است، بنابراين تبعيض بايد از میان برود چون منطبق با تعهدات بين المللي دولت ايران است.</p>
<p><strong>روش اجراي اين كمپين</strong></p>
<p>روش اجراي اين كمپين، عمدتا متكي بر روش "چهره به چهره" است. براي اجراي اين كمپين از 4 روش مختلف استفاده مي‎شود:</p>
<p>1 ـ ارتباط و جمع‎آوري امضاء از طريق مراجعه به خانه‎ها (طرح خانه به خانه) و صحبت با زنان به‎طور فردي .</p>
<p>2 ـ ارتباط و جمع‎آوري امضاء از طريق شناسايي مراكز جمعي زنان و بحث‎هاي اقناعي با آنان به‎صورت گروهي. در واقع استفاده از فضاهاي عمومي مانند وسائل نقليه عمومي، پارک‏ها، دانشگاه‎ها، كارگاه‎هاي توليدي، آرايشگاه‎ها، مراکز درماني، سفره‎ها و روضه‎خواني‎ها، مراكز ورزشي و كليه اماكني كه ممكن است زنان در آن‎جا به‎صورت جمعي حضور داشته باشند از جمله فضاهايي است كه اعضاء و کنشگران  اين كمپين مي‎توانند با هم‎وطنان خود گفت وگو كنند.</p>
<p>3 ـ ارتباط و جمع‎آوري امضاء از طريق برگزاري سمينارها و جلسات بحث و گفت وگو در تالارها و فرهنگسراها.</p>
<p>4 ـ ارتباط و جمع‎‎آوري امضاء از طريق اينترنت با ارسال ”جزوه‎ي آموزش حقوقي“ از طريق اينترنت و...</p>
<p><strong>آموزش داوطلبان، الزامي است</strong></p>
<p> اجرا و پيشبرد كمپين نيازمند نيروهاي داوطلب  و آموزش دیده است . ازمیان  كميته‎هاي مختلفي  که به مرور زمان  براي  تسهیل  در اجراي كمپين شكل گرفته است  ”كميته‎ي آموزش“ است اين كميته سعی دارد با برگزاري كارگاه‎هاي‌ آموزشي براي كليه‎ي  داوطلبان کمپین آنها را با " طرح کمپین " ،  "موارد حقوقی مورد اعتراض در کمپین " و "شیوه برقراری ارتباط رو در رو  برای جمع آوری امضا" آشنا کند. گذراندن  اين دوره به كليه داوطباني كه مي‎خواهند  فعالیت بیشتری در این حرکت داشته باشند توصیه می شود.</p>
<p>ذكر اين نكته مهم است كه داوطلبان لازم نيست  متخصص در  مسائل حقوقي زنان  باشند بلکه در اين كارگاه‎ها آموزش‎هاي لازم و در ارتباط با موضوع: "آشنايي با حقوق زنان در قوانين" براي صحبت رو در رو و پاسخگويي به سوالات و ابهامات شهروندان، ارائه خواهد شد.</p>
<p><strong>گستره‎ي فعاليت</strong></p>
<p> اگرچه نقطه آغاز کمپین در تهران بوده است ، اما هیچ محدودیتی در پیوستن  به این حرکت وجود ندارد . هر فرد یا گروه اجتماعی در هر کجای ایران و یا در خارج از ایران  می تواند در جهت تحقق اهداف کمپین فعالیت کند. گروه‎ها و افراد فعال در شهرستان‎ها  و یا مقیم خارج از ایران مي‎توانند با توجه به پتانسیل های بومی و منطقه ای خود ، برای پیشبرد اهداف کمپین فعالیت کنند و جزئی از خانواده بزرگ کمپین در سراسر ایران باشند.</p>
<p><strong>ثبت تجربه‎ها براي حال و آينده</strong></p>
<p>بخش دیگری از فعالیت کمپین یک میلیون امضا "مستند سازی " است. به این معنا که هریک از داوطلبان و کنشگران کمپین ، تجربیات خود را در ارتباط چهره به چهره با مخاطبان ثبت می کنند. یادگیری  شیوه های خلاق در گفتگو و نوشتن از پیامدهای جریان مستند سازی است همچنین تلاش کنشگران کمپین در پی ریزی روابط دموکراتیک و اصلاح ساختارهای حقوقی قوانین تبعیض آمیز  نتیجه دیگر ثبت تجربه های کنشگران است. در پايان اين كمپين و در فاز دوم آن، تمامي تجربه‎هاي داوطلبان، تنظيم و همه‎ي تجربه‎ها با نام خود داوطلبان به صورت كتاب منتشر خواهد شد تا براي ديگر گروه‎هايي كه مي‎خواهند كارهاي مشابهي انجام دهند و نيز براي آيندگان، باقي بماند.</p>
<p><strong>حداقل سن امضاءكنندگان</strong></p>
<p>حداقل سني كه براي امضاء كنندگان در نظر گرفته شده است 18 سال است. يعني فقط زنان و مرداني كه بيش از 18 سال دارند مي‎توانند بيانيه اين كمپين را امضاء كنند.</p>
<p>اين امضاءها در فرم‎هاي مخصوصي كه به اين منظور چاپ شده است و در اختيار كليه‎ي داوطلبان قرار مي‎گيرد جمع‎آوري مي‎شود   به این ترتیب امضا کنندگان در هر کجا که بیانیه را امضا کنند ، درباره یک متن واحد با یکدیگر همنوا هستند .</p>
<p><strong>2.سوالاتی درباره كمپين يك ميليون امضاء</strong></p>
<p>پس از اعلام كمپين ”يك ميليون امضاء براي تغيير قوانين تبعيض‎آميز“ پرسش‎هايي از سوي علاقه‎مندان مطرح شد، كه بر آن شديم تا با ذكر چند نكته، برخي جنبه‎هاي مبهم چگونگي كار كمپين را روشن سازيم، این سوالات پیش از این در بخش <a href="http://www.change4equality.info/english/spip.php?article226" class='spip_out' rel='external'>انگلیسی سایت کمپین</a> پاسخ داده شده اند.</p>
<p>  <strong>کمپین در صدد تغییر کدام قوانین است؟</strong></p>
<p>کمپین خواستار تغییر هر گونه قانون تبعیض آمیز علیه زنان است. برخی از این قوانین در دفترچه آموزشی کمپین توضیح داده شده اند.</p>
<p>این دفترچه در قالب یک جزوه آموزشی برخی از تغییرات قانونی را که مد نظر کمپین است توضیح می دهد.از جمله این مطالبات قانونی که در این جزوه آموزشی حقوقی ساده به زبان ساده تشریح شده است موارد زیر است:</p>
<p>حقوق برابر برای زنان در ازدواج</p>
<p>حق برابر در طلاق</p>
<p>لغو قانون چند همسری و صیغه</p>
<p>تغییر سن مسئولیت کیفری به 18 سال برای دختران و پسران</p>
<p>حق انتقال تابعیت زنان به فرزندان خود</p>
<p> دیه برابر برای زنان</p>
<p> حق ارث برای زنان</p>
<p> اصلاح قوانین که تسهیل گر قتل های ناموسی  است</p>
<p>حق شهادت برابر</p>
<p>کلیه موارد تعبیض آمیز قانون بر علیه زنان</p>
<p> <strong><br class='autobr' />
مدت زمان فعالیت کمپین چقدر است؟</strong></p>
<p>کمپین تا زمانی که یک میلیون امضاء جمع آوری شود به فعالیت خود ادامه خواهد داد. در ابتدا فعالان کمپین بر این تصور بودند که ظرف مدت دو یا سه سال می توانند یک میلیون امضا را جمع آوری کنند ولی روند جمع آوری امضا کند تر از آنچه تصور می کردیم بوده است. دلیل کندی این روند چند مورد بوده است.</p>
<p>اول آن که تغییر باورهای فرهنگی مردسالارانه و فرهنگ سازی نیاز به زمان دارد.</p>
<p>  دومین دلیل فشارهای امنیتی بر فعالان کمین یک میلیون امضا و ایجاد محدودیت در روند فعالیت آنان در عرصه های عمومی بوده است.</p>
<p>با این حال فعالان کمپین به ادامه راه خود تعهد دارند و هر روز کمپین شاهد رشد و پیشرفت زیادی است.</p>
<p> <strong>تا کنون چند امضاء جمع  شده است ؟</strong></p>
<p>همزمان با اولین سالگرد کمپین یک میلیون امضا اعلام کردند تا زمان پایان طرح کمپین تعداد امضاها را اعلام نکنند. چرا که تعداد زیادی از فرم های امضا شده در استانها هنوز به کمیته مستند سازی تحویل داده نشدهاست . برخی از کنشگران کمپین ، مایلند امضا های جمع آوری شده را نزد خود نگاه دارند، کمیته مستند سازی کمپین ، ضمن احترام به نظر جمع آوری کنندگان امضا،تنها مرجع معتبر برای شمارش و جمع آوری نهایی امضا ها ست.  پس از آن که بیانیه ها از سراسر کشور و خارج از کشور  جمع آوری شد تعداد امضاها اعلام خواهد شد.</p>
<p><strong>کمپین چه سیاستی  در مورد دریافت کمک های مالی دارد؟</strong></p>
<p>در ابتدا و پس از تشکیل چند جلسه مربوط به راه اندازی و اعلام موجودیت کمپین یک میلیون امضاء  فعالان کمپین تصمیم گرفتند که هیچ نوع کمک مالی را از طرف سازمان های بین المللی بنیاد ها و یا دولت ها به صورت علنی و غیر علنی  نپذیرند . برای کسانی که این حرکت را آغاز کردند و کسانیکه در مراحل بعدی به آن پیوستند مساله استقلال مالی یکی از مهمترین دغدغه ها بوده است.</p>
<p> ما معتقدیم حمایت های مالی از سازمان ها چه ملی و چه بین المللی به سرعت اعتماد مردم را نسبت به ما کاهش داده و استقلال این حرکت را زیر سوال می برد . در عین حال کمک های مالی از طرف  فعالان و حامیان کمپین  هرچند اندک حس تعلق را در میان  آنها گسترش می دهد.</p>
<p>از ابتدای کار تهمت هایی در این رابطه به کمپین نسبت داده شد. این اطلاعات غلط از طریق نیروهای امنیتی چه به صورت رسمی  در رسانه های وابسته  به آنها و چه به صورت غیر رسمی از طریق شایعه رواج داده شده است. ولی رمز موفقیت کمپین در این بوده  که تمام اعضاو حامیان آن بر این باورندکه کمپین یک حرکت بومی است و بر ایده ها و  توان ایرانیان به خصوص نسل جوان زنان و مردان  استوار است .  که بار مالی این فعالیت را بر عهده دارند.   این ویژگی مهم کمپین  الگوی خوبی برای حرکت های داخلی  و خارجی مشابه است. بعلاوه  بسیاری از فعالیت های کمپین از طریق کمک های غیر مادی و نیروی انسانی اعضا و حامیان انجام شده است. به طور مثال جلسات و برنامه های کمپین در خانه های اعضا برگزار می شود و این افراد معمولا هزینه های مربوط به این جلسات را خودشان پرداخت می کنند. افرادی که به منظور برگزاری کارگاه و جلسه با اعضا به استانها سفر می کنند هزینه سفر خود را پرداخت می کنند و در استانها در خانه فامیل و دوستان و یا فعالین کمپین در شهرهای مقصد می مانند تاهزینه های اسکان کاهش دهند .. کمک های مالی به کمپین بیشتر صرف انتشار دفترچه های آموزشی می شود که به صورت رایگان در اختیار مردم قرار می گیرد. با توجه به نکاتی که در بالا توضیح داده شد هزینه عمده ی دیگری در کمپین وجود ندارد که ضرورت جذب کمکهای مالی از نهادهای داخلی و خارجی را توجیه کند.</p>
<p>توضیح نکات فوق در خصوص عدم وابستگی کمپین  و یا دریافت کمک مالی از سازمان های بین المللی هر گونه اتهامی در این رابطه به شکلی جدی اعتبار اطلاعات کذبی که ارائه می شود را زیر سوال خواهد برد. کمپین در مقابل تقاضای کمک مالی افراد حقیقی از سازمان های بین المللی هیچ گونه مسئولیتی نخواهد داشت و این کار می تواند اعتبار فرد مورد نظر را مورد تردید قرار دهد.</p>
<p><strong>عکس العمل مردم نسبت به کمپین  چگونه است؟ </strong></p>
<p>این عکس العمل ها متفاوت بوده است. بسیاری از افراد حمایت خود از کمپین یک میلیون امضا را از طریق امضای بیانیه اعلام کرده اند و می کنند.بسیاری از افراد نیز بعد از امضای بیانیه برای همکاری بیشتر اعلام آمادگی کرده و در شهرهای مختلف ایران در جهت پیشبرد اهداف کمپین تلاش می کنند.</p>
<p>به غیر از قوانین تبعیض آمیز و صرف نظر از تبعیض های قانونی بر علیه زنان و نیز برخی از مقاومت ها از سوی صاحبان قدرت کمپین همواره با مقاومت فرهنگی از سوی بخشی از جامعه نیز مواجه بوده است . به همین دلیل  روش آموزش چهره به چهره  موثر ترین شیوه کار در کمپین بوده است. به این صورت کنشگران  کمپین توانسته اند بحث های واقعی گفتمان برابرخواهانه زنان را به میان شهروندان جامعه ببرند. تغییر درباورهای فرهگی به خصوص باورهای مردسالارانه ای که ریشه عمیقی در جامعه دارد نیازمند زمان است . بنا بر این بخش آموزش  کمپین یکی از مهمترین بخش های این حرکت است. در عین حال کنشگران  کمپین بر این باورند که به رغم مشکلات و موانع موجود بر سر راه پیشرفت زنان ، موقعیت اجتماعی زنان ایرانی پیشرفت های چشمگیری داشته است و  درحال حاضر زنان حضور فعالی در تمام عرصه ها دارند. به رغم سهمیه بندی جنسیتی اعمال شده در مورد داوطلبان ورود به عرصه آموزش عالی که دختران را از دسترسی به فرصت های برابر محروم می سازد  بیش از 60 درصد ورودی های دانشگاهها از آن دختران جوان است و  زنان در سطوح تصمیم گیری محلی و ملی حضور دارند که البته مانند بسیاری از کشورهای دیگر و به خصوص کشورهای منطقه این حضور در مقایسه با حضور مردان بسیار کمرنگ است. زنان ایرانی، معلم، استاد دانشگاه، پزشک، کارآفرین و غیره می باشند. کنشگران کمپین بر این باورند که قوانین مربوط به زنان خیلی عقب تر از واقعیات زندگی زنان ایرانی  و دستاوردهایشان می باشد و از این رو نیاز به اصلاح دارد .  قوانین باید چند قدم جلوتر از واقعیات و هنجارهای اجتماعی باشند. و فقط از این طریق می توان موقعیت اجتماعی زنان را ارتقا داد.</p>
<p><strong>آیا کمپین یک گروه اپوزیسیون است؟</strong></p>
<p> کمپین یک گروه اپوزیسیون و مخالف دولت جمهوری اسلامی نیست.   زیرا  در چارچوب  قوانین موجود قصد ایجاد تغییرات و بیان مطالبات بخش عمده ای از جامعه  به خصوص زنان ایرانی  و انتقال آن به دولتمردان را دارد،وبیانیه کمپین نه تنها مردم ایران،  بلکه نمایندگان آنان  در مجلس را نیز مخاطب قرار می دهد.<br class='autobr' />
  همچنین برخی افراد داخل حکومت و گروه های سیاسی به خصوص اصلاح طلبان و نمایندگان سابق مجلس  وبرخی از نمایندگان فعلی بیانیه مطالبات حقوقی زنان  را امضا کرده  و از اهداف کمپین حمایت می کنند.  در این راستا برخی از اعضا ی کمپین سعی در برقراری ارتباط بیشتر  با نمایندگان مجلس و دیگر چهره های سیاسی برای معرفی کمپین و بیان خواسته هایش داشته اند.</p>
<p> از ابتدای شروع کمپین بحث های زیادی در بین گروه های سیاسی و نیز فقها در رابطه با لزوم تغییر قوانین مربوط به زنان شکل گرفته است.</p>
<p>کنشگران  کمپین امیدوارند که این حرکت ضرورت بازنگری در قوانین را به نمایندگان مجلس انتقال داده و روند اصلاح قوانین را سرعت ببخشد.  از شروع کمپین گفتمان مربوط به حقوق زنان چه در میان مردم و چه در بالاترین سطوح تصمیم گیری بدل به یک گفتمان عمومی شده است، نظیر مطرح شدن مباحث مربوط به قوانین دیه و ارث در مجلس شورای اسلامی، این دستاورد بزرگی برای فعالان کمپین است وبیانگر موفقیت کمپین و روش های مسالمت آمیز آن می باشد .</p>
<p><strong>حرکت کمپین با چه نوع مقاومت و فشارهایی از طرف دولت رو به رو ست ؟</strong></p>
<p>از ابتدای کمپین کنشگران آن  با مقاومت بخشی از دولت ایران به خصوص دستگاههای امنیتی رو به رو بوده اند.  نیروهای امنیتی از برگزاری مراسم افتتاحیه کمپین جلوگیری کردنداز این رو کمپین فعالیت رسمی خود را در خیابان و پشت درهای بسته موسسه رعد که قرار بود این مراسم در آنجا برگزار شود آغاز کرد .</p>
<p> از آن پس درخواست های مکرر فعالان کمپین برای برگزاری سمینار و کنفرانس در رابطه با مسائل زنان و جلسات مربوط به کمپین به طور سیستماتیک با موانعی از سوی نیروهای امنیتی رو به رو شده است.</p>
<p> تنها سایت رسمی کمپین "تغییر برای برابری" بیش از ده بار فیلتر و بسته شده است . اخبار کمپین در روزنامه ها و مطبوعات  سانسور می شود، بنابراین استفاده از مطبوعات ملی و نشریات سراسری به منظور آموزش و ایجاد ارتباط با مردم برای فعالین کمپین امکان پذیر نیست و به همین میزان امکان اطلاع رسانی در ارتباط با اهداف کمپین محدود تر شده است.</p>
<p> بسیاری از اعضای کمپین احضار ،بازجویی، و بازداشت شده اند. این در حالی است که فعالیت کمپین مسالمت آمیز و مدنی  است و  در هیچ گاه قانون به صورت صریح یا تلویحی افراد را از جمع آوری امضا به منظور ارائه به نمایندگان مجلس منع نکرده است.</p>
<p>تا کنون 44 نفر از اعضای کمپین در رابطه با فعالیت های مسالمت آمیز خود در این حرکت بازداشت شده اند.  به دلیل، عدم صدور مجوز برای استفاده از فضاهای عمومی، جهت برگزاری جلسات کمپین  به ناچار  این جلسات در منازل  شخصی اعضا تشکیل می شود.</p>
<p>اما این جلسات نیز با مقابله نیروهای امنیتی مواجه می شود. در موارد متعددی دادگاه و نیروهای امنیتی   صاحبخانه را برای بازجویی احضار کرده اند. فعالان کمپین که احضاریه دریافت کرده یا بازداشت شده اند متهم به اتهامات امنیتی از جمله "اقدام علیه امنیت ملی" و... شده اند.</p>
<p> به رغم این فشارها  اعضا کمپین سخت براین باورند که فعالیت های آنان قانونی است و قصد درخطر انداختن امنیت ملی  ویا تبلیغ علیه نظام را ندارند. بنا بر این با اطمینان و تعهد بیشتر به کار خود ادامه می دهند برای اطلاع بیشتر در رابطه با فشارهای وارد شده بر فعالان کمپین این <a href="http://www.change4equality.info/spip.php?article1700" class='spip_out' rel='external'><strong>گزارش</strong></a> را بخوانید.</p>
<p>البته قابل ذکر است که  اعضا کمپین که بیش از چند روز بازداشت به سر برده اند  و به زندان اوین منتقل شده اند ،فعالیت خود به نفع زنانی که به خاطر عدم حمایت  قانون مرتکب جرم شده اند ، ادامه داده و در حمایت از آنها ، حتی پس از آزادی از زندان تلاش می کنند. زنان زندانی در بند عمومی اوین که برای زمان های کوتاهی خانه برخی از اعضا کمپین بوده است برخورد خوبی با فعالان کمپین داشته اند، این زنان و همچنین مسئولان زندان به مرور زمان با  اهداف  کمپین آشنا شده اند. پیدا کرده اند و ضمن امضا ی بیانیه  چشم امید به فعالیت های کمپین دوخته اند.</p>
<p>اگر کمپین در جهت مخالف با نظام فعالیت نمی کند چرا فعالان کمپین به طور مکرر بازداشت می شوند؟<br class='autobr' />
رفع نابرابری های اجتماعی  حاکم بر ساختار های مردسالارانه در تمام جوامع دشوار است. زنان در سراسر دنیا هزینه بالایی را برای دست یافتن به برابری و عدالت پرد اخت کرده اند. حرکت  کمپین یک میلیون امضا  نیز از این نظر مشابه حرکت های برابری خواهانه زنان در سطح بین المللی است. در سراسر دنیا و به صورت تاریخی مقاومت در برابر تغییر سیستم های مردسالارانه وجود داشته و مقاومتی که در ایران، برابری خواهان با آن رو به رو هستند از همین دست است. بعلاوه حرکت های مردمی مانند کمپین  در ایران تجربه ای  تازه و غیر متعارف  است که نیاز به زمان دارد. و  مسئولان به تدریج  حرکت های مسالمت آمیز و مدنی مردم که به منظور ایفای نقش موثر در سرنوشت خود، صورت می گیرد، را خواهند پذیرفت.. کمپین یک میلیون امضا، خواسته محور است و خواسته آن نیز برابری حقوقی  زنان است ولی در عین حال این روش جدید و مسالمت آمیز که از استراتژی های تقابلی استفاده نمی کند، می تواند الگویی باشد برای تمام شهروندانی که می خواهند صدا و مطالبات خود را به دولت و نمایندگان خود در مجلس برسانند .</p>
<p><strong>چرا امضاها باید روی کاغذ باشد؟</strong></p>
<p>  مبناي اين كمپين، بر پايه‎ي گفتگو و اقناع شكل‎ گرفته است، بنابراين پايه‎ي اصلي جمع‎آوري امضاء از شهروندان، ثبت امضاءهايي است كه در نتيجه‎ي گفت وگوهاي مستقيم با آنها (هرچند كوتاه) بر كاغذ (فرم‎هاي مخصوص) انجام مي‎شود.</p>
<p>بدين سبب، امضاهاي اينترنتي بيانيه، صرفا به‎منظور اعلام همبستگي با اين كمپين و طرح هرچه بيشتر مسائل حقوقي مندرج در آن در فضاي مجازي است كه نتيجه‎ي آن، پيوستن اعضاء جديد به كمپين است. از اين‎رو در مرحله‎ي بعدي كمپين، براي ارائه‎ي سند امضاءها به مراجع قانونگذاري و هر نوع اقدام بعدي، اعضاي كمپين به اجبار امضاءهايي را مورد استناد قرار خواهند داد كه با امضاء دستي امضاءكننده بر فرم‎هاي مخصوص ثبت شده است. چراكه امضاءهاي صرفا اينترنتي، به‎دلايلي كه هويت امضاءكننده در فضاي مجازي مي‎تواند مغشوش بنمايد، داراي اعتبار كمتري از امضاءهاي ثبت شده بر فرم‎هاي مخصوص هستند، پس ما ناچاريم اين مشكلات را در نظر بگيريم. از اين‎رو از تمام كساني كه امكان امضاء به‎صورت دستي دارند تقاضا مي‎كنيم كه ترجيحا امضاء خود را بر روي فرم‎هاي مخصوص بگذارند.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=1930 by HTTrack Website Copier/3.x [XR&CO'2014], Fri, 16 May 2025 19:42:05 GMT -->
</html>

