<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=10515 by HTTrack Website Copier/3.x [XR&CO'2014], Fri, 16 May 2025 23:51:35 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 10515
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article10515</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">بعد از 13 سال زندان کبری رحمانپور آزاد شد</h1>
				
				<!-- finde_surligneconditionnel-->

				<p><small>دو شنبه20 خرداد 1392</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>شرق - کبری رحمانپور زنی که در 20 سالگی به اتهام قتل مادرشوهرش دستگیر شد و از آن زمان زیر تیغ مرگ زندگی می‌کرد، سرانجام دیروز از زندان آزاد شد. کبری از روز 16 آبان سال 79 به زندان افتاد. او یک روز قبل از آن، مادر شوهر 75 ساله‌اش را با ضربات کارد از پادرآورده و از خانه شوهر به منزل پدر گریخته بود. کبری بعد از دستگیری به ارتکاب قتل اقرار کرد. او اختلافات خانوادگی با شوهرش علیرضا را دلیل ارتکاب این قتل اعلام کرد و گفت: همسرش روز حادثه او را به زیر پل سیدخندان برد و به وی 20‌هزار تومان پول داد تا برای همیشه به منزل پدرش بازگردد. کبری گفت: «من نمی‌خواستم به خانه پدرم برگردم چون می‌دانستم پدرم مشکلات مالی دارد و برای نگهداری از برادر معلولم هم با مشکل مواجه است، برای همین تصمیم گرفتم بار دیگر به خانه شوهرم بروم تا بلکه با صحبت‌کردن او را راضی کنم. وقتی به منزل رسیدم، مادرشوهرم در خانه تنها بود. او با من بدرفتاری کرد و در نهایت در یک کشمکش با چاقو چند ضربه به او زدم و از آنجا فرار کردم.» کبری چندماه پیش از این جنایت به خانه علیرضا رفته بود البته آن دو به‌صورت رسمی ازدواج نکرده و فقط خطبه عقدی در خانه بینشان خوانده و پشت یک جلد قرآن نوشته شده بود. علیرضا پیش از کبری چندبار ازدواج کرده و حدود 30سال با همسر 20ساله‌اش اختلاف سنی داشت. ضمن اینکه علیرضا مردی ثروتمند و کبری از خانواده‌ای فقیر بود و همین عوامل سبب شد آنها زندگی آرام و راحتی نداشته باشند. بعد از آنکه پرونده کیفری علیه کبری به اتهام ارتکاب قتل عمدی در شعبه 1608 دادگاه جنایی وقت به ریاست قاضی همتیار به جریان افتاد، عبدالصمد خرمشاهی اعلام کرد حاضر است وکالت این زن را که در آن زمان به عروس سیاه‌بخت مشهور شده بود به رایگان قبول کند. او بارها اعلام کرد کبری جانی و مجرم حرفه‌ای نیست بلکه به‌دلیل شرایط بد خانوادگی در لحظه‌ای دچار جنون شده و دست به قتل زده است. دفاعیات کبری و وکیل مدافعش نتوانست زن جوان را تبرئه کند و قاضی به درخواست اولیای دم مقتول حکم بر قصاص کبری داد. همتیار بعدها اعلام کرد بهتر است در این پرونده سازش صورت بگیرد. او نیز عقیده داشت اگرچه حکم قصاص مطابق قانون صادر شده، کبری لیاقت بخشش را دارد؛ با وجود این خواهران و پسران مقتول اعلام کردند از قصاص نمی‌گذرند. به این ترتیب پرونده کبری در دیوانعالی کشور مورد بررسی مجدد قرار گرفت و حکم مرگ زن جوان تایید شد. پس از آن تلاش‌ها برای جلب رضایت اولیای‌دم شدت گرفت اما تمام کوشش‌ها بی‌ثمر ماند و کبری بامداد 10 دی سال 82 در زندان اوین پای چوبه‌دار برده شد تا حکم اجرا شود اما قاضی اجرای احکام وقتی دید شرایط قانونی برای اجرای حکم مهیا نیست و افراد ضروری در مراسم حضور نیافته‌اند دستور بازگرداندن کبری به سلول را صادر کرد. اینگونه بود که امیدهایی تازه برای نجات کبری به وجود آمد و این امیدها وقتی شدت گرفت که آیت‌الله هاشمی‌شاهرودی -رییس وقت قوه‌قضاییه- دستور توقف حکم را صادر کرد و پرونده برای سازش به شورای حل اختلاف ارجاع شد اما اولیای دم باز هم رضایت ندادند و کبری در زندان ماند تا اینکه سال گذشته پنج نفر از فرزندان مقتول اعلام رضایت کردند اما شوهر کبری حاضر به گذشت نشد. پس از اعلام رضایت اولیای دم، تلاش‌ها برای آزادی کبری بیشتر و سرانجام موافقت شد او با وثیقه 200‌میلیون تومان آزاد شود. پدر کبری دیروز به خبرنگار ما گفت: «من 200‌میلیون تومان وثیقه نداشتم تا اینکه پسرخاله کبری سند خانه‌ای را به ما داد و دو نیکوکار هم کمک کردند تا وثیقه تامین و دخترم آزاد شود، من از همه کسانی در این سال‌ها برای نجات و آزادی دخترم تلاش کردند، سپاسگذار هستم.»</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=10515 by HTTrack Website Copier/3.x [XR&CO'2014], Fri, 16 May 2025 23:51:35 GMT -->
</html>

