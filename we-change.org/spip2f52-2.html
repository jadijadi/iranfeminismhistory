<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=2294 by HTTrack Website Copier/3.x [XR&CO'2014], Sat, 17 May 2025 01:20:18 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 2294
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article2294</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">از روز زن تا خانه بدوشی‌های یک زن/لوا زند</h1>
				
				<!-- finde_surligneconditionnel-->

				<p><small>شنبه8 تیر 1387</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>leva@radiozamaneh.com</p>
<p>راديو زمانه - هفته‌ای که گذشت هفته بزرگداشت مقام زن و مادر در ایران بود. به همین مناسبت سمینارهای و کنفرانس‌های مختلفی هم با عناوین مختلف و با موضوعیت زن برگزار شد. یکی از این کنفرانس‌ها کنفرانس «زن و نو اندیشی دینی» بود که در تهران و در حسینه ارشاد برگزار شد.</p>
<p>به گزارش خبرگزاری آفتاب، یکی از سخنران‌های این سمینار محمد مجتهدشبستری بود که عنوان سخنرانی‌اش «مبانی معرفت‌شناسی زن و نواندیشی دینی» بود. او اساس تفاوت میان زن و مرد را تربیتی عنوان کرد و در این راستا تربیت‌های سنتی را که از آغاز میان دختران و پسران تفاوت قائل می‌شوند را مورد انتقاد قرار داد.</p>
<p>آقای مجتهد شبستری گفت: «انسان در صورتی انسان است که در اثر تربیت، چیز خاصی از او ساخته شود. این چیز خاص عبارت است از انسانی که برای آینده ساخته می‌شود که الگوی آن در گذشته و حال نیست.»وی در ادامه افزود: «اعمال اتوریته‌ای که در کشورهای اسلامی چه ازناحیه خانواده‌ها چه حکومت‌ها اعمال می‌شود که انسان‌ها آن باشند که ما می‌خواهیم، سبب مظلومیت بیشتر دختران شده است.»</p>
<p>روز بیست و نهم خرداد هم حسینیه ارشاد، ‌به مناسبت سالروز درگذشت علی شریعتی،‌ میزبان سمینار دیگری با موضوعیت زن و به نام «زن و شریعتی» بود. نکته قابل توجه در این سمینار تفاوت در برداشت نگاه شریعتی به زنان بود. به عنوان مثال خانم مرتاضی لنگرودی با اشاره به همه نوآوری‌های شریعتی باز هم نگاه او را به زنان، نگاهی به جنس دوم می‌دانست، در حالی‌که خانم ناهید توسلی عقیده داشت که شریعتی به انسان‌ها ورای جنیست‌شان و صرفا به عنوان انسان می‌نگریست.</p>
<p>به گزارش ادوار نیوز از سخنرانان دیگر این کنفرانس پروین بختیاری‌نژاد، ‌هاله سحابی و مهرناز خراسانچی بودند.</p>
<p><strong>میزگرد بررسی نقش زنان در طرح و ترویج حقوق بشر</strong></p>
<p>موضوع زنان ایران بحث داغ کنفرانس دیگری در گوشه‌ دیگری از دنیا هم بود. این هفته شهر سن حوزه در شمال ایالت کالیفرنیای آمریکا میزبان کنفرانس سه روزه «بررسی موانع تحقق حقوق بشر در ایران» بود که در این کنفرانس هم گفت‌وگو‌های بسیاری در مورد زنان و جنبش برابرخواهی زنان ایرانی در گرفت.</p>
<p>در میزگردی به نام «نقش زنان در طرح و ترویج حقوق بشر در ایران»، ‌خانم الهه امانی با اشاره به تاریخ فمینیسم در دنیا، روند برابری جنسیتی را کند، اما پویا خواند. به گفته او تحولات جهانی هرچند آهسته اما به نفع همه زنان است. چرا که دیگر نمی‌شود به بهانه‌های سیاسی و مذهبی زنان را در کنج خانه‌ها نگاه داشت.</p>
<p>در ادامه خانم مهر‌انگیز کار به بیان آن‌چه که بعد از انقلاب در قوانین مربوط به خانواده و زن افتاد، پرداخت. این که چطور و در چند مقطع،‌ زنان به خاطر حفظ یک‌پارچگی ملی و همبستگی با بقیه گروه‌ها از حقوق خودشان گذشتند. خانم فریبا داوودی‌مهاجر هم به طور خلاصه به جنبش زنان در صد سال گذشته اشاره کرد و این که جنبش‌های امروز زنان بر چه ستون‌هایی استوار است.</p>
<p><strong>بانوی وبلاگی</strong></p>
<p>بانوی وبلاگی، پروژه حمایت از بانوان وبلاگستان هم وبلاگ تازه‌ای بود که این هفته متولد شد. در این وبلاگ می‌خوانیم: <br class='autobr' />
«همونطور که همه ما کم و بیش می‌دونیم، در این یکی دو سال اخیر بانوان وبلاگستان از نظر دانش تحت وب و به‌کارگیری درست ابزارهای وب، پیشرفت قابل توجهی داشتند و بعضی‌هاشون در حد حرفه‌ای فعالیت می‌کنن و خلاصه جز وبلاگ‌نویس‌های حرفه‌ای شدن.»</p>
<p><strong>لوگوهای وبلاگ بانوی وبلاگستان</strong></p>
<p>روایت زنان قصد داره یک پیگیری کوچکی انجام بده و ببینه که این آمار (یکی دو سال اخیر) از کجا آمده است و آیا زنان قبل از آن وبلاگ نمی‌نوشتند و چطور شده که دوستان این سایت عقیده دارند که زنان در این یکی دو ساله پیشرفت کردند. و به نظر این دوستان (‌بعضی‌ها که در حد حرفه‌ای فعالیت می‌کنند) چه کسانی هستند و معیار وبلاگ نوشتن حرفه‌ای چی‌یه.</p>
<p>و بعد هم ببینیم که مسؤولین این پروژه چطور (به وجود آوردن رقابتی سالم در بین خانم‌های وبلاگ‌نویس و در نتیجه افزایش کیفیت وبلاگ‌نویسی خانم‌ها و ترویج روش درست وبلاگ‌نویسی و فرهنگ آن) کمک خواهند کرد و اصلا این فرهنگ درست وبلاگ‌نویسی چی‌یه. متاسفانه تا این لحظه که از طرف دوستان این پروژه چوابی به این برنامه داده نشده. اما اگر صحبتی‌ درگرفت،‌ در قست‌های بعدی روایت به اون می‌پردازیم.</p>
<p><strong>حاملگی دسته‌جمعی</strong></p>
<p>اما در هفته‌‌ای که گذشت یکی از خبرهای داغ مربوط به زنان،‌ حداقل در امریکا،‌ گزارش مجله تایمز بود از حامله‌شدن هم‌زمان هفده دختر در مدرسه‌ای دولتی در شهر کوچکی در ایالت ماساچوست.</p>
<p>به گزارش این مجله در تعطیلات تابستانی امسال هفده دختر قرار است مادر شوند و این آمار تقریبا چهار برابر حد متوسط حاملگی نوجوانان در این مدرسه است. بسیاری از کارشناسان تقصیر را به گردن فیلم‌هایی مثل جونو و... انداختند، اما برخی دیگر از کارشناسان امور نوجوانان عقیده‌ دیگری دارند.</p>
<p>شهر گلوکستر که این مدرسه در آن واقع است،‌ یک شهر کوچک است که اقتصادش از طریق ماهیگیری می‌گذرد و از چند سال قبل به خاطر سقوط بازار و وضع بد اقتصادی به شدت لطمه‌خورده است و تعداد بیکاران هم روزه به روز در آن بیشتر می‌شود.</p>
<p>مدیر این مدرسه عقیده دارد که این وضع اقتصادی بوده که منجر به ناامیدی از رفتن به کالج یا پیدا کردن کار شده است. بنابراین این دختران نوجوان که نگران آینده و شغل‌شان بودند تصمیم گرفتند به‌طور هم‌زمان مادر بشوند که لااقل بدانند قرار است چه کاری را بعد از تمام شدن مدرسه انجام دهند.</p>
<p><strong>خانه بدوشی‌های یک زن</strong></p>
<p>برنامه این هفته را با سرآغار مطلبی از وبلاگ تازه به دنیا آمده «خانه بدوشی‌های یک زن» به پایان می‌بریم. زن خانه بدوش این وبلاگ نوشته است:</p>
<p><strong>وبلاگ زن خانه‌بدوش</strong></p>
<p>«بی‌شک در قاموس زن و مردی كه پدر و مادر شدن نسل من گناه بزرگ‌شان است، هذيانی بيش نيست: زير باران با زن خوابيدن. حتما پرده‌ها حسابی از خجالت پنجره‌ها درآمده‌اند و نگذاشته‌اند احيانا آفتاب و آميزش، در سوز و سوزش شكل گيری نطفه ناخواسته نسل من با هم شريک باشند. آفتاب كه خوب است مهتاب هم كه بخواهی نخواهی بيدار ناگزير ميدان هم‌آغوشی‌های شبانه پدران و مادران نسل من بود هم آخر نتوانست راز اين پنجره‌های «بسته» به روی «بستر» را بفهمد.<br class='autobr' />
حاضرم شرط ببندم كه رقص و رايحه باد هيچ نقشی در نقشه آن شب پدر و مادر نداشت و قطعا هيچ برگ و گلی گذرش به پوست تن مادر نخورد و به طنز می‌مانست اگر احيانا كسی آن وسط ميان وظيفه دشوار هم‌خوابگی، هوس ياس و نرگس به سرش می‌زد و دلش خنكای چمن می‌خواست و بعد داغی تن. اصلا «تكليف» بود انگار و خدای‌شان نيز آن بالا، درست عين معلم، منتظر نه ‌ماه بعد ماند تا خط بزند اين مشق خوش غلط را.»</p>
<p><a href="http://www.radiozamaaneh.com/friday/2008/06/no_name_yet.html" class='spip_out' rel='external'>راديو زمانه</a></p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=2294 by HTTrack Website Copier/3.x [XR&CO'2014], Sat, 17 May 2025 01:20:18 GMT -->
</html>

