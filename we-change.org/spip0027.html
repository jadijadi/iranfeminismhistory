<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=2723 by HTTrack Website Copier/3.x [XR&CO'2014], Sat, 17 May 2025 02:31:37 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 2723
			<br>
			<br>مسیر:<br> صفحه اول  &gt;  سایت نوشته ها
			<br>
			<br>لینک مستقیم:<span dir=ltr><br>/spip.php?article2723</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				<img class='spip_logo spip_logos' alt="" src="local/cache-vignettes/L200xH150/arton2723-0d3127431.jpg?1747447178" width='200' height='150' />
				<p class="surtitre">گزارش ديدار فعالان زن با نمايندگان مجلس در اعتراض به لایحه خانواده</p>
				<h1 class="titre">ورود زنان به مجلس ، خروج لایحه از صحن علنی</h1>
				<p class="soustitre">کانون زنان ایرانی </p>
				<!-- finde_surligneconditionnel-->

				<p><small>دو شنبه11 شهریور 1387</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>جمع گسترده اي از فعالان زن ظهر امروز ،يكشنبه به قصد ديدار با نمايندگان مجلس به بهارستان رفته بودند تا صداي اعتراض شان با لايحه حمايت از خانواده را به گوش نمايندگان برسانند . آنها در ديدارهاي گروهي و انفرادي از نمايندگان مجلس خواستند اين لايحه از دستور كار خارج شود و حاصل اين بود :" لايحه حمايت از خانواده به طور موقت از دستور كار مجلس خارج شد."</p>
<p>شيرين عبادي ،حقوقدان و برنده جايزه صلح نوبل ؛ سيمين بهبهاني ،شاعر روي صندلي هاي سالن انتظار مجلس نشسته اند. رخشان بني اعتماد، كارگردان سينما هم به آنها مي پيوندد تا به همراه بيش از 15 فعال حوزه زنان به ديدار فرهاد تجري، نايب رئيس كميسيون حقوقي مجلس بروند. آنها به به در شمالی مجلس رفتند ،دقایقی بعد که خیلی هم کوتاه نبود به طبقه ششم این ساختمان رفتند و نایب رئیس کمیسیون حقوقی مجلس را ملاقات کردند.</p>
<p>بیش از چهل نفر نیز در سالن ملاقات های مردمی ماندند تا نوبت ملاقاتشان با نمایندگان فرا برسد.</p>
<p>در ملاقات با تجری بهبهاني گفت: «من به نمايندگان مجلس هشتم راي نداده‌ام اما امروز به اين دليل اينجا حاضر شده‌ام كه ببينيم آيا مي‌توانم به امثال شما اميد ببندم، مي‌خواهم ببينم شما با ملت خود چگونه رفتار خواهيد كرد. اميدوارم كه مذاكرات ما با شما ثمره خوبي داشته باشد درا ين صورت به آينده اميدوار خواهم شد، اگر نه مثل همه عمري كه با شك و ترديد زندگي كرده‌ام، ناامید مي‌شوم.»</p>
<p>شيرين عبادي نيز با اشاره به اعتراض‌هاي قبلي و گسترده كه در جامعه نسبت به لايحه حمايت از خانواده انجام شده است، گفت: «اين لايحه نه فقط از ديد زنان اقشار مختلف جامعه كه حتي از نظر مردان معتقد به عدالت شرافت انساني نيز اشكالات متعددي دارد. تسهيل تعدد زوجات، اخذ ماليات از مهريه، سرنوشت فرزندان ناشي از ازدواج موقت از جمله اين ايرادات است.»</p>
<p>عبادي بارها و بارها در سخنانش اين درخواست را تكرار كرد: «اين لايحه را به معناي واقعي كارشناسي كنيد، بايد كارشناسان تعليم و تربيت، خانواده، روانشناسي و حتي اقتصاددانان آن را بررسي كنند تا در نهايت لايحه‌اي تدوين شود كه تعداد كثري از جامعه را راضي كند.»</p>
<p>او با اين اعتقاد كه تدوين‌كنندگان اين لايحه در ايجاد نارضايتي گسترده مهارت خاصي دارند، گفت: «همه زنان از سكولار تا اصولگرا با آن مخالفند.»</p>
<p>عبادي در گفت وگويش با معاون كميسيون قضايي گفت: «شماها به عنوان نمايندگان مجلس اينجا ننشسته‌ايد كه با مردم لجبازي كنيد بلكه آماده‌ايد كه تا حدامكان خواست مردم را رعايت كنيد. بنابراين لايحه حمايت از خانواده را قبل از طرح در شور اول براي كارشناسي ارجاع دهيد.»</p>
<p>برنده جايزه صلح نوبل در بخش ديگري از سخنان خود گفت:‌ «قصد ما از اعتراض به اين لايحه، ايجاد جنجال نيست بلكه بيان مطالبات بر حق مدني مردم است. من حق دارم كه نگران سرنوشت دخترم باشم كه فردا سرسفره عقد مي‌نشيند. وقتي صداي حق‌طلبي ما شنيده نشود، چاره‌اي جز استمداد از افكار عمومي نداريم او تاكيد كرد: «تسهيل چند همسري تنها ايراد اين لايحه نيست» و گفت: «اين لايحه ايرادهاي متعدد حقوقي دارد چرا كه جامع‌نگري ندارد.»</p>
<p>او در سخنانش به تحقيقات موسسه كيفري دانشگاه تهران استناد كرد: «براساس آمارهاي اين موسسه برخي از قوانين ناعادلانه از جمله قوانين مربوط به طلاق موجب افزايش جرائم از جمله همسركشي در ايران شده است و متاسفانه لايحه تازه خانواده روند طلاق را طولاني‌تر از قبل مي‌كند.»<br class='autobr' />
رخشان بني‌اعتماد، فيلمساز نيز كه در اين ديدار حضور داشت، گفت: «آنچه كه جامعه ما را دچار بحران، سوءتفاهم و مشكلات فراوان مي‌كند، نگاه سياسي به مسائل اجتماعي است. من امروز به اعتبار حرفه فيلمسازي‌ام و به واسطه شناختي كه از عمق جامعه ايران و خانواده‌هاي ناكجاآباد دارم با شما حرف مي‌زنم. مساله لايحه خانواده فقط مساله زنان نيست، مساله مردان و فرزندان هم هست.»</p>
<p>او با اشاره به تجربه‌هاي فيلمسازي‌اش گفت: «خانواده ايراني زير فشارهاي عجيب و غريب اقتصادي، سياسي و اجتماعي قرار دارد و تصويب اين لايحه مي‌تواند نهاد رنجور خانواده را در ايران تضعيف كند.»</p>
<p>او از نمايندگان مجلس درخواست كرد كه به هنگام بررسي اين لايحه با دغدغه‌هاي يك پدر نسبت به دخترش به آن نگاه كنند.</p>
<p>او با بيان اين پيشنهاد كه حاضر است ساعت‌ها فيلم از آسيب‌هاي اجتماعي و مشكلات خانواده‌ها به نمايندگان نشان دهد، گفت: «حرف‌هاي كارشناسي را با زدن اتهام‌هايي همچون طرفداري از حقوق زنان يا طرفداري از غرب يا سياسي بودن كنار نگذاريد. كساني را كه با شما گفت‌وگو مي‌كنند، از خود نرانيد، شما آنها را به جايي مي‌رانيد كه تعلقي به آن ندارند. دليل اصلي زير ضربه قرار گرفتن حركت زنان، خط‌كشي‌ها سياسي و فاصله‌گذاري‌هايي بوده كه موجب تفرقه ملي شده است. شما نبايد هر موضوعي را خط‌كشي سياسي كنيد.»</p>
<p>فرهاد تجري، معاون كميسيون قضايي در پاسخ به اين زنان گفت: «من و خيلي از همكارانم با خيلي از انتقادات شما نسبت به لايحه موافقيم. مي‌دانم كه خيلي‌ها با برخي از موارد اين لايحه از جمله ماده مربوط به چندهمسري مخالفند و خودم هم با آن كاملاً مخالفم. ما دغدغه‌هاي شما را در اصلاح اين لايحه لحاظ خواهيم كرد چرا كه بنا نداريم خلاف خواست جامعه رفتار كنيم.»</p>
<p>او بارها از شيرين عبادي و همچنين ساير حقوقدانان و فعالان حقوق زنان درخواست كرد كه پيشنهادهاي خود را براي اصلاح اين لايحه در اختيار او و ديگر همكارانش قرار دهند.</p>
<p>شيرين عبادي و ساير زناني كه ديروز با نمايندگان ديدار كردند، نامه‌هايي را كه حاوي پيشنهادهاي حقوقي آنان براي تغيير لايحه پيشنهادي دولت بود، به آنها ارائه دادند.</p>
<p>***</p>
<p>اتاق 506 دفتر كار نماينده مردم زاهدان است. حسينعلي شهرياري در ديدار با سه تن از فعالان حوزه زنان گفت:"تنها راه اين است كه اين لايحه را مسكوت بگذاريم. فراكسيون زنان بايد پيشنهاد مسكوت گذاشتن لايحه را ارائه دهند و ما مردان از آنها حمايت مي كنيم."</p>
<p>اما برخي از نمايندگان زن با اين لايحه موافقند.يكي از زنان عضو هيات هاي مذهبي كه اين را در جواب شهرياري گفت ،شنيد:" باور نمي كنم كه زني با تصويب چنين لايحه اي موافق باشد اما اگر فراكسيون زنان اين كار را نكند ما مردان بايد پيشقدم شويم تا راي نصف به اضافه يك نفر از نمايندگان را براي مسكوت گذاشتن لايحه به دست آوريم."</p>
<p>شهرياري در مخالفت با ماده 23 كه چند همسري را ترويج مي كند گفت:" 35 ميليون زن در كشور وجود دارد و اگر قرار باشد بعد از تصويب اين لايحه 35 ميليون نفر دچار مخاطره شوند بايد در تصويبش با دقت بيشتري عمل كرد .امروز صبح انتقادها و پيشنهادهاي جامعه زينب را به دست نمايندگان دادند و از وقتي كه آن را خواندم ذهنم را مشغول كرده كه اگر اين لايحه تصويب شود آينده زنان را نا به سامان مي كند."</p>
<p>او گفت:"من چهار دختر دارم. حضور همسر و دخترانم فضاي خانه مان را زنانه كرده و من از مشكلات آنها باخبرم ."</p>
<p>محمد علي رضايي،نماينده تربت حيدريه و رييس مجمع نمايندگان خراسان رضوي هم تاكيد مي كند كه خودش يك زن دارد و مخالف چند همسري است. عمامه ي روي سرش را جا به جا مي كند:"ازدواج مجدد كه با شرايط امروز جامعه ما نمي خواند."</p>
<p>او كه مانند بيشتر نمايندگان از محتويات لايحه حمايت از خانواده خبر ندارد و تنها از ماده 23 ان چيزهايي شنيده است:" هنوز متن كامل لايحه را نخوانده ام اما معتقدم اين همه اعتراضي كه مقابل لايحه شده لازم است براي انجام كارشناسي تخصصي بيشتر فعلا در مجلس مطرح نشود."</p>
<p>عوض حيدرپور نماينده شهرضا هم در ديدارش با فعالان زن از آنها مي خواهد كه تا مطرح نشدن لايحه در صحن علني مجلس به اين ديدارها ادامه دهند چراكه اطلاع نمايندگان از جزييات اين لايحه تصويبش را كند تر مي كند.</p>
<p>***</p>
<p>لاله صدیق، قهرمان اتومبیلرانی زنان ایران ، شادی صدر، حقوقدان، مریم مجد، عكاس، نسرین افضلی، متخصص مطالعات زنان و دو تن از زنان عضو هياتهاي مذهبي زنان نيز در اين روز به ديدار موسي قرباني، رئيس كمسيون قضايي مجلس رفتند كه موسي قرباني از خارج شدن اين لايحه از دستور كار خبر داد :" علي لاريجاني رئيس مجلس در تماس تلفني شب گذشته‌اش با من گفته است اين لايحه را از دستور كار خارج كنيم و ساز وكار خارج شدنش را هم پيش بيني كرده ايم."</p>
<p>اشرف گرامي‌زادگان، شهيندخت مولاوردي ، زهره ارزنی، گیتی پورفاضل و مریم کیان ارثی در ديدار خود با نصيري نماينده زنجان پيشنهاد مسكوت گذاشتن لايحه را ارائه دادند. گرامي زادگان گفت: «مذاكره ما زنان با شما نمايندگان مجلس نشان از حسن نيت ما دارد چرا كه مي‌توانستيم اجازه بدهيم لايحه تصويب شود و بعد جنجال راه بينداريم.»</p>
<p>اين حقوق دان خطاب به نماينده زنجان گفت:"اگر اين لايحه را براي بررسي بيشتر مسكوت بگذاريد ما زنان كارشناس نيز حاضريم در بررسي تك تك مواد لايحه كمك كنيم كاري كه پيش از اين بايد مركز امور خانواده و يا مركز پژوهش هاي مجلس بايد انجام ميداد و نداد."</p>
<p>نصيري جزو نمايندگان مخالف لايحه حمايت از خانواده چندي پيش هم قصد انجام نطق پيش از دستور درباره لايحه را داشته نطقي كه هيچ وقت انجام نداد. او در اين ملاقات محور گفتگو را به سمت مخالفتش با چند همسري برد . صدر حسيني نماينده خوي نيز در ديدار با اين گروه از زنان تاكيد كرد كه تعدد زوجات در كشور ما بي سامان است و بايد با تصويب قانوني سختگيرانه از انجام اين كار جلوگيري كرد."</p>
<p>***</p>
<p>گروهي ديگر از زنان قصد ديدار با فاطمه آجرلو را داشتند. اما نماينده كرج بعد از معطل كردن اين فعالان از ديدار با آنها خودداري كرد. ديدار با نمايندگان مختلف در طبقات مجلس انجام مي شد اما در اتاق هيچ يك از نمايندگان زن باز نبود و يا هيچ كدام از نمايندگان زن به درخواست اين ديدار ها پاسخ مثبت ندادند.</p>
<p>حتي الهه كولايي،استاد نشگاه و نماينده دوره مجلس ششم با گلايه از زنان نماينده گفت:" امروز ساعت 12 به مجلس رسيدم .با تعداي از نمايندگان جناح اكثريت و اقليت صحبت كردم و نگراني هاي كارشناسان ،جامعه شناسان و مردم عادي را درباره لايحه به آنها منتقل كردم. حتي تاكيد كردم كه طرح اين لايحه پيامدهاي منفي نيز داشته است. در ادامه اين ديدارها تلاش كردم با نمايندگان زن صحبت كنم.لاله افتخاري كه قصد داشت وارد صحن بشود كمي وقت را بهانه اي براي حرف نزدن با من عنوان كرد."</p>
<p>فاطمه آليا هم از ديگر زنان مجلس كه حاضر شده با الهه كولايي حرف بزند اما حاضر نشده به سخنان كولايي گوش دهد:"خانم آليا به جاي گوش دادن به صحبت هاي من كه حامل پيام مردم بودم به دفاع و توجيه لايحه پرداخت.او سعي مي كرد به مسئله چهره سياسي بدهد و متاسفم كه در نهايت با اين توجيه كه قرار است با عده اي از زنان درباره لايحه جلسه اي داشته باشد به سخنان من گوش نداد."</p>
<p>كولايي كه خود تجربه نمايده مجلس بودن را دارد در انتقاد به رفتار آليا گفت:"اين رفتار دون شان نماينده مردم است .نماينده بيش از حرف زدن بايد گوش كردن را ياد بگيرد .انتظار من اين بود كه به عنوان حامل دغدغه هاي مردم درباره لايحه خانواده او به حرف هاي من گوش مي داد."</p>
<p>او در پايان سخنانش از لاريجاني ،رييس مجلس تشكر كرد :"دقت نظر لاريجاني نسبت به مسئله لايحه جاي تشكر دارد و اميدوارم با استفاده از نظرات استادان دانشگاه و كارشناسان اين حوزه بررسي دقيقي روي لايحه انجام شود."</p>
<p>***</p>
<p>فريده ماشيني و فخرالسادات محتشمي پور از كميسيون زنان جبهه مشاركت در ديدارهاي امروز خود از نمايندگان مجلس راضي به نظر مي رسيدند.</p>
<p>ماشيني گفت:"احمد ناطق نوري با نگاهي مثبت اعلام كرد كه تصويب اين لايحه موجب فروپاشي خانواده مي شود." ناطق نوري در اين ديدار تاكيد كرده كه هر كاري كه براي تصويب نشدن اين لايحه از دستش بر مي آيد انجام مي دهد.</p>
<p>حسن غفوري فرد عضو هيات رييسه مجلس نيز در ديدار با اين دو نفر گفت:"ما خودمان هم از تبعات تصويب اين لايحه با خبر شديم به همين دليل آن را از دستور كار خارج كرديم.شما هم بهتر است به جاي حرف زدن مستنداتي را براي ما ارائه كنيد ."</p>
<p>اعضاي كميسيون زنان جبهه مشاركت گزارش هاي انتقادي و نيز پيشنهادهايي كه تا كنون كارشناسان در باه اين لايحه را انجام داده بودند به غفوري فرد ارائه دادند.</p>
<p>در ادامه فخرالسادات محتشمي پور از ديدار مجمع زنان اصلاح طلب با فراكسيون زنان خبر داد. اعضاي مجمع زنان اصلاح طلب قرار است هشت صبح دوشنبه با اعضاي فراكسيون زنان درباره لايحه حمايت از خانواده ديداري داشته باشند.</p>
<p>***</p>
<p>آمنه رضايي عضو خانه زنان هودانا به همراه ديگر زناني كه از همدان براي ديدار با نمايندگان آمده بودند موفق شدند با هفت نماينده مجلس ديدار و مخالفت خود را با تصويب اين لايحه اعلام كنند.</p>
<p>محمدي نماينده نورآباد،كاييدي نماينده پلدختر،رحيمي نسب و ملك شاهي نماينده خرم آباد ، دهقاني نماينده كازرون و جعفري نماينده كبوترآهنگ از مخالفان تصويب لايحه بودند كه در اين ديدار ضمن قول همكاري تاكيد كردند كه اين لايحه نبايد بدون نظر كارشناسي به تصويب برسد .</p>
<p>شهلا شرکت، مدیر مسئول ماهنامه توقیف شده زنان به همراه مریم قنبری، عضو وکلای میدان زنان نیز با نمایندگان ماهشهر، لنگرود، رشت، بندرلنگه و مرودشت دیدار کردند. آنها که نامه این گروه از وکلا را که حاوی 15 پیشنهاد اصلاحی در مورد لایحه حمایت خانواده بود در دست داشتند و دلایل خود را برای مخالفت با کلیات لایحه اعلام کردند.</p>
<p>مديرمسئول مجله توقيف شده زنان نيز اين ديدارها را مثبت ارزيابي كرد و به نماينده لنگرود گفت:" در حال حاضر با گسترش پديده شوهركشي مواجه ايم اگر لايحه خانواده هم تصويب شود شوهر كشي بيش از پيش افزايش خواهد يافت."</p>
<p>فريده غيرت ،وكيل نيز صبح امروز به ديدار نماينده دره گز رفت. او به همراه خود نامه گروه زيادي از وكلا را هم برد. دراين نامه آمده است: «يكي از لوايحي كه اخيراً جهت تصويب به شما به عنوان قوه مقننه ارائه شده لايحه حمايت خانواده است كه با مخالفت و اعتراض بسياري از افراد و موكلين شما نيز روبه‌رو شده است. بنابراين ما به اعتبار آشنايي كه با مشكلات خانواده‌ها و نقايص عملي قوانين حاكم به روابط آنها داريم بر اين باوريم كه اگر اين لايحه به تصويب نهايي برسد نه تنها حامي خانواده‌ها نخواهد بود بلكه اركان و نظام خانواده‌ها را متزلزل كرده كه اين تزلزل و به‌هم‌ريختگي، ضرر جبران‌ناپذيري را بر پيكر جامعه وارد مي‌كند كه امكان ترميم آن به سادگي ميسر نخواهد بود.»</p>
<p>اين وكلا در پايان نامه خود از نمايندگان خواسته‌اند براي حفظ كيان خانواده‌ها و رعايت مصلحت آنان و اعمال حمايت قانوني از افراد جامعه تقاضاي خارج كردن اين لايحه را از دستور كار مجلس كه مورد تقاضاي افراد و گروه‌هاي بيشماري از ملت است را داريم.</p>
<p>مداح، یکی از زنان خانه دار که موفق شده بود با نماینده گرگان صحبت کند گفت:" فکر می کنم باید این ملاقاتها را آنقدر ادامه دهیم تا دیگر لایحه برای همیشه از دستور کار خارج شود."</p>
<p>در همین حال، اعضای شاخه دانشجویی میدان زنان و گروه زنان دانشگاه شریف نیز با نمایندگان سنندج، کامیاران و دیواندره، سقز و بانه، خمینی شهر، ارومیه، بوشهر، دهلران، نطنز و جهرم، فلاورجان، مغان، میانه شاهرود، رامشیر و آبادان دیدار کردند. نماینده سنندج از آنها خواست به دلیل اینکه مشکلات زنان را خود زنان بهتر درک می کنند، پیشنهاداتشان را برای اصلاح لایحه به مجلس ارائه کنند. او همچنین اعلام کرد: من نه تنها با مواد 22، 23 و 25 مخالفم با کلیات لایحه هم مخالفم و به عنوان نماینده هیچگاه به چند همسری رای نمی دهم.</p>
<p>فخرالدین حیدری، نماینده سقز و بانه نیز با اعلام اینکه رای مخالف خواهد داد گفت: لایحه حمایت خانواده باعث از هم پاشیدن خانواده ها می شود.</p>
<p>سلمان ذاکر نماینده ارومیه اما گفت: من تابع نظر روحانیت هستم، هر چه آنها بگویند. محمد جواد ابطحی، نماینده خمینی شهر نیز با استقبال از اعلام اعتراض توسط زنان اعلام داشت: تعدد زوجات نص صریح قرآن است و بستگی دارد از چه دیدگاهی به آن نگاه کنیم. البته من صلاحیت تفسیر قرآن را ندارم و در حال تحقیق هستم.</p>
<p>غلامعلی میگلی نژاد، نماینده بوشهر نیز گفت: من با کلیات لایحه مخالفم و به دانشجویان وعده داد در زمان طرح لایحه در صحن علنی به عنوان مخالف نطق کند. این قول را عزتی، نماینده دهلران نیز داد و گفت: من هم مثل شما می خواهم لایحه به طور کامل از دستور کار خارج شود زیرا به جز فساد و بی بندوباری چیزی ندارد.</p>
<p>همچنين گروهي از اعضاي جامعه زنان انقلاب اسلامي نيز صبح امروز به مجلس آمده بودند.</p>
<p>در دیدار دیروز فعالان جنبش زنان با نمایندگان مجلس برخی از هنرمندان ، نویسندگان، معلمان ، دانشجویان ، وکلای دادگستری ،پزشکان، برخی از فعالان کمپین یک میلیون امضا ، میدان زنان ،مدرسه فمنیستی ، کانون زنان ایرانی ،روزنامه نگاران ،ورزشکاران ،زنان خانه دار ، مادران صلح ،زنان ملی -مذهبی و زنانی از هیئت های مذهبی حضور داشتند. امروز از ساعت 12 تا ساعت 2 بعد از ظهر گروه های مختلف به دیدار نمایندگان مختلف در اعتراض به این لایحه رفتند از جمله می توان به حضور منصوره شجاعی، شهلا شرکت، محبوبه عباسقلی زاده ، شادی صدر، خدیجه مقدم، زهره ارزنی، مینو مرتاضی، آسیه امینی، ژیلا بنی یعقوب، سارا صباغيان، آیدا سعادت ،ساناز الله بداشتی ، زهرا مینویی ،وحیده مولوی ،مريم مجد ،عارفه الياسي ،نسرين افضلي، گیتی پورفاضل، فرخنده احتسابیان، فریده غائب، محبوبه حسین زاده ، گوهر شمیرانی ،مهناز محمدی ، فخری نامی، گروهی از اعضای کمپین یک میلیون امضاء در همدان و اصفهان و... اشاره کرد</p>
<p><a href="http://www.irwomen.info/spip.php?article6083" class='spip_out' rel='external'>کانون زنان ایرانی</a></p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=2723 by HTTrack Website Copier/3.x [XR&CO'2014], Sat, 17 May 2025 02:31:38 GMT -->
</html>

