<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=5197 by HTTrack Website Copier/3.x [XR&CO'2014], Sat, 17 May 2025 02:57:50 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 5197
			<br>
			<br>مسیر:<br> صفحه اول  &gt;  سایت نوشته ها
			<br>
			<br>لینک مستقیم:<span dir=ltr><br>/spip.php?article5197</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">سرنوشت لایحه جنجالی: حکم حکومتی؟  /گفت‌وگو با محمد رضا خباز و لاله افتخاری از نمایندگان مجلس در مورد لایحه هدفمند کردن یارانه‌ها </h1>
				
				<!-- finde_surligneconditionnel-->

				<p><small>پنج شنبه26 آذر 1388</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>لایحه‏ی هدف‏مند کردن یارانه‏ها، علی‏رغم بحث و چالش‏های فراوان که حتی به مناظره‏های حضوری نمایندگان مخالف و موافق در تلویزیون جمهوری اسلامی ایران کشیده شد، هنوز سرنوشت نهایی‏اش تعیین نشده است.</p>
<p>شورای نگهبان لایحه را با قید ابهاماتی که وجود دارد، به مجلس فرستاده است و در مجلس برخوردهای متفاوتی در مورد شیوه‏ی حل این ابهام صورت می‏گیرد.</p>
<p>برخی آن را سهل و ممکن می‏بینند و برخی حتی احتمال صدور حکم حکومتی در ارتباط با این لایحه را ممکن می‏دانند. زیرا گذشته از مشکل شورای نگهبان با مجلس، گویا مشکل دولت با رفع این ابهام نیز حل نخواهد شد.</p>
<p>در این باره با دو تن از نمایندگان مجلس؛ آقای محمد رضا خباز، نماینده‏ی اصلاح‏طلب کاشمر در مجلس شورای اسلامی و عضو کمیسیون اقتصادی مجلس و هم‏چنین خانم لاله‏ افتخاری، نماینده‏ی اصول‏گرای مردم تهران در مجلس و عضو کمیسیون امنیت ملی و سیاست خارجی مجلس شورای اسلامی، گفت‏وگو کرده‏ام.</p>
<p><strong>آقای خباز، اکنون این لایحه در چه مرحله از مراحل تصویب خود قرار دارد؟</strong></p>
<p>از نظر قانونی، وقتی مصوبه‏ای در مجلس تصویب شد، به شورای نگهبان می‏رود. شورای نگهبان ایرادات قانون اساسی و ایرادات شرعی آن را اعلام می‏کند و ما نیز قانونا موظف هستیم نظر شورای نگهبان را تامین کنیم.<br class='autobr' />
برای شورای نگبهان در مورد این لایحه که در ۱۷ ماده به تصویب مجلس رسید و سپس به شورای نگهبان ارجاع شد، سه ابهام پیش آمده است و ما باید این ابهامات را توضیح بدهیم.</p>
<p><strong>یعنی شورای نگهبان کلیات لایحه را پذیرفته است.</strong></p>
<p>به کلیات لایحه ایرادی نگرفته‏اند. چون خود ما مقید بودیم که چیزی خلاف قانون اساسی و یا خلاف شرع مقدس اسلام تصویب نشود. بنابراین، قاطبه‏ی آن‏چه در مجلس تصویب شده، به تایید شورای نگهبان رسیده است و آن سه ابهام را در جلسه‏‏‏ی کمیسیون ویژه‏ی مجلس با شورای نگهبان، باید برطرف کنیم.</p>
<p><strong>ولی آقای احمدی‏نژاد هنوز ایراداتی به لایحه دارد.</strong></p>
<p>کمیسیون دیگر نمی‏تواند وارد موارد جدیدی بشود و باید فقط به همان ایراداتی که شورای نگهبان قید کرده، پاسخ بدهد. چون بقیه‏‏ی آن مورد تصویب قانون‏گذار واقع شده است و از آن‏جایی که از سوی شورای نگهبان ایرادی به این موارد گرفته نشده است، دیگر ورود به آن‏ها ممنوع است.</p>
<p>برخی افراد تصور می‏کنند که کمیسیون می‏تواند مجددا همه‏ی محتوای مصوبات قبلی را تغییر بدهد یا جرح و تعدیل کند. در حالی که این‏گونه نیست. کمیسیون دقیقا باید ایرادات ذکر شده از سوی شورای نگهبان را اصلاح کند. سپس لایحه مجددا به صحن جلسه‏ی علنی خواهد آمد. مجلس نظرش را خواهد گفت و تصویب خواهد کرد و برای بار دوم به شورای نگهبان برمی‏گردد.</p>
<h3 class="spip">محمد رضا خباز، نماینده مجلس می‌گوید مجلس همکاری کاملی با دولت داشته است
</h3>
<p><strong>نکاتی که روی آن ابهام هست، همان نکاتی است که محل عدم توافق میان مجلس و دولت نیز هست.</strong></p>
<p>خیر، این‏طور نیست.</p>
<p><strong>تبصره‏های ۱۳ و ۱۶؛ آیا این دو ماده ناظر بر همان اختیاراتی نیست که دولت می‏خواهد داشته باشد و مجلس روی آن سرسختی کرده است؟ یا به هرحال نظر خود را دارد؟</strong></p>
<p>خیر، جمله‏ی سرسختی کرده، به نظر من، جمله‏ی درستی نیست. خود آقای احمدی‏نژاد می‏گوید که مجلس ۹۹درصد از خواسته‏های ما را اجرا کرده است و شما می‏توانید این را به معنای همکاری کامل میان دولت و مجلس تلقی کنید. آن یک درصدی هم که ما نتوانستیم خواسته‏ی دولت را تامین کنیم، چون خلاف اصل ۵۳ قانون اساسی بود.</p>
<p>اصل ۵۳ قانون اساسی می‏گوید: «هر درآمدی باید به حساب خزانه ریخته شود و اجازه‏ی هزینه‏کرد آن در بودجه‏های سنواتی داده شود».</p>
<p>دولت می‏خواست که ما این درآمد را به صورت گلوبال در اختیارش بگذاریم که عملی نبود. اگر ما هم تصویب می‏کردیم، الان مورد ایراد شورای نگهبان واقع می‏شد.</p>
<p>تبصره‏های ۱۳ و ۱۶ در لایحه‏ی مصوب مجلس، به نوعی ناقض یک‏دیگر هستند و ایراد شورای نگهبان هم به همین مورد بود.</p>
<p>مسأله این است که مجلس نه تنها سرسختی نکرده، بلکه همکاری کاملی با دولت داشته، ۹۹درصد از خواسته‏ی دولت را عملی کرده است. آن یک‏درصدی هم که دولت می‏خواهد، چون خلاف اصل ۵۳ قانون اساسی است، مجلس نمی‏تواند تصویب کند.</p>
<p>مشکلی که میان تبصره‏های ۱۳ و ۱۶ پیش آمد، این بود که مجلس در تبصره‏ی ۱۳ خواسته‏ی دولت را عملی کرد. اما در عین حال جدولی ارائه کرده بود تا قیمت نفت، بنزین، گاز و مواد سوختی را معین کند. دولت از مجلس خواست که جدول تعیین نکند و دست او را باز بگذارد.</p>
<p>مجلس هم پذیرفت؛ جدولش را حذف کرد و اجازه‏ی قیمت‏گذاری را به دولت داد. البته تاکید کرد که دولت تا سقف ۲۰هزار میلیارد تومان می‏تواند درآمد کسب کند. هم‏چنین یک ردیف برای درآمدها و سه ردیف برای هزینه‏ها پیش‏بینی کرد. گفت که درآمدها طبق اصل ۵۳ قانون اساسی به یک حساب ریخته می‏شود و هزینه‏ها هم در سه ردیف اتفاق می‏افتد. این ماده‏ی ۱۳ است.</p>
<p>در ماده‏ی ۱۶ اصلا محتوا چیز دیگری است. در این ماده برای اجازه‏ی افزایش قیمت مواد سوختی، فقط سال ۸۸ تعبیه شده است. یعنی اگر دولت ظرف دو سه ماه آینده بخواهد قیمت نفت و مواد سوختی را افزایش بدهد، ماده‏ی ۱۶ چنین اجازه‏ای را به دولت داده است.</p>
<p>یکی از نمایندگان پیشنهاد کرد که سال ۸۸ در ماده‏ی ۱۶ حذف شود. وقتی سال ۸۸ با نظر نمایندگان حذف شد، دیگر عملا باید همه‏ی ماده‏ی ۱۶ را حذف می‏کردیم.</p>
<p>تاکید اصل ماده‏ی ۱۶ بر این بود که اگر دولت بخواهد در سال ۸۸ قیمت مواد سوختی را افزایش بدهد، درآمد حاصله به یک ردیف ریخته می‏شود و به صورت درآمد− هزینه‏ای هزینه خواهد شد. چون سال ۸۸ در صحن مجلس حذف شد، باید کل ماده‏ی ۱۶ حذف می‏شد. چرا که به این ترتیب با ماده‏ی ۱۳ مغایرت دارد.</p>
<p>در ماده‏ی ۱۳ یک ردیف درآمدی و سه ردیف هزینه‏ای در نظر گرفته شده، اما در ماده‏ی ۱۶ یک ردیف درآمد− هزینه‏ای آمده است. بنابراین مغایر است. ابهام دارد.</p>
<p>من همان روز در صحن جلسه، این مساله را به رییس مجلس تذکر دادم. ولی تشخیص رییس مجلس این بود که تذکر من وارد نیست. اگر همان‏جا تذکر من را وارد می‏دانستند و ماده‏‏ی ۱۶ را به‏کلی حذف می‏کردند، یکی از ابهامات شورای نگهبان کم می‏شد.</p>
<p>بنابراین، ابهامات را انشاالله برطرف می‏کنیم؛ اما آن‏چه دولت دنبالش هست که بتواند اختیارات بیشتری را از مجلس بگیرد، در اصلاحیه‏های جدید ممکن نیست. مگر این که قانون دیگری به مجلس بیاید.</p>
<p>کمیسیون مربوطه باید فقط به ایرادات شورای نگهبان بپردازد و آن‏چه مورد سؤال شما است و مورد نظر دولت است، مورد نظر ایراد شورای نگهبان نیست.</p>
<p>بحث را با خانم لاله افتخاری، نماینده‏ی اصول‏گرای مردم تهران در مجلس شورای اسلامی، طرح می‏کنم:</p>
<p>دو سه مورد ایرادی که از سوی شورای محترم نگهبان به این لایحه وارد شده است، ایرادهای خیلی کلان و کلی و پیچیده‏ای نیست. خود مجلس و هیأت رییسه‏ هم نسبت به رفع این ابهامات نظر مساعد دارد. مسائل دیگری هم که بوده، فکر نمی‏کنم چندان مسائل جدی و مشکلی باشد.</p>
<p>ما امیدواریم که هرچه سریع‏تر این مسائل حل شوند و در طول این هفته و یا به هرحال همین روزها، انشاالله نهایتا اصلاحات لازم انجام بگیرد.</p>
<p>خانم لاله افتخاری، نماینده مجلس هشتم می‌گوید حکم حکومتی هم می‌تواند یکی از راه‌حل‌ها باشد</p>
<p><strong>آقای خباز معتقد است، ابهامی که میان ماده‏های ۱۳ و ۱۶ وجود دارد، احتمالا با حذف ماده‏ی ۱۶ برطرف خواهد شد. اما مجلس قانونا نمی‏تواند مبسوط‏الیدی‏ای را که دولت در هزینه‏کرد و نحوه‏ی انباشت درآمدها خواهان آن است، به او واگذار کند. نظر شما چیست؟</strong></p>
<p>با توجه به اشتراکاتی که مطرح شده، انشاالله بتوانیم مسائلی را نیز که با دولت داریم به نحوی حل کنیم. مسئولان محترم با یک‏دیگر جلساتی هم داشته‏اند و تا حدودی درک متقابلی نیز پیش آمده و یک سری مسائل در روزهای اخیر طرح شده است.</p>
<p>باید به نحوی که هم دولت نسبت به این مساله توجیه شود و هم مجلس بتواند در برخی مسائل قول همراهی بدهد، مسائل حل شود. هر چند ممکن است در برخی مسائل امکان نداشته باشد تغییری صورت بگیرد و دست مجلس بسته باشد.</p>
<p>اما راه حل دارد؛ وقتی لایحه به مجلس می‏آید، نمایندگان دولت نیز حضور دارند و هرچند در جلسات حاشیه‏ای هم صحبت‏هایی شده، در این جلسات نیز می‏توانند راه‏حل‏هایی را ارائه بدهند. یا مثلا دولت پس از قانونی شدن لایحه، یک دو فوریتی به مجلس بیاورد.</p>
<p>به هرحال، این کار باید صورت بگیرد. هم مجلس و هم دولت بر این باورند که این کار باید انجام شود و وقتی این هماهنگی و هم‏فکری خوب صورت گرفته، در اصلاح دو سه مورد که البته مورد خیلی جزیی‏ای هم نیست، فکر می‏کنم کاملا بتوانیم به نتیجه برسیم.</p>
<p><strong>برخی همکاران شما معتقدند که ممکن است در ارتباط با این لایحه، نیاز به حکم حکومتی پیدا شود. شما این پیش‏بینی را دارد؟</strong></p>
<p>این هم یکی از راه‏حل‏ها است. البته من خیلی نمی‏خواستم به این مورد اشاره کنم. اما حالا که گفتید، یکی از راه‏حل‏ها هم این است.</p>
<p>حال باید دید از چه طریقی می‏توان حل کرد. در هر حال، کار کلانی است و باید با کم‏ترین هزینه، انشاالله مشکل حل شود.</p>
<p><a href="http://zamaaneh.com/analysis/2009/12/post_1271.html" class='spip_out' rel='external'>رادیو زمانه</a></p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=5197 by HTTrack Website Copier/3.x [XR&CO'2014], Sat, 17 May 2025 02:57:50 GMT -->
</html>

