<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=8547 by HTTrack Website Copier/3.x [XR&CO'2014], Sat, 17 May 2025 17:31:02 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 8547
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article8547</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">زنان مالک مسکن مهر نمی‌شوند</h1>
				
				<!-- finde_surligneconditionnel-->

				<p><small>چهار شنبه23 شهریور 1390</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>ایلنا: در چند هفته اخیر بسیاری از زنان متقاضی دریافت مسکن مهر که طی یکسال گذشته برای دریافت مسکن مهر به ویژه در منطقه پردیس اقدام به ثبت نام کرده‌اند با خبری جدید مواجه شدند؛ اين كه "باید خانه‌های خود را بنام همسرانشان کنند".</p>
<p>به گزارش خبرنگار ایلنا، گویا این اقدام به نظر مي رسد به تمام شرکت‌های عمران ساخت مسکن مهر از جمله شرکت عمران پردیس اعلام شده و این شرکت‌ها نيز از بانوانی که صاحب‌خانه شده‌اند خواسته است تا سند خانه‌ها را بنام همسرانشان کنند.</p>
<p>گزارش‌هاي ميداني خبرنگار ایلنا از شرکت عمران پردیس حاکی از آن است که بسیاری از زنان متقاضی که با سختي بسيار اقدام به تهیه پول و واریز آن به حساب بانک مسکن کرده‌اند، از این تصمیم جدید شکایت داشته و حتی مراتب اعتراض خود را به مدیرعامل مسکن مهر پردیس، ابراز كرده‌اند .</p>
<p>براساس اين گزارش زن نمي‌تواند مالک مسکن مهر باشد و اسم همسر او بايد به عنوان مالک در سند ثبت شود اين در حالي است که زنان متاهل پيشتر مي‌توانستند به عنوان مالک براي دريافت مسکن مهر متقاضي شوند.</p>
<p>البته زنان سرپرست خانوار (زناني که همسرشان فوت کرده يا زنان مطلقه) با داشتن شرايطي مي‌توانند مالک مسکن مهر باشند.</p>
<p>زنان متاهل می‌توانند صاحب مسکن مهر شوند</p>
<p>این در حالی است که "محمدرضا محمودی"، معاون عمرانی استانداری تهران در گفتگو با خبرنگار ایلنا از همه این موارد اظهار بی اطلاعی کرده و توضیح می‌دهد:« ما تا 6 ماه گذشته زنان متاهلی را برای دریافت مسکن مهر معرفی کرده و حتی آنها خانه‌های خود را نیز دریافت کرده‌اند. من نمی‌دانم که چرا بتازگی این تصمیم جدید گرفته شده است.»</p>
<p>سرگردانی متقاضیان مسکن مهر پردیس</p>
<p>در كنار اين مشكل، بايد از موارد ديگري هم كه ياد كرد و آن بی‌پاسخی مسوولان مسکن مهر است به متقاضیان.</p>
<p>پاسخي كه از سوي آنان مبنی بر اینکه خانه‌ها چه زمانی تحویل می‌شود، اين است:« زمان معلوم نیست، خانه‌ها آماده است و تنها بحث آب و برق و گاز آن باقی مانده، هر موقع آب و برق و گاز آن راه اندازی شود، خانه‌ها به مردم تحویل داده خواهد شد.» اين پاسخ كه نه از روي مهر، كه به قهر گفته مي‌شود، در حالی است که متقاضیان در گفتگو با ایلنا می‌گویند: « هنگام ثبت نام به ما اعلام کرده بودند که تا پایان شهریور مسکن مهر پردیس به آنها واگذار می‌شود.»</p>
<p>از سوی دیگر متقاضیان با وجود واریز هفت میلیون تومان به حساب بانک مسکن به عنوان پیش پرداخت دریافت مسکن مهر، هنوز نمی‌دانند که خانه‌هایشان چند متری بوده و یا حتی در کدام فاز از پردیس قرار دارد و هیچ کدام از مسوولان مسکن مهر نیز در این زمینه حاضر به پاسخگویی نیستند.»</p>
<p>افزایش قیمت مسکن مهر</p>
<p>با وجود آنکه مسوولان مسکن مهر پردیس به هنگام ثبت نام متقاضیان دریافت مسکن مهر اعلام کرده بودند که نهایت پرداخت پول نقد برای دریافت یک دستگاه آپارتمان 10 تا 12 میلیون تومان است، اما هم اکنون متقاضیان باید مبلغی در حدود 17 تا 20 میلیون تومان پرداخت کنند.</p>
<p>یکی از مسوولان مسکن مهر پردیس در پاسخ به سوال خبرنگار ایلنا مبنی بر دلیل افزایش قیمت‌ها می‌گوید: « قیمت زمین و همچنین مصالح برای ساخت و ساز افزایش یافته و ما ناچار به این افزایش قیمت هستیم.»</p>
<p>بااین اوصاف هم اکنون متقاضیان دریافت مسکن مهر به ویژه خانم‌های متقاضی در سردرگمی دو چندانی بسر می‌برند و نمی‌دانند تکلیف خانه‌هایي که تاکنون نیز هفت میلیون تومان برايش هزینه کرده‌اند، چیست.</p>
<p>این در حالی است که در مواردي هم برخي خانم‎ها به عنوان کارمند از سوي برخي اداره‌ها و ارگان‌ها براي دريافت مسکن مهر به سازمان مسکن و شهرسازي معرفي شده‌اند اما با اين قانون جديد آنها نيز از دريافت مسکن محروم مي‌شوند.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=8547 by HTTrack Website Copier/3.x [XR&CO'2014], Sat, 17 May 2025 17:31:02 GMT -->
</html>

