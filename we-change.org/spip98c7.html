<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=4610 by HTTrack Website Copier/3.x [XR&CO'2014], Sat, 17 May 2025 17:07:02 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 4610
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article4610</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">ستاره دار شدن فعالان دانشجویی</h1>
				
				<!-- finde_surligneconditionnel-->

				<p><small>دو شنبه9 شهریور 1388</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>با وجود کسب رتبه های عالی در کنکور</p>
<p>روزانلاین - سامناک آقایی، منابع دانشجوئی و حقوق بشری، خبر از ستاره دار شدن ده های دانشجوی دیگر بعد از اعلام نتایج کنکور کارشناسی ارشد می دهند. ستاره دار شدن این دانشجویان در ادامه برخوردها با صدها تن از فعالان دانشجوئی در دانشگاه های مختلف کشور در دولت احمدی نژاد است.بسیاری از این دانشجویان پس از ستاره دار شدن از ادامه تحصیل باز مانده اند و تعدادی از آنها هم در حال حاضر در زندان بسر می برند. با این همه همکاران دولت کودتا در وزارت علوم و دانشگاه ها همچنان به تهدید دانشجویان ادامه داده و طی روزهای اخیر اعلام کرده اند که آماده برخورد با دانشجویان و هرگونه حرکت اعتراضی در دانشگاه ها هستند.</p>
<p>بنا به گزارش ادوار نیوز سایت خبری سازمان دانش آموختگان ایران، روز گذشته میلاد اسدی عضو شورای مرکزی دفتر تحکیم وحدت دانشجوئی دیروز خبر داد که با اعلام نتایج کنکور کارشناسی ارشد مشخص شده تعدادی از دانشجویان علیرغم کسب رتبه های بسیار بالا از تحصیل در دوره کارشناسی ارشد محروم شده اند.</p>
<p>این عضو شورای مرکزی دفتر تحکیم در ادامه با بیان اینکه این تشکل دانشجوئی به زودی موارد محرومیت از تحصیل در کنکور امسال را که به شیوه جدیدی انجام گرفته است منتشر خواهد کرد،افزود: در جریان رقابت های انتخاباتی، احمدی نژاد وجود دانشجویان ستاره دار را به کلی انکار کرد این در حالی است که بعد از انتخابات اکثر این دانشجویان بازداشت شده و زیر فشار برای اعتراف انکار محرومیت از تحصیل خود بوده اند.</p>
<p>میلاد اسدی این گفته ها را در دیدار با خانواده شیوا نظرآهاری فعال حقوق بشر و دانشجوی ستاره دار عنوان کرد که هم اکنون بیش از چهل روز است در بازداشت و در بدترین شرایط جسمی و روحی بسر می برد و گفته می شود برای انکار محرومیت از تحصیل خود تحت فشار است.</p>
<p>خبرنامه امیر کبیر پایگاه خبری تحلیلی دانشجویان پلی تکنیک تهران نیز با انتشار گزارشی در همین خصوص به نحوه ستاره دار کردن دانشجویان بر خلاف رویه معمول چهار ساله گذشته اشاره می کند و می نویسد: روز گذشته تعدادی از فعالین دانشجوئی در حالی كه با رتبه های بالا مرحله اول آزمون را پشت سر گذاشتند قادر به دیدن نتایج نهایی خود در سایت سازمان سنجش نشدند. این دانشجویان با دو پیام «مردود» یا ‹«لطفا به سازمان سنجش مراجعه كنید» مواجه شدند.</p>
<p>این در حالی است كه دولت احمدی نژاد به دلیل برگزاری انتخابات ریاست جمهوری و برخلاف رویه ی سالهای گذشته در مرحله اول و انتخاب رشته، سیاست های گزینشی و تبعیض آمیز رادر حذف فعالین دانشجویی اعمال نكرده بود و فعالین دانشجویی با اعلام نتایج آزمون خود در مرحله ی اول توانسته بودند کارنامه اولیه ی خود را دریافت نمایند. اما پس از گذشت انتخابات و در مرحله ی دوم، دولت کودتا همچون سال های قبل تعدادی ازفعالین دانشجویی را علی رغم رتبه های بالایشان «مردود آموزشی » اعلام كرد.</p>
<p>این گزارش در ادامه یادآوری می کند: از سال 85 كه این بدعت شوم در محرومیت دانشجویان از ادامه تحصیل به دلیل آنچه كه نداشتن صلاحیت عمومی خوانده می شود آغاز شده است تاكنون ده ها دانشجو به دلیل فعالیت های انتقادی نسبت به دولت از حق تحصیل در مقطع كارشناسی ارشد و دكتری محروم شده اند.</p>
<p>اعتراض دفتر تحکیم وحدت</p>
<p>دفتر تحکیم وحدت دانشجوئی کشور، یکی از تشکل های فعال در عرصه سیاسی و مدنی در دانشگاه های کشور، روز گذشته بلافاصله بعد از اعلام و تائید خبر ستاره دار شدن تعداد دیگری از فعالان دانشجوئی با انتشار بیانیه ای تحت عنوان»ستاره دار کردن دانشجویان امسال پس از کودتا»به اعمال آپارتاید علمی دولت اعتراض کرد و خواستار آزادی هر چه سریع تر دانشجویان ستاره دار دربند شد.</p>
<p>در بیانیه این تشکل دانشجوئی آمده است: امروز در حالی نتایج نهایی آزمون ورودی مقطع کارشناسی ارشد دانشگاه ها اعلام شده است که بار دیگر همانند 4 سال گذشته شاهد آن هستیم که جمع کثیری از فعالین دانشجویی علی رغم کسب رتبه های ممتاز در این آزمون از راهیابی به دانشگاه باز ماندند و به دلایل عقیدتی با واژه «مردود» در هنگام اعلام نتایج نهایی مواجه شدند.این در حالی است که محمود احمدی نژاد درست چند ماه پیش درکنار ده ها ادعای دروغ درهنگام تبلیغات انتخابات ریاست جمهوری دهم ادعا کرده بود که وجود دانشجویان ستاره دار در دولت او و همچنین ممانعت از تحصیل دانشجویان در مقاطع بالاتر به دلایل سیاسی و عقیدتی توسط دولت کذب محض است. این در حالی است که وجود صدها دانشجوی ستاره دار و محروم از تحصیل خود گواه روشنی بر این سیاست حذفی و اظهارات کذب دولتمردان است. طبق نص صریح قانون اساسی جمهوری اسلامی ایران حق تحصیل جزء حقوق اساسی آحاد مردم شناخته شده است.</p>
<p>در بخش دیگری از بیانیه دفتر تحکیم وحدت، با اشاره به پیاده کردن طرح های پیدا و پنهان دولت کودتا جهت تصفیه سیاسی دانشگاه ها، می خوانیم: ستاره دارشدن دانشجویان منتقد در کنار طرح اعطای سهمیه 40 درصدی به دانشجویان بسیجی و همچنین ده ها طرح پیدا و پنهان دیگر به منظور تصفیه سیاسی دانشگاه ها از دانشجویان و اساتید منتقد و مستقل همگی نشان ازعزم جدی دولت کودتا در پیگری و ادامه آپارتاید علمی درکشور دارد. آپارتاید علمی که هدف اصلی آن مختص نمودن تحصیل تنها به وابستگان، وفاداران و مجیزگویان دولت است و نمونه آن را تنها در دولت هایی مانند دولت آفریقای جنوبی در زمان آپارتاید شاهد بودیم.<br class='autobr' />
جالب آنکه دولت نهم به علت در پیش بودن انتخابات ریاست جمهوری امسال ستاره دار کردن دانشجویان شرکت کننده در کنکور سراسری را چند ماه به تعویق انداخت تا پس از کودتای انتخاباتی با خیالی آسوده بار دیگر به این امر مبادرت ورزد.</p>
<p>دفتر تحکیم وحدت در پایان بیانیه خود با اشاره به وضعیت نامناسب شماری از دانشجویان ستاره دار بازداشت شده در جریان اعتراضات مردمی به کودتای 22 خرداد می نویسد: از سوی دیگر پس از کودتای اخیرشاهد آن هستیم تعدادی از دانشجویان ستاره دار سال های گذشته در کمال مظلومیت بازداشت شده اند و برای اعترافات ساختگی تحت فشارهستند تا با این نمایش مضحک اندکی از ننگ ستاره دارشدن دانشجویان بکاهند. حال آنکه تنها جرم آن ها این بود که گفته بودند«تحصیل حق ماست».همچنین در روزهای اخیرشاهد احضار فله ای عموم دانشجویان در بسیاری از دانشگاه های کشور به کمیته های انضباطی هستیم که در مواردی علت احضار آن ها به کمیته های انضباطی دعوت مردم به شرکت در انتخابات اعلام شده است.</p>
<p>دفتر تحکیم وحدت در پایان این بیانیه ضمن محکومیت ستاره دار کردن مجدد دانشجویان در سال جاری خواستار بازگشت کلیه دانشجویان ستاره دار به دانشگاه ها و رفع کلیه محرومیت های دانشجویان از تحصیل و همچنین آزادی بی قید و شرط دانشجویان ستاره دار در بند، ضیاء نبوی، مجید دری، پیمان عارف و شیوا نظرآهاری شده است.</p>
<p>مسئولان وزارت علوم: به کمک بسیج دانشجوئی برخورد می کنیم</p>
<p>دور جدید محرومیت از تحصیل دانشجویان منتقد و معترض و همچنین برخوردهای دامنه دار با دانشجویان در دانشگاه های سراسر کشور در حالی طی روزهای اخیر وارد فاز جدیدی شده که چهار شنبه گذشته به دنبال اوج گیری شایعات در خصوص تعطیلی دانشگاه ها به دلیل جلوگیری از اعتراضات دانشجوئی،حسین علیخانی دبیر شورای مرکزی کمیته انضباطی وزارت علوم در گفتگوئی با خبر گزاری مهر به شکلی کاملا واضح درصدد زمینه سازی برای برخورد با فعالان دانشجوئی و حرکت های اعتراض آمیز در دانشگاه ها برآمد و از برخورد کمیته های انضباطی و حراست دانشگاه ها به کمک بسیج دانشجوئی با دانشجویان معترض و منتقد سخن به میان آورد.</p>
<p>وی در این گفتگو ضمن رد تعطیلی دانشگاه ها درمهر ماه آتی گفت: وزارت علوم برای برخورد با دانشجویان معترض به نتیجه انتخابات دهمین دوره ریاست جمهوری آمادگی دارد و علاوه بر بسیج دانشجوئی، صد هزار دانشجوی ایثارگر و شاهد داریم که سربازان گمنام امام زمان هستند و برای برخورد با دانشجویان معترض و یا هرگونه اعتراضات دانشجوئی آماده همکاری با کمیته های انضباطی و حراست های فعال در دانشگاه ها هستند.</p>
<p>از زمان روی کار آمدن دولت نهم در تمام چهار ساله گذشته کمیته های انضباطی و حراست ها در دانشگاه ها به همین شیوه ای که دبیر شورای مرکزی کمیته انضباطی وزارت علوم دولت کودتا اشاره کرده است، با صدها فعال دانشجوئی برخورد کرده و برای ده ها تن پرونده های قطوری در دادگاه ها تشکیل داده اند. این نوع تهدیدها و زمینه سازی ها برای برخوردهای گسترده با فعالان دانشجوئی پیش از این از جانب وزیر علوم دولت کودتا نیز مطرح شده بود.</p>
<p>سایر برخوردها</p>
<p>همزمان باادامه تهدیدهای مسئولان دولت کودتا در دانشگاه ها و وزارت علوم و ستاره دارکردن و احضار گروه گروه از دانشجویان معترض و منتقد، طی روزهای گذشته برخوردهای پراکنده دیگری نظیر اخراج از دانشگاه و صدور حکم حبس و همچنین تحویل جسد شکنجه شده یک دانشجوی دیگر به خانواده اش را نیز شاهد بوده ایم.</p>
<p>پنج شنبه گذشته جسد شکنجه شده محمد جواد پرنداخ، دانشجوی مقطع کارشناسی ارشد دانشگاه اصفهان تحویل خانواده اش داده شد و در شهر گیلان غرب با حضور ماموران امنیتی و انتظامی به خاک سپرده شد. این دانشجوی کرد در جریان اعتراضات مردمی اصفهان به کودتای 22 خرداد دستگیر و به دلیل شدت جراحات وارده در اثر شکنجه در بازداشتگاه جان باخته بود. جسد شکنجه شده وی مدت ها بعد از جان باختن در سردخانه یکی از بیمارستان های اصفهان توسط خانواده اش شناسائی شد.</p>
<p>شاهو محمدی دانشجوی دانشگاه فردوسی مشهد هم که در حال حاضر در زندان سنندج بسر می برد،از سوی مسئولان دانشگاه برای همیشه از ادامه تحصیل محروم شد. این فعال دانشجوئی به دلیل فعالیت های مسالمت جویانه دانشجوئی در مشهد دستگیر و در دادگاه انقلاب به اتهام اقدام علیه امنیت ملی به سه سال حبس محکوم و سرانجام در چند روز گذشته با حکم محرومیت از تحصیل برای همیشه روبرو شد.</p>
<p>در همین راستا روز گذشته کاوه رضائی عضو شورای مرکزی انجمن اسلامی دانشگاه بو علی سینا همدان از سوی داگاه انقلاب کرج به 18ماه حبس تعزیری محکوم شد. این فعال دانشجوئی که همزمان در کمپین یک میلیون امضاء هم عضویت دارد پیش از این نیز به دلیل فعالیت های مدنی خود توسط ماموران امنیتی دستگیر و مدتی را در بازداشت گذرانده و از دانشگاه اخراج شده بود. وی هم اکنون در حال سپری کردن دوران خدمت نظام وظیفه خود است.</p>
<hr class="spip" /></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=4610 by HTTrack Website Copier/3.x [XR&CO'2014], Sat, 17 May 2025 17:07:02 GMT -->
</html>

