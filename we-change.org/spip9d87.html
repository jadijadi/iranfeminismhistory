<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=1579 by HTTrack Website Copier/3.x [XR&CO'2014], Sat, 17 May 2025 00:44:21 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 1579
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article1579</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				<img class='spip_logo spip_logos' alt="" src="local/cache-vignettes/L132xH200/arton1579-03f6c2bb7.jpg?1747439988" width='132' height='200' />
				
				<h1 class="titre">زنان نماينده مجلس با چندهمسري مخالفند /محبوبه حسين زاده</h1>
				
				<!-- finde_surligneconditionnel-->

				<p><small>دو شنبه24 دی 1386</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>بدون هيچ گزينشي، نظر کليه زنان نماينده مجلس را در مورد تعدد زوجات جويا شديم. هرچند نتوانستيم نظر برخي از آنان را به دليل مشغله کاري و حضور در جلسات به رغم چندين و چند بار تماس در چند روز متوالي، جويا شويم. از زنان نماينده سوال ديگري هم پرسيديم مبني بر اين كه آيا با ازدواج دخترشان با مردي زن دار موافقت مي كنند؟ تمامي نمايندگاني كه حاضر به پاسخگويي به سوالات ما شدند با تعدد زوجات مخالف بودند و هيچ كدام شان با ازدواج دخترش با مردي زن دارد موافقت نمي كرد.</p>
<p>فاطمه رهبربه اعتماد  مي گويد؛ «هرچند تعدد زوجات از احکام اسلام است اما شرايط و ضوابطي دارد که اگر لحاظ نشود همه چيز به هم مي ريزد. در آيات قرآن شرايطي براي ازدواج مجدد در نظر گرفته شده است و ذکر شده چون عدالت را نمي توانيد رعايت کنيد، اين کار را نکنيد.»</p>
<p>وي تاکيد مي کند؛ «من هم به استناد فرمايشات مقام رهبري، با شکل امروزي ازدواج مجدد در جامعه مخالف هستم. در آياتي از سوره نساء که مربوط به ازدواج مجدد است به نکات ارزشمندي اشاره شده است و حتماً در طرح اين موضوع، حکمتي وجود داشته است و به نظر من بايد شرايط و ضوابط براي عمل به اين آيه قرآني و ديگر آيات قرآن در نظر گرفته شود.»</p>
<p>اين نماينده مجلس ادامه مي دهد؛ «ازدواج مجدد در مواقع خاص در شرايط ضروري و براي برخي از افراد صادق است و قطعاً حکمتي در اين بوده که بايد شرايط خاصي لحاظ شود و ما نمي توانيم اين امر را براي همه مردان جامعه در هر سني و در هر شرايطي تجويز کنيم.»</p>
<p>فاطمه رهبر گلايه مي کند؛ «همه اقشار جامعه، چه زنان و چه مردان به رعايت به تمام آيات قرآن مکلف شده اند و نمي دانم چرا فقط برخي بر اين موضوع تعدد زوجات تاکيد مي کنند. اساس فرهنگ ايراني ما برحسب مهر و محبت است و احکام اسلام هم بر مبناي دوستي و مودت و مستحکم تر شدن بنيان خانواده است و هر موضوعي که اين بنيان را تحت الشعاع قرار دهد، پذيرفته شده نيست.»</p>
<p>وي ادامه مي دهد؛ «در همين آيه گفته شده اگر نمي توانيد به عدالت رفتار کنيد بهتر است به اين موضوع نزديک نشويد و چون معمولاً مردان نمي توانند بين همسران خود به عدالت رفتار کنند نبايد اين کار را انجام دهند. درست است که ما براي احکام ديني ارزش خاصي قائل هستيم ولي بايد اين احکام درست تعبير شود. شرايط فرهنگي کشور هم در زمان هاي مختلف، متفاوت است و موضوعي ممکن است در يک زمان مصداق باشد و در زماني ديگر خير، پس موضوع تعدد زوجات هم در شرايط و فرهنگ هاي مختلف معناي مختلفي دارد.»</p>
<p>رفعت بيات، نماينده زنجان، به اعتماد مي گويد؛ «تعدد زوجات مجوزي است براي شرايط بسيار خاص و تحقق آن به قدري سخت است که هيچ وقت براي يک فرد عادي اتفاق نمي افتد. اولين شرط براي ازدواج مجدد مردان، اطلاع و مجوز همسر اول است زيرا اوست که بعد از سال ها زندگي بايد شرايط عاطفي و رواني خود را براي پذيرش زني ديگر در کنار همسرش آماده ببيند و بتواند براي حل مشکلي از خانواده اقدام کند؛ مشکلاتي مثل برخي بيماري هاي خاص يا نداشتن فرزند که البته اين مشکلات هم با توجه به سبک زندگي امروزي و راه هاي علمي درمان، بهانه يي براي تکثر در لذت جويي برخي از مردان فراهم نمي کند.»</p>
<p>وي ادامه مي دهد؛ «اگر قرار بود اين موضوع کاملاً حقيقي و براي همه مي بود، مسلماً بزرگان دين بايد زودتر از بقيه براي انجام آن اقدام مي کردند در حالي که نه تنها اين اتفاق نيفتاده بلکه در خيلي از موارد، تعدد زوجات توسط اين بزرگان تقبيح شده است.»</p>
<p>اين نماينده مجلس مي گويد؛ «به نظر من بايد يک مرور کاملاً کارشناسي با محوريت نظرات مقام رهبري و امام خميني(ره) صورت گيرد تا همه قوانين مربوط به زن و خانواده و حقوق و وظايف زن و مرد مورد بازنگري قرار گيرد تا آنچه مظلوميت زنان را بيشتر مي کند به خصوص در بخشي که زمينه خشونت و بي عدالتي را افزايش مي دهد، از بين ببريم. پشتوانه بازنگري و مرور کارشناسي، مديريت قضايي مربوط به اين امور و عزم قانونگذاران و مجلس است و اين دو شرط مهم اصلاح قوانين و شرايط حقوقي در کشور براي برابري زن و خانواده است.»</p>
<p>وي تاکيد مي کند؛ «محور تحقق احکام و قوانيني که قرآن به آن متکي است، حفظ شأنيت و حقوق خانواده است و بحث تعدد زوجات و شرايطي که قرآن براي آن ذکر کرده براي افراد مومن است و اگر مردي بخواهد خيانت کند و در زندگي خانوادگي غيرشفاف باشد، مي تواند به طور پنهاني هم اين کار را انجام دهد و کار پنهاني مرد چه شرعي و چه غيرشرعي بدون اطلاع زن يک خيانت است و اين ديگر نه به اسلام مربوط است و نه به دين. در اسلام خداوند متعال تاکيد بر مهر، محبت، رعايت عدالت و انصاف دارد.»</p>
<p>هاجر تحريري نيک صفت ديگر نماينده زن مجلس است که مي گويد؛ «بحث تعدد زوجات مساله يي است که در اسلام آمده است اما از مسائلي است که در برخي از کشورهاي اسلامي رايج است. اين موضوع در اين کشورها امري عادي تلقي مي شود اما در ايران اين امر مورد گرايش افراد نيست.»</p>
<p>وي تاکيد مي کند؛ «تعدد زوجات جزء احکام اسلام است ولي همانند برخي ديگر از احکام اسلام، التزام آور نيست. برخي از احکام اسلام مثل نماز و روزه التزام آور است اما اجرا شدن يا نشدن برخي احکام به شرايط، فرهنگ و موقعيت بستگي دارد. کشور ما هم با توجه به بافت فرهنگي موجود به اين مساله راغب نيست و با تکيه بر فرهنگ شرقي مان معتقديم که بايد زن و شوهر با وفاداري، علاقه و مهر با هم زندگي کنند و ورود فرد ديگري به اين روابط و حريم را نوعي بي وفايي مي دانيم.»</p>
<p>تحريري براي اين موضوع استثناهايي هم قائل مي شود؛ «در شرايطي ممکن است با توجه به مشکلات و ضرورت هايي، افراد با رضايت همسر اول اقدام به ازدواج مجدد کنند که در اين حالت هم مورد تاييد مراجع شرعي است و هم مراجع قانوني.»</p>
<p>وي ادامه مي دهد؛ «نکته يي که بايد مورد توجه قرار گيرد اين است که برخي از افراد، احکام اسلام را مستمسک قرار مي دهند براي هوسراني و اين موضوع شديداً در اسلام مورد تقبيح قرار گرفته است چون اسلام به قدري در مورد تعدد زوجات سختگيري کرده است که رعايت اين حدود از سوي مردان اصلاً امکان پذير نيست.»</p>
<p>نفيسه فياض بخش با خنده پاسخ مي دهد؛ «به هر زني که بگوييد مخالفت مي کند. روي کره خاکي زني پيدا نمي شود که با اين موضوع موافقت کند.»</p>
<p>نيره اخوان تنها زن عضو کميسيون حقوقي و قضايي مجلس است. وي مي گويد؛ «تعدد زوجات در هر حال مبناي قرآني دارد اما نه به اين شکلي که در جامعه ما رواج دارد. مسلماً ازدواج مجدد شرايط و زمينه هايي دارد اما انطباق شرايطي که در قرآن براي اين موضوع مطرح شده با چيزي که امروزه در جامعه ما رواج دارد، کار خيلي سختي است.» وي مي افزايد؛ «در جامعه اين طور رايج شده است که مردي که دستش به دهانش مي رسد، زير سرش بلند مي شود و مي تواند زندگي ديگري را شروع کند. اگر همسر اول از اين موضوع خبردار نشود که ترجيح مي دهند به همين صورت باقي بماند و اگر زن اول خبردار شود و اعتراضي هم بکند، پاسخ مي شنود که هرکاري که مي خواهي بکن، همينه که هست.»</p>
<p>اخوان ادامه مي دهد؛ «ازدواج مجدد مردان در خانواده اول وي تنش ايجاد مي کند و در موارد زيادي حتي به فروپاشي خانواده ها منجر مي شود در حالي که اصلاً هدف اين مبحث ديني و قرآني اين طور نبوده و اين مبحث چيزي است که در آن زمان ضرورت جامعه وجود آن را مي طلبيده است.»</p>
<p>وي توضيح مي دهد؛ «براي ازدواج مجدد مردان شرايط بسياري لازم است. تنها شرط توانايي مالي مرد نيست هرچند شرط لازم است اما شرط کافي نيست. از سوي ديگر عدالت فقط شامل عدالت اقتصادي نمي شود و از توصيه هاي قرآن است که شما مردان که نمي توانيد عدالت را رعايت کنيد، از اين کار بپرهيزيد. از سوي ديگر بايد اين ازدواج هدف مشخصي داشته باشد نه اينکه فقط زمينه هوسراني مرد فراهم شود. ازدواج مجدد در کشور ما نه يک فرهنگ بوده و نه اينکه چاره کاري شده است.»</p>
<p>اخوان مي گويد؛ «در جامعه عرب، چندهمسري مرسوم است و همسران مرد و بچه هايشان بدون هيچ مشکلي با هم زندگي مي کنند و اگر مرد چند همسر نداشته باشد انگار مشکلي وجود دارد در حالي که در جامعه ما اين جزء استثناهاست که زني با هووي خود برخورد خوبي داشته باشد. اين فرهنگ براي ما جا نيفتاده است و بايد راه حلي پيدا کنيم براي جلوگيري از سوءاستفاده ها.»</p>
<p>وي با اشاره به بحث لايحه حمايت از خانواده گفت؛ «اين لايحه در دستور کار کميسيون قضايي و حقوقي قرار نگرفته است و عمرش به اين مجلس نمي رسد اما در هر صورت ماده 23 آن حذف مي شود يا اينکه علاوه بر اينکه ازدواج مجدد مرد بايد با اجازه زن باشد بلکه شرايطي پيش بيني مي شود تا دادگاه ها هم بتوانند حق و حقوق زنان را احيا کنند چون ممکن است مرد به طريقي بتواند اجازه دادگاه را بگيرد و ما برخلاف نگراني مردم نمي خواهيم اين ظلم به زنان و خانواده ها قانوني شود.»</p>
<p>آجورلو هم مي گويد؛ «چالش هايي که در جامعه داريم و در اين حوزه مي بينيم به خاطر غيرعقلاني بودن ازدواج مجدد است. ازدواج مجدد بنيان خانواده را به خطر مي اندازد و آرامش رواني را از خانواده ها سلب مي کند. اسلام راجع به تعدد زوجات نظر ويژه يي دارد و شرايط خيلي سختي هم براي آن گذاشته است.»</p>
<p>وي مي افزايد؛ «در قرآن به رعايت عدالت تاکيد شده و توصيه شده اگر نمي توانيد عدالت را رعايت کنيد اين کار را نکنيد. اين عدالت شامل عدالت عاطفي، اقتصادي و جنسيتي مي شود و آيا مردان مي توانند تمام ابعاد عدالت را رعايت کنند؟»</p>
<p>آجورلو ادامه مي دهد؛ «علامه اميني نگاه ظريفي به اين موضوع دارد و معتقد است جز اهل بيت و معصومان کسي نمي تواند به عدالت رفتار کند. واقعاً چه کسي مي تواند در حوزه عاطفي، عدالت را رعايت کند؟»</p>
<p>وي ادامه مي دهد؛ «در ايران ديده مي شود مرداني که توانايي مالي داشتن يک خانه را هم ندارند، چندين همسر مي گيرند و تمام اينها با هم در يک خانه زندگي مي کنند. بچه هاي اين خانواده ها چه جور تربيت خواهند شد؛ بچه هايي عقده يي که شاهد ظلم و اجحاف به مادران شان هستند.»</p>
<p>اين نماينده مجلس معتقد است؛ «ما از اسلام غافل شديم و از محتواي کامل دين مان غافل شده ايم. اگر دين مي گويد مي توانيد چهار زن بگيريد مولفه هايي هم براي آن تعيين کرده است. مولفه هاي عدالت بايد طوري پياده شوند که يک زن هم بتواند تشخيص بدهد که با وي به عدالت رفتار شده است وگرنه عدالتي که مجري، ناظر و قانونگذار آن يکي باشد که ديگر عدالت نيست.»</p>
<p>آجورلو تاکيد دارد؛ «هرجا که حضور زنان در حوزه تصميم و فقه کم رنگ بوده، مشکلاتي را به زنان تحميل کرده اند که نهادينه شده است وگرنه کجاي قرآن گفته شده که زنان نمي توانند مجتهد باشند؟ ما از مقام رهبري خواستيم شوراي فقهي مختص مسائل زنان تشکيل شود تا بر اساس نگاه فقهي مشکلات زنان را حل کنند.»</p>
<p><strong>يک سوال از زنان نماينده</strong>
<br>
سوالي هم از چند تن از نمايندگان مجلس پرسيديم مبني بر اينکه آيا شما اجازه مي دهيد دخترتان با مردي زن دار ازدواج کند؟ جواب ها بدين گونه بود.</p>
<p>فاطمه رهبر پاسخ مي دهد؛ «بحث ازدواج دختران با مردان زن دار در جامعه ما امري قبيح محسوب مي شود و هيچ دختري حاضر نيست اين گونه ازدواج کند و اگر دختري از روي اضطرار و مشکلاتي که دارد مجبور به ازدواج با مردي زن دار شود، ما نمي توانيم اين قانون را عمومي کنيم.»</p>
<p>رفعت بيات هم بعد از سخناني که در مورد ضرورت بازنگري کليه قوانين مربوط به زنان گفته بود، پاسخ مي دهد؛ «فکر مي کنم با توضيحاتي که در اين مورد دادم، جواب سوال تان را گرفتيد.»</p>
<p>نفيسه فياض بخش مي خندد و مي گويد؛ «خواهش مي کنم اين سوال را از من نپرسيد.»</p>
<p>تحريري نيک صفت بي درنگ جواب مي دهد؛ «مخالفت مي كنم. حتي اگر قرار است مردي ازدواج دوم انجام دهد و براي اين کار دلايل مورد قبولي هم دارد، باز هم اين دليل نمي شود که با يک دختر مجرد ازدواج کند چون از توصيه هاي دين اين است که بايد زن و مرد کفو هم باشند و اين فقط شامل دارايي، سطح فرهنگي و اجتماعي نمي شود بلکه به نظر من هم کفو بودن شامل مجرد بودن زن و مرد هم مي شود.»</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=1579 by HTTrack Website Copier/3.x [XR&CO'2014], Sat, 17 May 2025 00:44:22 GMT -->
</html>

