<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=10659 by HTTrack Website Copier/3.x [XR&CO'2014], Fri, 16 May 2025 23:48:39 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 10659
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article10659</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				<img class='spip_logo spip_logos' alt="" src="local/cache-vignettes/L200xH113/arton10659-a4cb9174f.jpg?1747433681" width='200' height='113' />
				
				<h1 class="titre">اعتراض زنان گرجستان به « آزمایش بکارت»</h1>
				
				<!-- finde_surligneconditionnel-->

				<p><small>دو شنبه21 مرداد 1392</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>دویچه ووله: گروهی از فعالان حقوق زنان علیه آزمایش‌های بکارت اعتراض کرده‌اند<br class='autobr' />
در جامعه سنتی گرجستان هنوز هم برای بسیاری بکارت زن یک عامل مهم در سنجش پاکدامنی و عفت تلقی می‌شود. ولی آزمایش بکارت موضوعی کاملا متفاوت است.<br class='autobr' />
پخش گزارشی از یکی از شبکه های تلویزیونی در مورد اینکه اداره پزشکی قانونی گرجستان هر ساله حدود ۲۰۰ مورد « آزمایش بکارت » انجام می دهد، اعتراضات شدیدی را برانگیخته است.</p>
<p>در این گزارش تلویزیونی یکی از پرشکان اداره پزشکی قانونی گرجستان روند اجرای این آزمایش را توضیح می‌دهد که عبارت است از استفاده از ابزارهای ساده پزشکی مخصوص آزمایش دهانه رحم و آلت تناسلی زنان برای تشخیص هرگونه آسیب دیدگی احتمالی پرده بکارت زنان جوان . طبق سنن رایج آسیب دیدگی پرده بکارت نشانه فعالیت و وجود رابطه جنسی تلقی می شود.</p>
<p>از زمان پخش این گزارش هزاران نفر از شهروندان گرجستان از طریق شبکه های اجتماعی دیدگاه‌های خود در تایید و یا مخالفت شدید با این نوع آزمایشها را ابزار کرده اند. روز چهارشنبه ۳۰ ژوییه نیز گروهی از زنان در اعتراض به این روش در برابر ساختمان پزشکی قانونی اجتماع کردند.</p>
<p>یکی از اعضای گروهی به نام « فمنیست‌های مستقل» که این تظاهرات را برپا کرده است می‌گوید زمان آن فرارسیده که این طرز فکر قدیمی را به چالش کشید که تنها معیار آن برای ارزش‌گذاری یک زن بکارت اوست.</p>
<p>او می افزاید: « خواست ما این است که اداره پزشکی قانونی کشور انجام آزمایش بکارت را متوقف کند. در عین حال ما خواستار آن هستیم که تبعیض موجود در مورد عادات و آزادی‌های جنسی زنان برطرف شده و زنان گرجستان در این زمینه از آزادی و حقوق برابر با مردان برخوردار باشند.»</p>
<p>با وجود آنکه یکی از پزشکان اداره پزشکی قانونی گرجستان در این گزارش تلویزیونی با ارائه تمام جزییات روش انجام آزمایش بکارت را شرح داده است ولی مدیریت این اداره با انتشار اطلاعیه‌ای اعلام کرده که فقط در مواردی مثل طرح ادعاهای تجاوز و یا سوء استفاده جنسی و فقط به دستور مراجع قضایی چنین آزمایش‌هایی را انجام می‌دهد.</p>
<p>اداره پزشکی قانونی گرجستان صدور «جواز بکارت» برای عروس و یا زنان جوان را تکذیب کرده است.</p>
<p>در گزارش پخش شده اینطور گفته می‌شود که اکثر دختران و زنان جوان توسط مادر، نامزد و یا مادرشوهر خود به این اداره آورده می‌شوند و در قبال پرداخت مبلغی بین ۱۰۰ تا ۲۰۰ دلار امیدوارند یک مدرک پزشکی دریافت کنند که در آن «بکارت» آنها تایید می‌شود.</p>
<p>در اکثر موارد از مراجعات اگر زن جوان نتواند چنین مدرکی را به دست بیاورد، نامزدی و ازدواجش به هم خورده و حتی اعضای خانواده خود نیز او را «به چشم بدی» می‌نگرند.</p>
<p>اثبات بکارت به حدی مهم است که برخی از زنانی که نتوانستند این آزمایش را با موفقیت پشت سر بگذارند به جراحی روی آورده و درست قبل از مراسم سعی می‌کنند بکارت خود را بازسازی و ترمیم کنند.</p>
<p>یکی از جراحانی که در این گزارش تلویزیونی شرکت داشت گفت که عمل جراحی ترمیم بکارت را در مورد یک زن ۴۰ ساله انجام داده که می‌خواسته برای ازدواج دومش ثابت کند که باکره است.</p>
<p>منتقدان این روش می گویند که انجام عمل بازسازی پرده بکارت «روشی وحشیانه و یادآور سنت‌های بدوی مثل نشان دادن ملافه آغشته به خون در فردای شب عروسی است».</p>
<p>منتقدان در عین حال می گویند دامن زدن به چنین «سنت‌های عقب مانده‌ای» ترویج دورویی در رفتار اجتماعی است؛ چون از یک طرف زنان را مجبور می کند که بکارت خود را ثابت کنند ولی از طرف دیگر مردان همواره تشویق می‌شوند که با آزادی کامل رابطه جنسی داشته باشند.</p>
<p>«تا تا تسوپوراشویل» پروفسور فلسفه و از جمله معترضان به این روش می‌گوید که در یک چنین فضایی اکثر مردان قبل از ازدواج برای داشتن رابطه جنسی به سراغ روسپیان می‌روند و این از نطر رفتار جنسی می‌تواند تاثیرات زیانبار و طولانی مدتی داشته باشد.</p>
<p>به اعتقاد او تثبیت بکارت به عنوان یک ارزش اجتماعی حتی برای مردان جوان نیز زیانبار است چون هیچگاه نخواهند توانست با کسی که به او علاقمند هستند رابطه جنسی برقرار کنند و مجبور می شوند یا به سراغ روسپیان بروند و یا با عجله و بدون یک علاقه آگاهانه خیلی زود ازدواج کنند.</p>
<p>مخالفان « آزمایش بکارت» می‌گویند که دولت گرجستان که منشور سازمان ملل متحد در مورد رفع تبعیض زنان را پذیرفته است نباید اجازه دهد که هیچ اداره دولتی و یا مراکز پزشکی خصوصی چنین روش‌هایی را اجرا کنند.</p>
<p>برخی از مقام‌های دولتی نیز با انتقاد از این روش آن را ضربه‌ای بزرگ به وجهه دمکراتیک و پیشرفته کشور می‌دانند. وزیر دادگستری گرجستان اعلام کرده که انجام چنین آزمایش‌هایی نشانه عقب ماندگی است.</p>
<p>ولی در مقابل یکی از اعضای پارلمان که عضو کمیسیون بهداشت و عضو شورای برابری حقوق اجتماعی کشور است می‌گوید برای انجام چنین آزمایش‌هایی تقاضا وجود دارد و دولت نمی‌تواند انجام آن را ممنوع کند.</p>
<p>گروهی از جامعه شناسان در گرجستان معتقدند که اهمیت بیش از حد برای بکارت زنان که محصول تبلیغات کلیسا و سنت‌های مردسالارانه حاکم بر جامعه است عوارض بسیار منفی خواهد داشت. از جمله این ناهنجاری‌ها که می‌تواند برای یک جامعه مدرن و پیشرفته مشکل آفرین باشد به افزایش رقم ازدواج های زودرس و ترک تحصیل دختران جوان به خاطر ازدواج و بارداری در سنین پایین اشاره می‌کنند.</p>
<p>با وجود آنکه انجام « آزمایش بکارت» اعتراض‌های فراوانی را برانگیخته، به نظر می‌رسد که جامعه گرجستان و حتی نسل جوان این کشور در مورد داشتن رابطه جنسی قبل از ازدواج دیدگاه‌های کاملا متفاوتی دارند و در نظرسنجی‌ها می توان دید که هنوز برای اکثر مردان بکارت نشانه «پاکدامنی» و «ارزش بسیار مهمی» است.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=10659 by HTTrack Website Copier/3.x [XR&CO'2014], Fri, 16 May 2025 23:48:41 GMT -->
</html>

