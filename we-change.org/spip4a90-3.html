<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=1532 by HTTrack Website Copier/3.x [XR&CO'2014], Sat, 17 May 2025 01:07:39 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 1532
			<br>
			<br>مسیر:<br> صفحه اول  &gt;  سایت نوشته ها
			<br>
			<br>لینک مستقیم:<span dir=ltr><br>/spip.php?article1532</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				<img class='spip_logo spip_logos' alt="" src="local/cache-vignettes/L83xH96/arton1532-0719ad9e6.jpg?1747341246" width='83' height='96' />
				
				<h1 class="titre">دربارهء لايحهء حمايت از خانواده گفت‌وگو مي‌كنيم / آمنه شیرافکن / روزنامه سرمایه</h1>
				
				<!-- finde_surligneconditionnel-->

				<p><small>سه شنبه4 دی 1386</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>نمايندگان زن حاضر در مجلس هفتم اعلام آمادگي كردند كه دربارهء لايحهء حمايت از خانواده با جمعي از فعالان حقوق زن در ايران ديدار و گفت‌وگو كنند.</p>
<p>بيش از 500 نفر فعال حوزهء زنان در ايران چندي پيش در نامه‌اي به نمايندگان زن مجلس ضمن انتقاد از مواد لايحهء حمايت از خانواده، خواستار گفت‌وگو و مناظره با آن‌ها شدند.</p>
<p>لايحهء حمايت از خانواده چندماهي است كه از سوي هيات‌دولت و قوهء قضاييه به كميسيون قضايي مجلس فرستاده شده است.</p>
<p>موادي از اين لايحه از جمله بند 23 آن و امكان اجازهء ازدواج مجدد مرد بدون اجازه از همسر  اول مورد انتقاد خيلي از كارشناسان و حقوقدانان قرار گرفته است. اگرچه به گفتهء برخي نمايندگان، تصويب اين لايحه به عمر مجلس هشتم نخواهد رسيد اما چند ماهي است كه فعالان حوزهء زنان در طيف‌هاي مختلف برآنند تا افكار عمومي را نسبت به آنچه با تصويب اين لايحه اتفاق خواهد افتاد، آگاه كنند.</p>
<p>نمايندگان نسبت به تبعات تصويب لايحه آگاه باشند</p>
<p>الهه كولايي نامه را امضا كرده است. نام او در ميان نام بيش از 500 فعال حقوق زنان در ايران به چشم مي‌خورد. كولايي كه تجربهء نمايندگي مجلس در دور گذشته را در پروندهء خود دارد حاضر است رودررو با نمايندگان فعلي مجلس گفت‌وگو كند.</p>
<p>او هدف خودش را دربارهء امضا كردن نامه خطاب به نمايندگان زن مجلس چنين عنوان مي‌كند:«كارهاي مختلفي از جمله برگزاري نشست‌ها، ترتيب دادن مناظره‌ها و مصاحبه‌ها صورت گرفته است اما مناظرهء رودررو با نمايندگان زن پيشنهاد خوبي بود كه با هدف حساس‌تر شدن آن‌ها نسبت به موضوع تصويب احتمالي لايحه صورت گرفت.»</p>
<p>كولايي معتقد است:«با وجود همهء مسايل سياسي بايد اين فرض، مبنا قرار گيرد كه خواست تمام گروه‌هاي سياسي، تغيير جامعه به سمت مثبت است و از نمايندگان كنوني زن حاضر در مجلس نيز اين انتظار مي‌رود كه نسبت به پيامدهاي تصويب چنين لايحه‌اي آگاه باشند.»</p>
<p>نامهء 500تن از فعالان حوزهء زنان  هنوز به بهارستان نرسيده است</p>
<p>فاطمه آجرلو، نمايندهء مجلس نامه را نديده است. موضوع را كه توضيح مي‌دهم دربارهء لايحهء حمايت از خانواده مي‌گويد:«اگرچه نقدهايي به لايحهء حمايت از خانواده مطرح است اما در لايحه مي‌توان نقاط قوت هم ديد. اشكالي كه در مادهء 23 اين لايحه است در حال حاضر مشكل‌ساز شده كه مي‌توان با الحاق تبصره‌اي مشكل را حل كرد اما نبايد در زمينهء حذف ماده اقدام شود چرا كه ازدواج مجدد در جامعهء ما يك واقعيت است.»</p>
<p>كولايي در همين زمينه نظري مخالف با آجرلو دارد. زيرا به اعتقاد او برخي سخنراني‌ها و موضع‌گيري‌ها در حوزهء قوانين و مسايل زنان، تبعات منفي به دنبال دارد، چه رسد به اين‌كه بخواهيم براي همين موارد بياني و اظهاري، قانون و چارچوب مدون لحاظ كنيم.</p>
<p>آجرلو با بيان اين‌كه انتقاد زيادي به لايحه ندارد اما از شنيدن اين‌كه گروهي از فعالان زن قصد دارند با نمايندگان زن در مجلس هشتم گفت‌وگو و مناظره كنند، استقبال مي‌كند و دفتر ميدان بهارستان و دفترش در كرج را براي برگزاري نشست و گفت‌وگو پيشنهاد مي‌دهد.</p>
<p>فعالان زن در نامهء خود خطاب  به نمايندگان مجلس تاكيد كرده‌اند: «تاريخ و وجدان حق‌جويانه به ما مي‌گويد وارد درگيري‌هايي كه ربطي به جامعهء زنان ندارد، نشويم و به فكر ميليون‌ها زن و دختري باشيم كه بعدها از تصميم‌ها و مصوبات ما رنج خواهند ديد.»</p>
<p>گروه‌هاي كارشناسي بر تصويب لايحه  اعمال نظر كنند</p>
<p>نقدهايي كه تاكنون نسبت به لايحهء حمايت از خانواده مطرح شده است بر تزلزل خانواده به دنبال تصويب چنين لايحه‌اي تاكيد دارد.</p>
<p>كولايي در همين زمينه مي‌گويد: «اين لايحه علاوه بر سست كردن كانون خانواده ديدگاه‌هاي بنيانگذار انقلاب دربارهء حقوق و كرامت زن را مخدوش مي‌كند.»</p>
<p>گفت‌وگو و مناظره خواست بيش از 500 زني است كه نامه‌اي خطاب به مجلس هفتم نوشته‌اند.</p>
<p>زهره ارزني، وكيل دادگستري معتقد است:«بايد گروه‌هاي كارشناسي متشكل از حقوقدانان، روانشناسان، جامعه‌شناسان و مددكاران اجتماعي در تصويب چنين لايحه‌اي اعمال نظر كنند.»</p>
<p>او به موارد مختلفي از مشكلات حقوقي زنان در ايران اشاره مي‌كند: «سن ازدواج دختران در حال حاضر در كشور 13 سال است اما آمار ازدواج در ايران نشان مي‌دهد كه در حال حاضر ميانگين سن ازدواج براي دختران 24 سال است. از سوي ديگر در لايحهء حمايت از خانواده به موضوع حق طلاق زن و ديگر موارد حمايتي توجهي نشده است.»</p>
<p>اگرچه ارزني با خيلي از بندها و مواد مندرج در لايحهء حمايت از خانواده مخالف است اما عشرت شايق ديگر نمايندهء زن حاضر در مجلس هفتم كليات لايحه را مثبت مي‌خواند: «اشكال لايحه همان مادهء 23 است كه ما هم قبول داريم و براي رفع مشكل كنوني هم قرار شده كه علاوه بر گنجاندن رضايت همسر اول و در مرحلهء بعدي راي دادگاه، حق طلاق را نيز در اين شرايط براي زن در نظر بگيرند.»</p>
<p>فعالان زن همچنين در نامهء خود عنوان كرده‌اند: «هم شما و هم ما امضاكنندگان اين نامه مي‌دانيم كه مشكلات بسياري در نظام حقوقي كشور در زمينهء حقوق و جايگاه زنان وجود دارد كه زندگي بسياري از آنان را با بن‌بست‌ها و مشكلات جدي مواجه كرده است. چه اگر نبود چنين مشكلاتي، قوه‌ءقضاييه درصدد تنظيم لايحه براي تخفيف اين مشكلات برنمي‌آمد. اما لايحه‌اي كه قوهء‌قضاييه ارايه كرده، با تحميل عجولانهء چند ماده، به ضد خود، يعني به ضدخانواده تبديل شد.»</p>
<p>مناظره نه، گفت‌وگو مي‌كنيم</p>
<p>شايق هم نامهء فعالان زن براي گفت‌وگو با نمايندگان زن مجلس هفتم را دريافت نكرده است. با اين همه مي‌گويد: «با لفظ مناظره مخالفم. چرا كه خانم‌هايي كه مي‌خواهند براي گفت‌وگو بيايند مثل ما به لايحه انتقاد دارند. مناظره زماني صورت مي‌گيرد كه دو طرف بخواهند موارد اختلاف را بررسي كنند. اما ما با آن‌ها اختلافي نداريم و گفت‌وگو قطعا هم به ما و هم به فعالان زن كمك خواهد كرد و از آن استقبال مي‌كنيم.»</p>
<p>لايحهء حمايت از خانواده اين روزها در كميسيون قضايي مجلس در حال بررسي است.</p>
<p>فاطمه آليا، نمايندهء مجلس هم از درخواست فعالان زن حمايت مي‌كند: «پيشنهاد مي‌كنم كه ابتدا فعالان زنان خواستشان را به شكل مكتوب برايمان بفرستند و بعد هم كه ما آن را بررسي كرديم روي موارد موردنظر آن‌ها به شكل شفاهي گفت‌وگو كنيم.»</p>
<p>اغلب نمايندگان زن مجلس اگرچه غالبا نامه درخواست گفت‌وگو را دريافت نكرده‌اند اما مشتاق‌اند كه نامه را ببينند و شمارهء نمابر دفترشان را مي‌دهند.</p>
<p><a href="http://www.sarmayeh.net/webfa/default.aspx?IssueType=1&amp;IssueDate=1386/10/03&amp;Group=50#56736" class='spip_out' rel='external'>روزنامه سرمایه</a></p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=1532 by HTTrack Website Copier/3.x [XR&CO'2014], Sat, 17 May 2025 01:07:41 GMT -->
</html>

