<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=6038 by HTTrack Website Copier/3.x [XR&CO'2014], Sat, 17 May 2025 18:31:41 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 6038
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article6038</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">سیاستهای کنترل جمعیت هنوز توجیه دارد/ ضرورت فرزندآوری در دراز مدت</h1>
				
				<!-- finde_surligneconditionnel-->

				<p><small>جمعه14 خرداد 1389</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p><strong>خبرگزاری مهر-</strong> معاون مرکز اطلاعات آمار شورای فرهنگی اجتماعی زنان با بیان اینکه نرخ رشد فعلی باروری در کشور مناسب بوده و هنوز سیاستهای کنترل جمعیت برای کشور قابل توجیه است، گفت: به لحاظ کاهش جمعیت احساس خطر نمی کنیم.</p>
<p>به گزارش خبرنگار مهر، ناهید رام پناهی در نشست روز چهارشنبه معاونان شورای فرهنگی اجتماعی زنان با خبرنگاران در پاسخ به پرسش خبرنگار مهر مبنی بر اینکه آیا روند تغییر نرخ باروری در کشور نگران کننده است، تصریح کرد: هنوز به لحاظ کاهش جمعیت احساس خطر نمی کنیم ولی باید نگاه درازمدتی به وضعیت فرزندآوری در کشور داشته باشیم و سیاستهایی برای آینده در این زمینه تدوین شود.</p>
<p>وی همچنین در پاسخ به سئوال دیگر خبرنگار مهر در ارتباط با علت اعلام نشدن اطلاعات و آمار مربوط به حوزه آسیبهای اجتماعی زنان اظهار داشت: طرح ارزیابی آسیبهای اجتماعی زنان در سراسر کشور در 12 حوزه آسیبی مختلف اجرا شده و هم اکنون اطلاعات کاملی از وضعیت زنان در حوزه های مختلف آسیب های اجتماعی در دسترس است.</p>
<p>معاون مرکز اطلاعات آمار شورای فرهنگی اجتماعی زنان ادامه داد: این اطلاعات برای برنامه ریزی به مدیران سطوح بالای کشور از جمله رئیس جمهور و دبیرشورای عالی انقلاب فرهنگی ارائه شده است ولی نمی توان این اطلاعات را در اختیار رسانه ها قرار داد.</p>
<p>وی تصریح کرد: عقل حکم می کند پیش از اینکه این گونه اطلاعات رسانه ای شود، برای تدوین برنامه های عملیاتی از آنها استفاده شود چرا که ممکن است با ارائه این آمار اغراق گویی هایی در جامعه  صورت گیرد.</p>
<p>وضعیت زنان ایران به مراتب بهتر از بسیاری از کشورهای اروپایی است</p>
<p>وی تاکید کرد: آمار نشان می دهد که کشور ایران به لحاظ آسیبهای اجتماعی حوزه زنان به نسبت بسیاری از کشورهای اروپایی که ادعای وضعیت پیشرفته ای دارند بهتر است و بسیاری از این کشورها در بحران آسیبهای اجتماعی قرار دارند.</p>
<p>به گفته رام پناهی بر اساس طرح ارزیابی آسیبهای اجتماعی، تنها 5 درصد از مجرمان کشور را زنان تشکیل می دهند.</p>
<p><strong>تنها یک بند طرح عفاف و حجاب به اقدامات سلبی اختصاص دارد</strong></p>
<p>وی در مورد ابعاد طرح گسترش عفاف و حجاب که از سوی شورای عالی انقلاب فرهنگی تصویب شده است، خاطرنشان کرد: این طرح دارای 46 بند اجرایی است که از آن میان تنها یک بند به اقدامات سلبی برای توسعه عفاف و حجاب اشاره کرده و 45 بند دیگر ایجابی و اغلب توصیه ای است.</p>
<p>معاون مرکز اطلاعات آمار شورای فرهنگی اجتماعی زنان با اشاره به تصویب طرح گسترش عفاف و حجاب در سال 84 و تنظیم دیرهنگام آیین نامه اجرایی آن اظهار داشت: بخش قابل توجهی از این مصوبه بحث مربوط به عفاف است که بسیاری تنها مباحث مربوط به رعایت حجاب و پوشش را از آن دریافت کرده اند.</p>
<p>وی تاکید کرد: تنها یک بند این مصوبه به اقدام نیروی انتظامی با هنجارشکنان اشاره دارد ولی سایر فعالیتهای فرهنگی در این بخش متوقف شده است و هر یک از ارگانها مدعی هستند که متولی امر فرهنگ در جامعه نیستند.</p>
<p>به گفته رام پناهی، فعالیتهای فرهنگی ظرافت خاصی دارد و با توجه به دیربازده بودن آن معمولا آثار این فعالیتها در جامعه دیده نمی شود.</p>
<p>معاون مرکز اطلاعات آمار شورای فرهنگی اجتماعی زنان با اشاره به هنجارشکنان اجتماعی که به رواج بدحجابی در جامعه دامن می زند تصریح کرد: برای مقابله با این افراد باید نیروی انتظامی وارد عمل شود ولی باید مصادیق این هنجارشکنیها مشخص شود تا هر کسی نتواند در این زمینه سلیقه ای عمل کند.</p>
<p>وی همچنین درادامه این نشست به ارائه آمارهایی از حوزه زنان و وضعیت پیشرفت زنان در انقلاب اسلامی پرداخت و گفت: جمعیت زنان قبل از پیروزی انقلاب اسلامی یعنی سال 1355 حدود 16 میلیون نفر بود که 48.5 درصد جمعیت کل کشور را شامل می شد این درحالی است در سال 89 جمعیت زنان به حدود 36 میلیون نفر رسیده که 49 درصد جمعیت را شامل می شود. این به این معنا است که نسبت جنسی جمعیت در این سالها از 106.1 به 103.22 کاهش پیدا کرده است.</p>
<p><strong>افزایش جمعیت زنان میانسال</strong></p>
<p>رام پناهی گفت: مقایسه هرم سنی جمعیت زنان در سه دهه اخیر نشان می دهد در سالهای اخیر از درصد جمعیت اطفال، کودکان و نوجوانان کاسته شده و به جمعیت جوانان، میانسالان و بزرگسالان افزوده شده به طوری که 44.67 درصد از زنان کشور در سنین 25 تا 64 سال قرار دارند.</p>
<p>وی با اشاره به اینکه 25 درصد زنان کشور سنینی بین 15 تا 24 سال دارند افزود: متوسط رشد جمعیت کشور در حال کاهش است که به سیاستهای اعمال شده در جهت برنامه های تنظیم خانواده بر می گردد. به گونه ای که متوسط رشد جمعیت در فاصله زمانی سالهای 75 تا 85 برای زنان 1.6 و برای مردان 1.63 صدم بوده که این رقم نسبت به دهه قبل از آن 43 صدم درصد برای زنان و 27 صدم درصد برای مردان کاهش یافته است.</p>
<p><strong>کاهش نرخ باروری به 1.8 فرزند در سال 88</strong></p>
<p>رام پناهی افزود: در سال 1355 هر زن ایرانی به طور میانگین 6.3 فرزند در سنین باروری خود به دنیا می آورد که این رقم در دهه اول انقلاب اندکی افزایش پیدا کرد و در سال 65 به هفت فرزند رسید ولی در دو دهه بعد به طور قابل توجهی سیر نزولی پیدا کرد بطوری که به 2.1 فرزند در سال 85 و 1.8 فرزند در سال 88 رسید.</p>
<p>به گفته وی بر اساس آمار نرخ باروری کل کشور در مدت 33 سال گذشته 4.5 فرزند کاهش داشته است و چنانچه همین وضعیت ادامه یابد در سالهای آینده شاهد نرخ منفی رشد جمعیت و در سالهای آتی شاهد پیری جمعیت خواهیم بود.</p>
<p><strong>افزایش سه و نیم ساله سن ازدواج زنان</strong></p>
<p>وی در ادامه با اشاره به آمار ازدواج و طلاق در کشور اظهار داشت: آمار سال 85 نشان می دهد که 56.7 درصد زنان کشور دارای همسر، 6.46 درصد بی همسر در اثر فوت ، 86 صدم درصد بی همسر بر اثر طلاق و 35 درصد نیز هرگز ازدواج نکرده هستند و ارزیابی تغییرات این شاخص در سالهای 55 تا 85 بیانگر این است که درصد جمعیت زنان متاهل در دهه اول انقلاب بالاترین رقم و به میزان 58.5 درصد جمعیت زنان کشور بود ولی این نسبت به تدریج در دهه دوم کاهش پیدا کرد و در سال 76 به پایین ترین حد خود یعنی 51.8 درصد جمعیت کل زنان کشور رسید.</p>
<p>رام پناهی با اشاره به اینکه بر اساس آمار سال 85 ، 56 درصد کل جمعیت زنان متاهل هستند، ادامه داد: بر اساس آمار سازمان ثبت احوال کشور در سال گذشته حدود 890 هزار مورد ازدواج ثبت شده که نسبت به سال قبل از آن کمتر از یک درصد افزایش داشته است. میانگین سن ازدواج زنان در سال 85 ، 23.2 سال و برای مردان 26.2 سال برآورد شده است و ارزیابی تغییرات این شاخص در سه دهه پس از انقلاب نشان می دهد که میانگین سن ازدواج برای مردان کاهش و برای زنان تقریبا ثابت بوده و در دهه دوم برای این دو قشر افزایش داشته است.</p>
<p>به گفته وی میانگین سن ازدواج در سه دهه پس از انقلاب 3.5 سال برای زنان و 2.1 سال برای مردان افزایش داشته است.</p>
<p><strong>یک سوم ازدواجهای شمال شهر تهران به طلاق می انجامد</strong></p>
<p>رام پناهی در مورد آمار طلاق کشور نیز گفت: در سال گذشته حدود 125 هزار مورد طلاق به ثبت رسیده و نسبت طلاق به ازدواج در این سال 14.125 درصد است به طوری که از هر هفت ازدواج یک ازدواج در کل کشور به طلاق منجر می شود که میزان آن در استان تهران از هر چهار ازدواج یک مورد و در مناطق شمالی شهر تهران از هر سه مورد ازدواج یک مورد آن به طلاق می انجامد.</p>
<p>وی گفت: بر اساس آمار نسبت طلاق به ازدواج در سه دهه گذشته 28 درصد افزایش یافته است.</p>
<p><strong>نیمی از پذیرفته شدگان مقطع دکترا زن هستند</strong></p>
<p>وی در مورد وضعیت آموزشی و علمی زنان بعد از انقلاب گفت: در سال 87-88، 40.57 درصد کل پذیرفته شدگان در مقطع کاردانی، 60.23 درصد قبول شدگان در مقطع کارشناسی، 47.12 درصد پذیرفته شدگان کارشناسی ارشد و 47.36 درصد دانشجویان پذیرفته شده مقطع دکترا زن بودند.</p>
<p>همچنین در این سال تحصیلی 51 درصد دانشجویان دانشگاههای دولتی را زنان تشکیل دادند که نسبت به سالهای قبل از انقلاب 70 درصد افزایش داشته است. همچنین سهم دختران از دانشجویان رشته های علوم پزشکی حدود 73 درصد است.</p>
<p>وی تصریح کرد: این آمار نشان می دهد باوجود ادعای برخی در مورد اینکه تنها آمار قبولی زنان در سطوح پایین دانشگاهی افزایش پیدا کرده است زنان در سطوح بالاتر مانند کارشناسی ارشد و دکترا نیز بخش عمده ای از دانشجویان را تشکیل می دهند.</p>
<p>در ادامه این نشست احمدیه معاون پژوهشی شورای فرهنگی اجتماعی زنان گفت: از سال 79، 46 کتاب در شورا به چاپ رسیده که 21 کتاب در حوزه حقوقی، 11 کتاب در زمینه مباحث اجتماعی و هشت کتاب در مورد معارف است.</p>
<p>وی با اشاره به طرحهای تحقیقاتی شورای فرهنگی اجتماعی زنان افزود: بازنگری قانون مدنی، بررسی قوانین مجازات اسلامی، خلاهای قانونی حقوق کودک و شناسایی مشکلات زنان در عرصه حقوق جزا و خانواده از طرحهای اجرا شده شوراست.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=6038 by HTTrack Website Copier/3.x [XR&CO'2014], Sat, 17 May 2025 18:31:41 GMT -->
</html>

