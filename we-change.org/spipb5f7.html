<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=4035 by HTTrack Website Copier/3.x [XR&CO'2014], Sat, 17 May 2025 03:53:22 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 4035
			<br>
			<br>مسیر:<br> صفحه اول  &gt;  سایت نوشته ها
			<br>
			<br>لینک مستقیم:<span dir=ltr><br>/spip.php?article4035</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				<img class='spip_logo spip_logos' alt="" src="local/cache-vignettes/L192xH142/arton4035-32bac71c0.jpg?1747452869" width='192' height='142' />
				<p class="surtitre">در گفت و گو با روز</p>
				<h1 class="titre">جرم جديد: عضويت در کمپين</h1>
				<p class="soustitre">روزآنلاین</p>
				<!-- finde_surligneconditionnel-->

				<p><small>سه شنبه8 اردیبهشت 1388</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>در جديدترين برخوردهاي قضايي با فعالان کمپين يک ميليون امضا، پرستو الهياري به يک سال حبس تعزيري محکوم شده ‏و مريم مالک با قرار وثيقه 20 ميليوني در بازداشتگاه اوين منتظر تبديل يا تخفيف اين قرار است. پرستو الهياري، مهناز ‏پراکند (يکي از وکلاي مريم مالک) و پروين اردلان، فعال حقوق زنان، در گفت و گو با روز به بيان ديدگاه هاي خود در ‏مورد اين احکام پرداخته اند. ‏</p>
<p> پرستو الهياري درباره حکم خود به "روز" مي گويد : "ظرف فرصت قانوني يعني 20 روز آينده، به اين حکم اعتراض ‏خواهيم کرد." الهياري که شعبه 28 دادسراي انقلاب وي را بر اساس اتهام اقدام عليه امنيت ملي از طريق تبليغ عليه نظام به ‏يک سال زندان محکوم کرده تصريح مي کند: "در صحبتها به من گفته مي شد که اتهامم به خاطر تشکيلات کمپين يک ‏ميليون امضا وارد شده. در حالي که کمپين تشکيلاتي ندارد و تشکيلاتي نساخته. "‏</p>
<p> اتهامي که به اين فعال کمپين يک ميليون امضا وارد شده بر اساس ماده 500 قانون مجازات اسلامي است که بر اساس آن ‏‏"هر كس عليه نظام جمهوري اسلامي ايران يا به نفع گروهها و سازمانهاي مخالف نظام به هر نحو فعاليت تبليغي نمايد به ‏حبس از سه ماه تا يكسال محكوم خواهد شد".</p>
<p> اما الهياري نه تنها اين اتهام را با فعاليتهاي خود متناسب نمي بيند، بلکه در ‏مغايرت و تناقض با آن مي داند و تاکيد دارد: "کمپين حرف از تغيير و اصلاح قانون مي زند. وقتي ما براي اصلاح قانون ‏فعاليت مي کنيم، يعني اصول نظام را قبول کرده ايم. بنابراين اتهام هايي که به ما وارد مي شود با واقعيت انطباق ندارد و در ‏تناقض با آن است."‏</p>
<p>در گفت و گويي ديگر با روز، مهناز پراکند يکي از وکلاي مريم مالک مي گويد: "روز چهارشنبه گذشته ماموران با حکم ‏بازرسي منزل، به خانه خانم مالک مراجعه کرده و کامپيوتر، کتابها و جزوه هاي ايشان را ضبط کردند. همان روز هم به ‏ايشان احضاريه اي براي مراجعه به پليس امنيت داده شد که روز شنبه به آنجا مراجعه کردند و بعد از بازجويي، به مدت ‏‏24 ساعت قرار صادر شد که تحت نظر باشند. "‏</p>
<p>پراکند در ادامه توضيح روند بررسي اتهام وارد شده به مريم مالک يادآور مي شود: "پس از 24 ساعت اقامت اجباري در ‏بازداشتگاه وزرا خانم ملک را براي تفهيم اتهام به دادسرا بردند و درآنجا دو اتهام " عضويت در گروه کمپين يک ميليون ‏امضا" بر اساس ماده 499 قانون مجازات اسلامي و يکي هم "فعاليت تبليغي عليه نظام" بر اساس ماده 500 قانون مجازات ‏اسلامي به وي تفهيم شد. و بعد هم قرار وثيقه اي به مبلغ 20 ميليو تومان براي ايشن صادر شد که چون قادر به تامين آن ‏نبودند، وي را به زندان اوين منتقل کردند و امروز ( دوشنبه) نيز که خانواده اش براي گرفتن تبديل يا تخفيف در وثيقه ‏مراجعه کرده بودند، موفق به ديدار بازپرس نشدند. "‏</p>
<p> پراکند درباره اتهامي که به خاطرعضويت در کمپين يک ميليون امضا به موکلش وارد شده آن را "جرم انگاري" دانسته و ‏اين اتهام را با اصل قانوني بودن جرم و مجازات منطبق نمي داند. به عقيده وي: "اولا کمپين، يک تشکل يا جمعيت نيست و ‏از نظر حقوقي اساسنامه اي که نشان دهنده جمعيت بودن يا تشکل داشتن باشد ندارد و دوم اينکه حتا اگر فرض کنيم که اين ‏گروه يک تشکل است باز هم مشمول اين بند قانون نمي شود زيرا فعالان اين کمپين هرگز در راستاي برهم زدن امنيت ‏کشور اقدامي نکرده اند و فعاليت آنها صرفا در جهت اصلاح قانون از طريق روشهاي مسالمت آميز اجتماعي بوده است."‏</p>
<p> پروين اردلان فعال حقوق زنان درباره اينکه بتازگي فعاليت در کمپين يک ميليون امضا را به عنوان اتهام به افراد تفهيم مي ‏کنند، به "روز" مي گويد: "اتهام وارد شده به مريم مالک و پرستو الهياري فعاليت در کمپين عنوان شده که نوعي ديگر از ‏آن هم قبلا به خانم مقدم تفهيم شده بود و اين، نشان دهنده افزايش فشار سياسي بر فعالان کمپين يک ميليون امضا است." ‏</p>
<p> اردلان نيز با اشاره به اينکه سال جديد با بازداشت 12 تن از فعالان جنبش زنان، براي فعالان مدني آغاز شد و وضعيت ‏همچنان ادامه دارد، خاطرنشان مي کند: "فرصت انتخاباتي نه تنها دليلي براي کاهش اين فشارها نيست بلکه واقعيت جز اين ‏بوده است! از ابتداي سال جديد شاهديم که دائما فشار بر فعالان جنبش هاي مدني از جمله زنان و دانشجويان زيادتر شده ‏است. بنابراين من نظر کساني که به دنبال استفاده از فرصتهاي انتخاباتي براي بسط فعاليتهاي مدني هستند را جلب مي کنم ‏که به اين فشارها و هزينه هايي که در اين فاصله زماني بيشتر از قبل هم شده توجه نشان بدهند." اردلان مي افزايد: "اگر ‏فعاليت در کمپين يک ميليون امضا جرم است به اين معني است که فعاليت در جنبش زنان جرم است. آيا اين براي فعالان ‏جنبش زنان مهم نيست؟"‏</p>
<p><a href="http://www.roozonline.com/archives/2009/04/post_12499.php" class='spip_out' rel='external'>سارا مقدم</a></p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=4035 by HTTrack Website Copier/3.x [XR&CO'2014], Sat, 17 May 2025 03:53:23 GMT -->
</html>

