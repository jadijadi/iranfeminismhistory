<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=10181 by HTTrack Website Copier/3.x [XR&CO'2014], Sat, 17 May 2025 01:11:06 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 10181
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article10181</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">نجات زنان زلزله‌زده با توزیع به موقع لوازم بهداشتی</h1>
				
				<!-- finde_surligneconditionnel-->

				<p><small>چهار شنبه8 آذر 1391</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>بی بی سی فارسی: سه ماه پس از زلزله آذربایجان در شمال غربی ایران، به گفته شاهدان عینی وضعیت بهداشتی مناطق زلزله زده در اهر، هریس و ورزقان نسبت به قبل از زلزله بد نیست اما با توجه به وضعیت بد بهداشتی منطقه قبل از زلزله، بهبود امکانات بهداشتی از نیازهای مبرم است.<br class='autobr' />
"توزیع به موقع پد بهداشتی و لباس زیر زنانه در میان زنان زلزله زده آذربایجان توانست از درگیری آنها با بیماری های عفونی پیشگیری کند؛ این از اتفاقات مهم و موثری بود که در زلزله ی آذربایجان افتاد؛ نکته ای که کمبودش زنان زلزله زده بم را دچار بیماریهایی کرد که هنوز هم با آن درگیرند."</p>
<p>این را پزشکی می گوید که خود از امدادگران داوطلب زلزله های بم، رودبار و آذربایجان بوده است.</p>
<p>او با اشاره به این که هنوز هم هر دو هفته یک بار به روستاهای زلزله زده سر می زند، می‌افزاید: آموزشهای بهداشتی از سوی امدادگران داوطلب، آگاه سازی زنان آسیب دیده نسبت به احتمال وقوع بیماری های عفونی و آمیزشی در این شرایط بحرانی و توزیع کاندوم خیلی به موقع بود و حالا می بینیم آنها با مشکلات کمتری رو به رو هستند.</p>
<p>وی حوادث ناشی از رعایت نکردن ایمنی، از جمله وقوع آتش سوزی در چادرها را از جمله مسائل دردسرساز برای مردم در مناطق زلزله زده که حالا درگیر سرمای کشنده آذربایجان هستند می داند و می افزاید: متاسفانه دو نفر در این حوادث جان باخته اند.</p>
<p>یک پزشک دیگر نیز با بیان این که در نیمه های آبان ماه در مناطق زلزله زده بوده است، تاکید کرد: وضعیت بهداشتی منطقه نسبتا خوب است، بیماری شایعی گزارش نشده و مشکلات عمومی مردم در زمینه بهداشتی، بیشتر خشکی پوست، شکاف لب و پوست صورت است که این مشکل ناشی از سرمای هوا و پوستهای شکننده مردم در اثر کمبود انواع ویتامین اتفاق می افتد.</p>
<p><strong>یک پزشک در منطقه زلزله زده</strong></p>
<p>البته ضعف و بی حالی نیز نسبتا شایع است.</p>
<p>او با بیان این که زمستان زودرس آذربایجان مردم مناطق زلزله زده، به ویژه کودکان را دچار سرماخوردگی کرده است، می گوید: اما خوشبختانه در این خصوص خطر جانی آنها را تهدید نمی کند.</p>
<p>وی در خصوص وضعیت بهداشت زنان توضیح می دهد: در سفر اخیر به روستاهای کویچ، چراغلو، زنگ آباد، قره قیه، مشک عنبر و باجه باج سر زدم؛ متاسفانه زنان باردار به مراقبت های ماهیانه مامایی دسترسی ندارند، چرا که رفت و آمد آنها به شهر و مراجعه به پزشک، با توجه به مشکلات حمل و نقل بسیار سخت است.</p>
<p>آن اوایل نیز زنانی که کودک شیرخوار خود را در زلزله از دست داده بودند، دچار مشکلاتی چون تجمیع شیر در سینه بودند که با توجه به نبود حمام و آب گرم، امکان درمان که عمدتا ماساژ با آب گرم است، نداشتند. در روستای ورمیس دقیقا با این مشکل رو به رو شدم.<br class='autobr' />
به گفته او روستاهای آذربایجان مثل بسیاری از روستاهای سایر مناطق ایران وضعیت بهداشتی خوبی ندارند و بهبود این وضعیت یک عزم جدی می خواهد.</p>
<p>در این حال رئیس کمیسیون بهداشت و درمان مجلس آغاز فصل سرما را نگران کننده توصیف کرده و گفته با توجه به آغاز فصل سرما شیوع بیماری های مختلفی مثل آنفولانزا بسیار محتمل است.</p>
<p>نبود مسکن برای این افراد شیوع بیماری های مشترک بین دام و انسان را نیز افزایش می‌دهد، چون دامداران مجبور هستند کنار احشام خود زندگی کنند و این مسائل باعث بیماری ها می شود.</p>
<p>وزارت بهداشت ایران به گروههای آسیب پذیرتر مثل سالمندان و کودکان واکسن آنفولانزا تزریق کرده اما با وضعیت موجود نگرانی همچنان وجود دارد.</p>
<p>وزارت بهداشت مقادیری بسیار محدود واکسن آنفولانزا داشته و مقام های رسمی ایران می‌گوید که همه آن را استفاده کرده اند.</p>
<p>گزارش نمایندگان مجلس نشان می دهد که دولت در ابتدا (بعد از زلزله) ۸۰۰ میلیارد ریال برای کمک به ارائۀ خدمات درمانی در این مناطق تصویب کرد که بعد از مدتی به فراموشی سپرده شد.</p>
<p>رئیس دانشگاه علوم پزشکی تبریز هم می گوید برای این که از سمت دولت به ما کمکی نشد، ما نیز دستور دادیم که مراکز بهداشتی و درمانی در ازای ارائۀ خدمات ، پول دریافت کنند.</p>
<p>وی از اعتراض زلزله زدگان نسبت به دریافت پول در ازای ارائه خدمات پزشکی خبر می‌دهد و می گوید "ما این اعتراض را منتقل کردیم و از مسئولان دانشگاه علوم پزشکی تبریز خواستیم سعی کنند از دولت کمک بگیرند و خدمات درمانی را به صورت دائمی و رایگان در اختیار مردم قرار دهند که رئیس دانشگاه علوم پزشکی گفت توان آن را نداریم."<br class='autobr' />
رئیس کمیسیون بهداشت و درمان مجلس ایران اعلام کرده است به واحدهای درمانی دانشگاه علوم پزشکی در سراسر مناطق زلزله زده حدود ۴۲ میلیارد تومان خسارت وارد شده است.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=10181 by HTTrack Website Copier/3.x [XR&CO'2014], Sat, 17 May 2025 01:11:06 GMT -->
</html>

