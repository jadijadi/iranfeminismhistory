<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=4984 by HTTrack Website Copier/3.x [XR&CO'2014], Sat, 17 May 2025 17:40:53 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 4984
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article4984</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">ايجاد دانشگاه تك‌جنسيتي در دانشگاه‌هاي تهران، ‏‌بهشتي و صنعتي‌شريف </h1>
				
				<!-- finde_surligneconditionnel-->

				<p><small>شنبه23 آبان 1388</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p><a href="http://ilna.ir/newsText.aspx?id=89486" class='spip_out' rel='external'>ایلنا:</a> معاون پژوهشی نهاد نمایندگی مقام معظم رهبری در دانشگاه‌ها با بیان این که بيش از 90 درصد دانشجويان دانشگاه امام صادق بر اين عقيده هستند كه دانشگاه تك‌‌جنسيتي موفق‌تر است ، گفت:اما اكثر دانشجويان دانشگاه‌هاي شهيد بهشتي و الزهراء چنين باوري را ندارند.</p>
<p>به گزارش خبرگزاري ايلنا حبیب محمد‌نژاد درباره اهمیت و ویژگی‌های طرح پژوهشي «شناخت آثار و دستاوردهاي جداسازي جنسيتي در آموزش عالي» اظهار داشت: این طرح در سال تحصيلي 88-87 انجام شده است و هدف اصلی از اجرای این طرح پاسخگويي علمي و تجربي به ادعاي تبعيض جنسيتي مثبت يا منفي در تحصيلات و پذيرش يا رد هر يك از اين پيامدها است كه ابعاد، علل و آثار يك نظام آموزشي تك ‌جنسيتي (دخترانه) به عنوان نهاد و سازماني علمي ـ آموزشي و تربيتي مورد بررسي همه جانبه و دقيق و مقايسه با همتاي دوجنسيتي‌(مختلط) آن در حوزه آموزش‌عالي قرار گرفته است.</p>
<p>جامعه آماري طرح مذکور شامل دانشگاه‌هاي شهيد بهشتي، امام صادق(ع) و الزهرا(س) در شهر تهران كه شامل حجم نمونه‌اي حدوداً 900 نفر بوده است.</p>
<p>وی با بیان این که ميزان پايبندي خانواده‌های دانشجویان به مسايل ديني و مذهبي مورد بررسی قرار گرفته است ، تصریح کرد: میزان پایبندی به اعمال و فرائض دینی در خانواده‌هاي دانشجويان دانشگاه امام صادق و الزهرا از دانشگاه شهيد بهشتي بيشتر است.</p>
<p>معاون پژوهشی نهاد نمایندگی مقام معظم رهبری در دانشگاه‌ها با بیان این که تك‌جنسيتي و يا مختلط بودن دانشگاه ها در روند آموزش و يا موفقيت‌هاي بعد از فارغ‌التحصيلي نقش مستقيم ندارد ،خاطر نشان کرد: عوامل اجتماعي، روان‌شناختي و حتي اقتصادي باعث مي‌شود كه ارزيابي دانشجو از دانشگاه به سمت منفي گرايش پيدا كند و چون اين عوامل پوشيده است دانشجو به نزديك‌ترين و ظاهري‌ترين عامل كه تك‌جنسيتي بودن است، اين عدم موفقيت را نسبت مي‌دهد. دانشگاه‌هاي تك‌جنسيتي بايد يا با كاركرد مشخص و كاملاً مشهود تأسيس شوند و يا حضور در آنها و ثبت‌نام و تحصيل كاملاً اختياري باشد.</p>
<p>وي با اشاره به این که اگر بخواهيم فضايي امن و سالم و پرنشاط در دانشگاه داشته باشيم بايد دانشگاه هاي تك‌ جنسيتي را در مقايسه با ساير دانشگاه‌ها از امكانات علمي و پژوهشي و انساني و جايگاه اجتماعي بالاتري مجهز کنیم ، تصریح کرد: دانشگاه تك‌جنسيتي دانشگاهي است بزرگ با حضور دانشجويان پسر و دختر در محيطي جدا از هم كه نسبت به عملكرد تحصيلي و موفقيت‌هاي آموزشي و پژوهشي هم آگاهي دارند و در صورت تمايل نظام آموزش عالي كشور براي ايجاد و تأسيس چنين دانشگاهي بايد يكي از دانشگاه‌هاي بزرگ كشور مثل دانشگاه تهران، شهيد بهشتي، صنعتي شريف و به شكل پايلوت اين امر اختصاص داده شوند.</p>
<p>محمد نژاد گفت: بيش از 8/61 درصد دانشجويان امام صادق، 5/41 درصد دانشجويان شهيد بهشتي و 9/34 درصد دانشجويان الزهرا(س) با اين كه هنگام اذان براي فريضه نماز همه مراكز دولتي، خصوصي و عمومي بايد تعطيل شود موافق هستند.</p>
<p>وی با بيان اين كه دانشجويان دختر دانشگاه شهيد بهشتي، با 3/38 درصد و الزهراء با 6/34 درصد، نسبت به دانشجويان پسر دانشگاه شهيد بهشتي با 7/29 درصد از انگيزه بيشتري براي درس خواندن برخوردارند اضافه كرد: ميزان انگيزه تحصيل نزد دانشجويان دانشگاه امام صادق با 8/58 درصد از دو دانشگاه ديگر بالاتر بود.</p>
<p>معاون پژوهشی نهاد نمایندگی مقام معظم رهبری در دانشگاه‌ها پاسخ دانشجویان به پرسشي در مورد آزادي فعاليت‌هاي علمي و پژوهشي در دانشگاه را مثبت ارزیابی کرد وافزود: 9/46 درصد دانشجويان دانشگاه الزهراء، 6/50 درصد دانشجويان دختر شهيد بهشتي احساس آزادي بيشتري در اين عرصه نسبت به دانشجويان پسر دانشگاه شهيد بهشتي با 1/42 درصد داشتند و همچنين 5/74 درصد دانشجويان دانشگاه امام صادق آزادي فعاليت‌هاي علمي و پژوهشي دانشگاه خود را در سطح خوبي ارزيابي كردند.</p>
<p>وی در پایان با بیا ن این كه اكثر دانشجويان دانشگاه امام صادق و شهيد بهشتي معتقدند كه دانشگاه فرصت‌هاي علمي و اجتماعي (از قبيل فرصت‌هاي اشتغال، ازدواج، منزلت اجتماعي و .. ) خوبي برايشان فراهم كرده است، گفت: در حالي كه اين نگرش تنها در كمتر از يك سوم دانشجويان دانشگاه الزهراء ديده مي‌شود.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=4984 by HTTrack Website Copier/3.x [XR&CO'2014], Sat, 17 May 2025 17:40:53 GMT -->
</html>

