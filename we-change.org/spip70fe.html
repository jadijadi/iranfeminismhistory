<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=2448 by HTTrack Website Copier/3.x [XR&CO'2014], Sat, 17 May 2025 01:47:07 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 2448
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article2448</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">برتري قاطع دختران در کنکور </h1>
				
				<!-- finde_surligneconditionnel-->

				<p><small>دو شنبه7 مرداد 1387</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>اعتماد- گروه اجتماعي، علي رنجي پور؛ نتايج اوليه آزمون سراسري 87 حاکي از برتري قاطع داوطلبان دختر در کنکور امسال است. براساس نتايج رسمي اعلام شده از سوي سازمان سنجش، دختران در حالي که از مجموع 843 هزار داوطلب مجاز به انتخاب رشته موفق به کسب اکثريت 63 درصدي شدند، براي اولين بار نيز توانستند در مجموع نفرات برگزيده هم، کفه ترازو را به نفع خود سنگين کنند. معاون اجرايي سازمان سنجش روز گذشته در گفت وگو با اعتماد درباره نسبت دختران و پسران در آمار اعلام شده، گفت؛ «امسال نيز مانند سال گذشته حدود 63 درصد افراد مجاز به انتخاب رشته دختران و 37 درصد پسران هستند.» در همين حال براساس اخبار منتشر شده در خصوص اسامي نفرات برتر کنکور در گروه هاي آزمايشي پنج گانه، دختران با اختلاف پنج درصدي در کسب کرسي هاي برتر کنکور امسال از پسران پيشي گرفتند. به گزارش مهر، به جز گروه آزمايشي رياضي در هر دو گروه علوم تجربي و علوم انساني از ميان 10 داوطلب برتر، 7 نفر را دختران تشکيل مي دهند.</p>
<p>موضوع پيشي گرفتن دختران از پسران در آزمون سراسري امسال از منظر ديگري هم قابل توجه به نظر مي رسد، چرا که بحث سهميه بندي جنسيتي طي چند ماه گذشته، جزء بحث ها و مسائل حاشيه يي آموزش عالي کشور بوده است. در حالي که براساس قانون، سهميه بندي در مرحله بعدي و حين تعيين رشته و اعلام نتيجه اعمال مي شود، معاون سازمان سنجش در گفت وگو با اعتماد اطمينان داد که ترکيب دختران و پسران پس از اعمال سهميه بندي نيز تغيير چنداني نخواهد کرد و نسبت حضور دختران و پسران در دانشگاه ها به طور تقريبي همان نسبت اعلام شده، با کمي اختلاف خواهد بود. ابراهيم خدايي با انتقاد از بحث هاي غيرکارشناسي درباره موضوع سهميه بندي جنسيتي گفت؛ «اين گونه نيست که با اعمال اين سهميه بندي نسبت کلي 50 به 50 درصد شود. براساس نياز اعلام شده از سوي وزارتخانه علوم و بهداشت، در برخي رشته ها مثل رياضي و فني نتيجه نهايي به نفع خانم ها خواهد بود و در برخي رشته هاي تجربي و گروه پزشکي به نفع آقايان.»</p>
<p>خدايي با تاکيد بر اينکه «مسووليت اعلام نياز و تعيين شرايط در بحث تناسب سازي و در زمينه اعلام جزئيات طرح سهميه بندي بر عهده وزارتخانه هاي علوم و بهداشت است» با اشاره به تجربه سال هاي گذشته، ادامه داد؛ «در سال 86 نسبت قبولي دختران به پسران افزايش چشمگيري پيدا کرد، اما بايد توجه داشت که اعمال سهميه بندي تغيير اساسي را در ميزان قبول شدگان ايجاد نخواهد کرد، کما اينکه سال گذشته پس از اعمال سهميه، نتيجه نهايي يک درصد به نفع خانم ها تمام شد.»</p>
<p>از نکات قابل توجه در کنکور امسال حضور دختران در رتبه هاي اول در گروه هاي مختلف بود، به گونه يي که برخلاف دوره هاي گذشته داوطلبان دختر در گروه هاي تجربي، انساني و هنر موفق به کسب رتبه هاي اول شدند. اين در حالي است که تمامي نفرات اول گروه هاي آزمايشي کنکور 86 پسر بودند. رتبه هاي دوم نيز از پنج گروه آزمايشي بيشتر به پسران اختصاص داشت. سال گذشته نسبت داوطلبان برگزيده 54 به 46 درصد به نفع داوطلبان پسر اعلام شده بود.</p>
<p>در آزمون سراسري کنکور 87 از ميان يک ميليون و 344 هزار و 978 داوطلب، 843 هزار متقاضي مجاز به انتخاب رشته شدند که از اين تعداد، حدود 500 هزار نفر پذيرش خواهند شد. براساس اعلام رسمي مسوولان سازمان سنجش، داوطلبان مجاز که نام آنها از نخستين ساعات بامداد ديروز روي سايت سازمان سنجش قرار گرفته است، از تاريخ 11 تا 15 ماه جاري به انتخاب رشته خواهند پرداخت. همچنين داوطلبان مي توانند از تاريخ 8 الي 10 مرداد هم در صورت تمايل نسبت به انتخاب رشته مجازي که سازمان سنجش طراحي کرده است، اقدام کنند.</p>
<p><a href="http://www.etemaad.com/Released/87-05-07/213.htm#107319" class='spip_out' rel='external'>اعتماد</a></p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=2448 by HTTrack Website Copier/3.x [XR&CO'2014], Sat, 17 May 2025 01:47:07 GMT -->
</html>

