<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=4842 by HTTrack Website Copier/3.x [XR&CO'2014], Sat, 17 May 2025 17:31:00 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 4842
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article4842</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">نشست كميته پيگيری بازداشت‌های خودسرانه؛  محمد ملكی نماد مقاومت و شجاعت اخلاقی است</h1>
				
				<!-- finde_surligneconditionnel-->

				<p><small>شنبه18 مهر 1388</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p><a href="http://www.humanrights-ir.org/php/view.php?objnr=303" class='spip_out' rel='external'>کانون مدافعان حقوق بشر</a>: «كميته پيگيري بازداشت‌هاي خودسرانه» در دعوتي از فعالان سياسي، فرهنگي و اجتماعي خواست تا روز جمعه هفدهم مهر ماه 1388 با حضور در منزل «محمد ملكي» از چهره هاي شناخته شده سياسي كه اينك در پي حوادث پس از انتخابات دهمين دوره رياست جمهوري در زندان به‌سر مي‌برد، به ادامه بازداشت او اعتراض كرده و آزادي و انتقال دكتر ملكي را به بيمارستان با توجه به وضعيت جسمانی‌اش كه پيش از بازداشت نيز تحت درمان بوده است، خواستار شوند.</p>
<p>بر اين اساس جمعي از نمايندگان احزاب و نهادهاي مدني گوناگون در منزل دكتر محمد ملكي حاضر شدند تا با تجليل از اين شخصيت، همراهي خود را با همسر و فرزندان دكتر ملكي اعلام كنند. خانواده‌اي كه همچون ديگر خانواده‌هاي زندانيان سياسي و عقيدتي نقشي اساسي در پشتیبانی از زندانی به عنوان نیرو دهنده داشته ‌است.</p>
<p>دکتر محمد ملکی متولد ۱۳۱۲ در سال ۱۳۴۰ در رشته بهداشت و صنایع غذایی فارغ التحصیل و به تدریس در دانشگاه تهران مشغول شد. دكتر ملكي از سال ۱۳۳۰ فعالیت‌های سیاسی‌اش را در سال‌های آخر دبیرستان آغاز کرد كه اين فعاليت در جنبش دانشجویی، نهضت مقاومت ملی و جبهه ملی اول نيز ادامه يافت. از همين رو دكتر ملكي در سال ۱۳۳۹ در ارتباط با ورود ریچارد نیکسون و فعالیت‌های دانشجویی‌اش بازداشت شد. او در جریان انقلاب سال 1357 رابط ایران و خارج از کشور در ارتباط با دانشجویان و دریافت پیام‌های آیت الله خمینی و تکثیر و توزیع آنها بود. تحصن‌های استادان دانشگاه‌ها و روحانیت در دانشگاه تهران با هماهنگی دکتر ملکی انجام شد و همچنین در کمیته استقبال از آیت الله خمینی عضویت فعال داشت. بعد از پیروزی انقلاب و با اصرار آیت الله طالقانی و حکم شورای انقلاب، مسئولیت ریاست دانشگاه تهران را قبول کرد. اما دوران رياست دكتر ملكي ديري نپاييد و او در تیرماه ۱۳۶۰ بازداشت و مدت ۵ سال را در شرایطي سخت گذراند. به‌گونه‌اي كه قدسي مير معز، همسر دكتر ملكي خاطراتي را از فشارها بر همسرش و طاهر احمد زاده ديگر همبند دكتر ملكي در دهه 60به ياد مي‌آورد. بازجويي‌هاي طولاني از ملكي در بيرون از زندان، ديگر خاطره‌اي است كه قدسي ميرمعز از آنها ياد مي‌كند.</p>
<p>دکتر ملکی كه بارها براي خروجش از ايران براي شركت در سمینارها و جلسات تحقیقی در زمینه تخصصی و علمی خود در خارج از کشور با مشكل مواجه بوده است بار ديگر در اسفند ۱۳۷۹ در منزل محمد بسته نگار به همراه جمعي از فعالان ائتلاف نیروهای ملی- مذهبی توسط دادگاه انقلاب بازداشت و مدتي را در زندان به‌سر برد.</p>
<p>هاشم صباغيان، عضو شوراي مركزي نهضت آزادي ايران كه او نيز در سال 1380همراه دكتر ملكي مدتي را در بازداشت به سر برده است با اشاره به سوابق مبارزاتي و فكري دكتر محمد ملكي كه آن‌را درخشان ارزيابي كرد، گفت كه دكتر ملكي مسيرهاي سختي را پشت سر گذاشته است كه اين زندان را نيز با موفقيت خواهد گذراند.</p>
<p>دكتر ملكي كه از او مقاله‌ها و كتاب هاي متعددي در رابطه با موضوع‌هاي علمی، فرهنگی و سیاسی به چاپ رسيده است به هنگام بازداشت دو جمله‌اي را خطاب به بازداشت كنندگانش بيان مي‌كند كه حاضران در اين نشست براي نشان دادن ميزان صلابت دكتر ملكي به آنها اشاره داشتند، « خوشحالم كه پایان زندگی ام در تخت منزل نیست بلكه در دستگاه شماست» واينكه « امنیت شما چه گونه است که با خوابیدن من در رختخواب نيز به خطر می افتد».</p>
<p>بر همين اساس محمد توسلي رييس دفتر سياسي نهضت آزادي ايران از مقاومت و شجاعت اخلاقی دكتر ملكي سخن گفت. اعلام اين‌كه من در انتخابات دهمين دوره رياست جمهوري شركت نكرده‌ام از سوي دكتر ملكي با توجه به اتفاقاتي كه در جامعه رخ داده بود، نكته‌اي بود كه مهندس توسلي از آن به عنوان امري ياد كرد كه نشان از شجاعت اخلاقي دكتر ملكي دارد، چرا كه  دكتر ملكي، ملاک های اخلاقی‌اش را حتي اگر به ضررش بود، فراموش نمی كرد.</p>
<p>توسلي بازداشت افرادي همچون دكتر ملكي را موجب شكسته شدن سمبل های مقاومت ندانست و گفت كه جوان هاي ايران، پیام نسل ملکی را گرفته اند، پيامي كه براي تحقق آن زمان نیاز است.</p>
<p>بر اين اساس او گفت كه تحقق تحول در جامعه زمان بر است و نیاز به صبوری و پیگیری دارد؛ اینطور نیست كه مطالبات مردم یک شبه برآورده شود؛ آموزه ای قرآنی هم همین را نشان می دهد.</p>
<p>توسلي در تأييد اين سخن همسر دكتر ملكي كه «همه با هم يكي هستيم» به وجود اختلاف دیدگاه در روش‌های اجتماعی اشاره كرد و گفت: «یاد بگیریم به اعقادات همدیگر احترام بگذاریم. جامعه ای که نتواند همدیگر را تحمل کند هیچگاه نمی تواند زمینه های فرهنگی یک جامعه دموکراتیک را فراهم کند.» بر همين اساس او بر امر آموزش تأكيد كرد. توسلي افزود: «آگاهی گام به گام بالا می رود، در اين راستا بايد فرهنگ گفت و گو را گسترش دهیم كه این فرآیند زمینه‌ساز تحول فرهنگی در جامعه خواهد شد.»</p>
<p>او در ادامه با اشاره به لزوم احترام به كساني كه ارزش هایی را در زمان حال می آفریند بدون توجه به ديدگاه‌ها و يا عملكرد گذشته‌شان، گفت كه اين پیام را بدهیم كه گذشته را فراموش نمی کنیم اما می گذریم برای اینکه همه باید در کنار هم باشیم تا جنبش موفق باشد.</p>
<p>محمد بسته نگار عضو شوراي فعالان ملي- مذهبي نيز كه در كنار نمايندگان احزاب و نهادهاي مدني مختلف از جمله سازمان ادوار تحكيم وحدت، دفتر تحكيم وحدت، كانون مدافعان حقوق بشر، جنبش مسلمانان مبارز، حزب ملت ايران، كميته گزارشگران حقوق بشر و جامعه زنان انقلاب اسلامي در اين نشست حاضر شده بود به ذكر خاطره‌اي از چگونگي انتصاب دكتر ملكي به رياست دانشگاه تهران پس از پيروزي انقلاب پرداخت.</p>
<p>دوران سرپرستی دانشگاه تهران توسط دكتر ملكي تنها دوره‌ای بوده که دانشگاه به صورت شورایی متشکل از اساتید، دانشجویان و کارمندان اداره می‌شده است كه این شوراها، رییس دانشکده و رییس دانشگاه را تعیین می‌کردند. دكتر ملكي پس از تشکیل این شوراها بارديگر به ریاست دانشگاه تهران انتخاب شد.</p>
<p>منش و روش دكتر محمد ملكي در دوران فعاليت‌هاي سياسي و فرهنگي‌اش به گونه‌اي است كه قدسي ميرمعز همسرَ دكتر ملكي در پايان اين نشست خطاب به حاضران گفت:"هیچکس برای نجات ما نخواهد آمد جز خودمان. هرکس در بیرون منافع خودش را در نظر خواهد گرفت".</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=4842 by HTTrack Website Copier/3.x [XR&CO'2014], Sat, 17 May 2025 17:31:00 GMT -->
</html>

