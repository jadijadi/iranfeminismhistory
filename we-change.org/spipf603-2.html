<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=4691 by HTTrack Website Copier/3.x [XR&CO'2014], Sat, 17 May 2025 17:21:11 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 4691
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article4691</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">هشتمین بیانیه خانواده زندانیان سیاسی: سه ماه از دستگیری عزیزانمان می گذرد </h1>
				
				<!-- finde_surligneconditionnel-->

				<p><small>يكشنبه22 شهریور 1388</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>تغییر برای برابری: جمعی از خانواده های زندانیان سیاسی پس از انتخابات با صدور هشتمین بیانیه خود ضمن یاد آوری این موضوع که سه ماه از بازداشت عزیزانشان با هجوم شبانه به خانه ها، دفاتر کار و حتی اتوموبیل های در حال حرکتشان در خیابان ها بدون حکم و یا با حکم های دسته جمعی و بازداشت های غیرقانونی شان می گذرد،بازداست دکتر علیرضا بهشتی را بسیار دردناک خوانده اند.متن کامل بیانیه به این شرح است :</p>
<p>بسم الله الرحمن الرحیم</p>
<p>«الحمدللله قهربعزته الاعزاء و تواضع لعظمته العظماء فبلغ بقدرته ما یشاء»</p>
<p>سه ماه از دستگیری های عزیزانمان با هجوم شبانه به خانه ها، دفاتر کار و حتی اتوموبیل های در حال حرکتشان در خیابان ها بدون حکم و یا با حکم های دسته جمعی و بازداشت های غیرقانونی شان می گذرد.</p>
<p>سه ماه است که بعضی از خانواده ها هنوز موفق به دیدار عزیزانشان نشده اند و تماس های تلفنی و هرگونه ارتباطی از آنان دریغ می شود.</p>
<p>سه ماه است که بهترین فرزندان این آب و خاک و ملک و میهن به جرم خدمتگزاری و اعتبار بخشیدن به نظامی که آن را متعلق به خود و خود را مدیون به آن می دانند در سلول های انفرادی در بدترین وضعیت و شرایط به سر می برند. درحالی که به قول آقایان مراحل تحقیقات و بازجویی هایشان تمام شده است.</p>
<p>سه ماه است که همسران و فرزندان و پدران و مادران زندانیان سیاسی سعی صفا و مروه بین زندان و دادگاه و دادسرا می کنند تا شاید خبری از عزیزانشان بگیرند و توکل و امیدشان را که تنها به خدا بسته اند همچنان نگاه می دارند.</p>
<p>سه ماه است که کرامت انسان ها در کوچه و خیابان و پشت در دفاتر آقایان مسئولین و از آن سو توسط مأمورین قانون در درون محبس های قانونی و غیرقانونی در حال فروشکستن است. بهترین اوقات آدم ها در این رفت و آمدهای بیهوده تلف می شود و بیست و یک روز است که توفیق بهره مندی هرچه بیشتر از ماه رحمت و برکت وعبادت و توبه و انابه از آنان در این هیاهوها بر سر پوچ، سلب می شود و متأسفانه هیچ پاسخگویی نیست و پاسخ های کلیشه ای در همدلی و اظهار تأسف از انجام اقدامات غیرقانونی و ابراز امیدواری برای بهتر شدن اوضاع اندک اندک صبر و طاقت خانواده ها را به پایان می برد.</p>
<p>مضحکه نمایش غیرشرعی و غیرقانونی اعتراف گیری ها در دادگاه های غیرقانونی و قرائت کیفرخواست های عمومی که انواع نام های مرتبط و غیرمرتبط بدون دادن حق دفاع در آن آمده و حضور اسرای آزاده با هیبتی تحقیرآمیز در این مضحکه ها و نمایش سریالی آن از رسانه ملی تنها موجب وهن نظامی شده است که قرار بود کرامت انسانی را ارج نهد و ظلم را ریشه کن کند و عدالت علوی را برقرار سازد و ان اقدامات انگشت اتهام را به جای متهمین فرضی به سوی قانون ستیزان و قانون گریزان می گیرد.</p>
<p>هر روز که از بازداشت بهترین های این سرزمین اهورایی می گذرد و هر دستگیری جدیدی که پیچیدگی این سناریوی از پیش نوشته را بیشتر می کند، زخم هایی بر دل مظلومان وقایع بعد از انتخابات می نشاند و دلسوزان نظام و انقلاب و یاران و رهروان امام را بیش از بیش به نقشه هایی که به تعبیر حضرت امام(ره) نااهلان و نامحرمان به انقلاب برای ایجاد فتنه و آشوب در کشورمان تدارک دیده اند مطمئن می سازد.</p>
<p>در حالی که ما هنوز به استقلال قوه قضائیه و به گفته های رئیس جدید این قوه و دادستان منصوب ایشان اعتماد می کنیم که عمل به مرّ قانون را دلیل پذیرش مسئولیت قاضی القضاتی و دادستانی حقیقی نه صوری و شکلی عنوان کرده اند، به جای تسریع در رسیدگی به وضعیت عزیزان دربند ناگهان با موج جدیدی از اقدامات مشابه مانند پلمپ دفاتر پیگیری که محل حفظ اسناد و مدارک مبنی بر تخلفات خصوصا پس از انتخابات است و نیز دستگیری های مسئولین ستادهای قانونی انتخابات مواجه می شویم که در این میان بازداشت فرزند ارجمند شهید بهشتی یار وفادار امام با رفتاری ناشایست به گفته خانواده ایشان، بسیار دردناک است.</p>
<p>از سوی دیگر با استفاده از نجابت و حفظ آرامش خانواده ها، آنان را در تنگنا قرار می دهند. تهدید و ارعاب می کنند و حتی اقدام به ربودن فرزند یکی از خانواده ها می کنند و به جای اصلاح این اقدام غیرقانونی و عذرخواهی، با نپذیرفتن مسئولیت آن و از سوی دیگر ایجاد شبهه در صحت خبر، نمک بر زخم ایجاد شده توسط خودشان در دل خانواده ها می پاشند.</p>
<p>اینک در آستانه نود روزگی این فتنه بزرگ که درست از فردای روز انتخابات با اقدامات غیرقانونی نهادهای موازی صورت گرفته است، ما خانواده های زندانیان سیاسی از ریاست محترم قوه قضائیه سوال داریم که حدّ یقف این گونه اقدامات و سرپیچی ها از قانون کجاست ؟می پرسیم چرا ما از حق دیدن عزیزانمان محرومیم؟ چرا امکان ارتباط تلفنی وجود ندارد؟ چرا پس از پایان بازجویی ها بعضا به شیوه هایی غیر شرعی و غیرانسانی بهترین های این مملکت باید در سلول های تنگ انفرادی که خود مصداق بارز شکنجه است نگهداری شوند؟ چرا وکلای تعیینی نمی توانند موکلینشان را ببینند و پرونده هایشان را مطالعه کنند؟چرا و تا کی این ظلم بیّن به زندانیان و خانواده هایشان که زندگی شان مختل شده و سلامت جسم و روانشان در معرض مخاطره جدی قرار گرفته ادامه خواهد داشت ؟به ما و به ملت خود صادقانه بگویید پشت پرده چه خبر است و کدامین اراده مانع اجرای عدالت توسط شما و قضات آزاده و وارسته و مستقل قوه قضائیه است؟کدامین اراده اقدامات غیرقانونی را با کدام هدف توجیه می کند ؟</p>
<p>ما و اسرای آزاده مان تا هم اینک با توکل به خدا و استمداد از حضرتش صبوری پیشه کرده ایم اما این به معنی پذیرش ظلم و سازش با ظالمان نیست چرا که به تعبیر مولایمان علی (ع) که این ایام در سوگ آن فرشته عدالت خون می گرییم هم او که به نامش در کشورمان بر اهل بیتش و شاگردان مکتب عدالتش ظلم روا می دارند، باید دشمن ظالم و یاور مظلوم باشیم و هستیم . لذا اگردر اسرع وقت با رعایت حال و ملاحظه احوالمان به شیوه مسالمت آمیز پاسخ خواسته های حقوقی و قانونی خود را نگیریم باید فکر دیگر کنیم تا غیرتمان و حمیّتمان و اعتقاداتمان بیش از این زیر سوال قرار نگیرد و امنیت ملی با حبس پاسدارانش بیش از این به مخاطره نیفتد.</p>
<p>«اللهم اصلح کل فاسد من امور المسلمین. اللهم غیّر سوء حالنا بحسن حالک »</p>
<p>20/6/1388</p>
<p>جمعی از خانواده زندانیان سیاسی</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=4691 by HTTrack Website Copier/3.x [XR&CO'2014], Sat, 17 May 2025 17:21:11 GMT -->
</html>

