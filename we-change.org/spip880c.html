<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=8429 by HTTrack Website Copier/3.x [XR&CO'2014], Sat, 17 May 2025 04:05:41 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 8429
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article8429</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">هفته آخر مرداد ماه: حجاب؛ از "خاتون" دولتی "ایران" تا گشت جامع ارشاد</h1>
				
				<!-- finde_surligneconditionnel-->

				<p><small>سه شنبه1 شهریور 1390</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>تغییر برای برابری / نوید محبی: در هفته ی پایانی مردادماه که همزمان با ماه رمضان در ایران است فشارها به زنان و دختران شدت گرفته و شاهد برخوردهای فیزیکی و توهین آمیز ماموران نیروی انتظامی در شهرهای مختلف ایران با زنان بودیم.در این هفته وِیژه نامه روزنامه ایران در رابطه با حجاب و چادر مشکی انتشار یافت که جناح های مختلف حاکمیت را در برابر هم قرار داد و جنجال آفرین شد. زمزه های  بازگشت ماده 23 لایحه حمایت از خانواده،بازداشت خاطره دانش توکل و ملینا بختیارنژاد و تجاوز جنسی به حدود 400 تن از زنان آواره سوری در اردوی آوارگان، واقع در مرز جنوبی ترکیه به سوریه از دیگر خبرهای هفته پایانی مرداد ماه بود.</p>
<p><strong>ماه رمضان ؛از تشدید فعالیت گشت ارشاد تا ضرب و شتم زنان به بهانه ی بدحجابی</strong></p>
<p>با فرارسیدن ماه رمضان در ایران برخورد نیروی انتظامی با آنچه توسط حاکمیت "بدحجابی خوانده" می شود شدت گرفت و آنطور که این روزها  در شهرهای مختلف ایران دیده می شود حضور سنگین گشت ارشاد،نیروی انتظامی و افراد لباس شخصی فضای شهرها را به شدت امنیتی کرده است.در همین رابطه محمدرضا حبيبي دادستان عمومي و انقلاب اصفهان در جمع خبرنگاران گفت:" : در ماه رمضان دستورالعمل تشديد مقابله با بدحجابي به پليس ابلاغ و صادر شده است و همزمان با برخوردهاي پليس و نيروي انتظامي، به دستگاه‌هايي مانند اداره نظارت بر اماکن، تاکسيراني، اتوبوسراني و واحدهاي صنفي و ... نيز ابلاغ شده است که از ارائه خدمات به افراد بدحجاب خودداري کنند."</p>
<p>وی همچنین در ادامه مدعی شد:" به پليس تاکيد شده است که از ماموران احياي امر به معروف و نهي منکر در انجام تذکر لساني حمايت جدي کنند و افراد ضابط بايد از برخوردهاي مودبانه استفاده کنند و از برخورد فيزيکي بپرهيزند".</p>
<p>در حالی دادستان اصفهان از برخوردهای مودبانه پلیس خبرداده که اخیرا <a href="http://www.youtube.com/watch?v=YvRozNup-vo&amp;feature=player_embedded" class='spip_out' rel='external'>فیلمی</a>در یوتیوب منتشر شده که مامورین نیروی انتظامی با دست‌بند زدن به یک شهروند زن در حالیکه او را بر روزی زمین  کشیده اند سعی در بازداشت او دارند.این دختر به سختی مقاومت می کند و در حالیکه به شدت ترسیده فریاد می زند:مگر من چه کردم؟مگه من مجرمم؟دست بند من را باز کنید.مامورین نیروی انتظامی دو پسری را که قصد کمک به این دختر را داشتنند مورد ضرب و شتم قرار داده و بازداشت می کند.</p>
<p> سایت ندای انقلاب که نزدیک به سپاه پاسداران است نیز خبر داده که بر اساس یافته‌های یک طرح چند ماهه که هدف آن برخورد با پدیده «بد حجابی» بوده٬ حدود ۸۰ درصد دختران دستگیر شده در این طرح زیر ۱۵ سال سن بودند و حدود ۱۰ درصد از دختران بازداشت شده نیز بین ۱۶ تا ۲۰ سال سن داشته‌اند.</p>
<p><strong>جنجال ویژه نامه ی روزنامه دولتی ایران با عنوان "خاتون"</strong></p>
<p>انتشار ویژه ای نامه ای در رابطه با حجاب و چادر مشکی از سوی روزنامه دولتی ایران که در هفته ی گذشته انتشار یافت جنجال آفرین شد و پای نمایندگان مجلس و شخصیت های سیاسی تا مراجع تقلید و حوزه های علمیه را به میان کشید.داستان از آنجا آغاز شد که  علی اکبر جوان فکر مدیر مسئول روزنامه دولت در بخشی از سرمقاله اش برای خاتون گفته که  "برخی زنان ایرانی حجاب خود را کنار گذاشته اند".و همچنین این ویژه نامه مصاحبه ای را با کلهر مشاور سابق فرهنگی دولت انجام داده است که در این مصاحبه کلهر ضمن آنکه رنگ مشکی چادر را «متکبرانه» نامیده و آن را حاصل تحمیل شاهان قاجار به زنان و دختران ایرانی دانسته است در پاسخ به این سوال که" چادر مشکی از چه زمانی وارد ایران شد؟ " می گوید که چادر مشکی از سفرهای اروپایی ناصر الدین شاه و مجالس عیاشی که در آن شرکت می کرده وارد ایران شده است."</p>
<p>این اظهار نظرهای نزدیکان رئیس جمهور واکنش جناح های مقابل را برانگیخت آنها بر این نظر بودند که احمدی نژاد و تیم او با توجه به نزدیک شدن انتخابات در صدد جذب آرای مردم هستند.و همچنین کارشناسان و تحلیلگران مسائل سیاسی هم این نوع اظهارنظرها را بر خلاف عملکرد احمدی نژاد و یک بازی سیاسی خواندند.در همین رابطه احمد جنتی از امامان جمعه تهران می گوید:" عده ای در این فکر هستند که به هر قیمتی برای ریاست جمهوری رای جمع کنند، از خرج کردن پول بی حساب و کتاب تا جذب بی دین و بی حجاب ".</p>
<p>با توجه به آنچه که از این نوع اظهار نظرها چه از طرف دولت و نزدیکان رهبری می شنویم این نکته قابل توجه است که هرکدام از طرفین دعوا تلویحا بر این مساله معترف اند که آزادی پوشش و سخت گیری کمتر در این زمینه در ایران هوادار زیادی داشته و می تواند زمینه ساز جذب آرای انتخاباتی شود.</p>
<p><strong>زمزمه های بازگشت ماده 23 لایحه حمایت از خانواده با ساختار جدید و اعتراض تشکل های زنان</strong></p>
<p>با وجود اینکه بیش از 4 سال است که از طرح و بررسی لایحه حمایت از خانواده می گذرد اما هنوز بخش‌هایی از این قانون مورد انتقاد حقوقدانان و کارشناسان مسائل اجتماعی است و فعالان حقوق زنان ضمن هشدار به عواقب بررسی غیرکارشناسی این لایحه، آنرا در جهت تضعیف خانواده می‌دانند.در همین رابطه قرار است نمایندگان مجلس شورای اسلامی در هفته جاری لایحه حمایت از خانواده را در صحن علنی مجلس بررسی کنند. در حالیکه نمایندگان مجلس خبر از حذف ماده 23 لایحه حمایت از خانواده داده بودند خبرگزاری مهر خبر داده که  چند روز پس از حذف این ماده که مربوط به ازدواج مجدد مردان بود، یکی از اعضای فراکسیون زنان اعلام کرد که این ماده با ساختاری جدید به لایحه باز خواهد گشت که این مساله باعث اعتراض برخی تشکل های زنان در داخل ایران شده است ؛ در همین راستا  معصومه رضایی، دبیر کل جامعه اسلامی زنان گفته که : "تاکید یکی از نمایندگان زن بر بازگشت این ماده سبب میشود که خانم ها احساس کنند در مجلس کسی از حقوق آنها دفاع نمیکند، چنین قوانینی جایگاه معنوی همسری و مادری زنان را متزلزل میکند، امیدوارم نمایندگان مجلس بیش از آن که مدافع تفکر بخشی از مردان جامعه باشند به فکر نیازها و امنیت جامعه زنان باشند."</p>
<p>توران ولی مراد دبیر ائتلاف اسلامی زنان نیز با تاکید بر این که این ماده توسط کمیسیون قضایی حذف شده است و در صلاحیت اعضای فراکسیون زنان نیست که سخن از بازگشت آن به میان بیاورند به خبرگزاری مهر گفته که حذف این ماده در سایت مجلس درج شده است و اخبار دیگری نیز در خصوص بازگشت آن نیز منتشر نشده است.وی همچنین ضمن انتقاد از فراکسیون زنان مجلس در رابطه با موارد مطروحه در این لایحه می گوید:" این قوانین تمام زنان را تحت پوش نمی دهند به طور مثال موضوع ادامه مستمری زنان سرپرست خانواده پس از ازدواج مجدد مطرح می شود. در حالیکه مگر تمام زنان سرپرست خانواده ازدواج کرده اند ما دخترانی داریم که سرپرست خانواده هستند و هنوز ازدواج نکرده اند. یا زنانی که پس از فوت همسرانشان مستمری شان به پدربزرگ بچه ها می رسد که اینها باید هر ماه باید منتظر دریافت حق و حقوقشان از پدر بزرگ خانواده باشند. این دردها باید حل شود".</p>
<p><strong>در گفتگو با کارشناسان:سهمیه بندی جنسیتی سطح علمی دانشگاه ها را کاهش می دهد.</strong></p>
<p>مساله ی تفکیک جنسیتی که هفته های گذشته بحث هایی زیادی در رابطه با آن شکل گرفته بود همچنان مورد نقد و بررسی کارشناسان و صاحب نظران قرار می گیرد.روزنامه ی دنیای صنعت در همین رابطه با رزا قراچورلو دکترای حقوق بین الملل گفتگویی کرده که در بخشی از آن قراچورلو می گوید:"سهمیه بندی جنسیتی در دانشگاه هیج مبنای قانونی ندارد. چندسالی است که شاهد پدیده سهمیه بندی جنسیتی در دانشگاه ها هستیم که شانس ورود دختران را به رشته های مختلف محدود می کند. امسال این مسئله در بعضی رشته به نسبت 60 به 40 به نفع پسران اعمال شده که این عمل وزارت علوم مخالف با قانون اساسی ایران است. همچنین بر اساس قانون آموزش و پرورش و آموزش عالی هیچ تبعیضی نباید بر مبنای جنسیت بین دختران و پسران در آموزش اعمال شود."</p>
<p>این روزنامه همچنین در گفتگویی دیگری نظر شهلا اعزازی استاد دانشگاه و عضو انجمن جامعه شناسی ایران را درباره سهمیه بندی جنسیتی دانشگاه ها در کنکور سراسری امسال پرسیده که اعزازی می گوید: این که چرا پسرها کمتر وارد دانشگاه می شوند به این برمی گردد که آن ها می بینند با تحصیلات دانشگاهی به درآمد بالا نمی رسند بنابراین جذب بازار کار می شوند . پسرها می خواهند زودتر به درآمد بالاتر دست پیدا کنند، بنابراین از تحصیلات دانشگاهی منصرف می شوند.</p>
<p>این استاد در ادامه این گفتگو عنوان کرد: "به دلیل انواع سهمیه بندی هایی که در کنکور سالهاست استفاده می شود سطح علم در دانشگاه پایین آمده است و دانشگاه های ما بار دیگر تحمل این افت سطح علمی را ندارند. هم اکنون سطح علمی دانشگاه های ما در حدی که باید باشد نیست و با این کار کیفیت علم و تحقیق کم تر می شود.اعزازی گفت: دختران را از تحصیل در دانشگاه منع کردن به هیچ عنوان منطقی نیست."</p>
<p><strong>با زنان در زندان ها</strong></p>
<p> کمیته گزارشگران حقوق بشرخبر داده که «خاطره دانش توکل»، دانشجوی دانشگاه آزاد، روز پنجشنبه بیستم مرداد ماه، در پی احضار به دفتر پیگیری وزارت اطلاعات، بازداشت شده و از‌‌ همان روز تنها طی تماسی کوتاه با خانواده، از بازداشت موقت خود خبر داده است.</p>
<p>همچنین ماموران امنیتی، روز شنبه بیست و دوم مرداد ماه، با ورود به منزل پدریِ «ملینا بختیار‌نژاد»، این فعال دانشجویی دانشگاه تهران را بازداشت و بعد از تفتیش منزل، کیس کامپیو‌تر و برخی اوراق و کتب و اموال شخصی وی را نیز با وی به محلی نامعلوم منتقل کردند. سایت رهانا هم گزارش داده که ثمین احسان ی شهروند بهایی پس از مراجعه به دادسرای اوین در جهت حل مشکل پاسپورت خود، بازداشت شد. در خبری دیگر هیلا صدیقی، شاعر و ادیب جوان و از نگارندگانِ شعرهای انتقادی، توسط دادگاه انقلاب به چهار ماه حبس تعزیری و پنج سال حبس تعلیقی محکوم شد.</p>
<p>بنا به اطلاع گزارشگران هرانا، ارگان خبری مجموعه فعالان حقوق بشر در ایران، زهرا منصوری که سحرگاه چهارشنبه ۱۱ خرداد ماه، توسط نیروهای امنیتی بازداشت و به سلول‌های انفرادی بند ۲۰۹ زندان اوین منتقل شده بود، به قید وثیقه روز چهارشنبه 27 مردادماه از زندان آزاد شده است.خانم زهرا منصوری، ۶۰ ساله در حالی دو و نیم ماه را در زندان سپری کرد که از بیماری صرع رنج می‌برد و به گفتهٔ پزشکان می‌بایست بطور مستمر داروهای خود را مصرف نماید.</p>
<p>به گزارش تحول سبز، فخری محتشمی پور همزمان با انتشار نامه سرگشاده خانواده تاج زاده به رییس قوه قضاییه و درخواست رسیدگی به برخوردهای غیرقانونی صورت گرفته با وی در دو سال گذشته، برای ادای پاره ای توضیحات به شعبه چهار دادسرای امنیتی اوین احضار شد،این در حالی است که هنوز پرونده محتشمی پور که پس از بازداشت وی تشکیل شده بود مفتوح است و حکمی برای وی صادر نشده است.</p>
<p>از سویی دیگر نسرین ستوده حقوقدان و زندانی سیاسی در نامه‌ای به رییس قوه قضاییه و سرپرست دادسرای اوین، اعلام کرده است چون خوفناک‌ترین دادسرای ایران به طورغیر قانونی هفته گذشته خانواده‌اش را به اتفاق دو کودک خردسالش ساعاتی به گروگان گرفته است از این پس ترجیح میدهد برای آسیب نرسیدن به فرزندانش از انجام چنین ملاقاتی خودداری کند دز همین رابطه ، پنج تن از فعالان حقوق بشر محبوس در زندان اوین با نوشتن نامه ای خطاب به دستگاه قضایی از اقدام نسرین ستوده در مقابل فشارها بر خانواده وی حمایت کردند.</p>
<p>به دلیل فشارها و سرکوب روزافزون فعالان زن در ماه های اخیر دو سازمان حقوق بشری ایرانی در خارج از کشور نسبت به وضعیت زنان در ایران واکنش نشان داده اند.کنفدراسیون بین المللی جامعه های حقوق بشر و رییس جامعه دفاع از حقوق بشر در ایران، اعلام کرده است "حکومت ایران را باید وادار کرد تمام زندانیان عقیدتی و در گام اول زندانیان سیاسی زن را بی قید و شرط و فورا آزاد نماید، تمام قانون های تبعیض آمیز را ملغی کند و به کنوانسیون رفع تمام اشکال تبعیض علیه زنان بپیوندد. جامعه بین المللی باید پشتیبانی قاطع خود را از جنبش زنان در ایران و مبارزه آن برای استقرار آزادی های اساسی، حقوق برابر و احترام به حقوق بشر ابراز کند."</p>
<p><strong>خبرها با زنان در دور دنیا</strong></p>
<p>در حالی که اولین رئیس جمهور زن تاریخ برای کشور برزیل ثبت شد، و دیلما روسف بعد از انتخاب به مردمش قول داد که برای مبارزه با فقر و مافیای مواد مخدر مبارزه کند، تنها با فاصله اندکی از شروع به کار دولت خانم روسف، دو روز پیش یکی از زنان قاضی علیه مافیا، ترور شد.به نقل از دویچه وله خانم پاتریسیا آسیولی،  قاضی دادگاهی در شهر نیتروی واقع در جنوب‌شرقی برزیل جمعه (۱۲ اوت/ ۲۱ مرداد) مورد حمله و اصابت گلوله قرار گرفت و کشته شد. پاتریسیا آسیولی به دلیل احکام سنگینی که برای اعضای مافیای مواد مخدر و جرایم سازمان‌یافته و هم‌چنین نیروهای پلیسی که از مافیا رشوه می‌گرفتند صادر می‌کرد، شهرت داشت و به همین دلیل بارها تهدید شده بود.</p>
<p>در خبری دیگر شهرزادنیوز گزارش داده که حدود 70 هزار تن از زنان کارگر کشاورزی در برزیل روز چهارشنبه 17 اوت علیه تبعیض نسبت به زنان کشتکار و با خواست عدالت اجتماعی بیشتر، دست به یک راهپیمایی سراسری زدند یک نماینده زن سندیکا نیز اعلام کرد که ما برای آب، غذای سالم، آموزش دختران و پسران بر پایه حقوق برابر، برای تأمین درمانی و علیه خشونت خانگی مبارزه می کنیم.در خبری دیگر به گزارش روزنامه "آیدین لیک" ترکیه، حدود 400 تن از زنان آواره سوری در اردوی آوارگان، واقع در مرز جنوبی ترکیه به سوریه، مورد تجاوز قرار گرفته و مجبور به تن فروشی شدند. رسوایی این تجازات زمانی برملا شد که 250 تن از زنان مورد تجاوز باردار شد. طبق این گزارش، عبدو اسلانر، مالک زمینی که اردوگاه در آن بر پا شده است، با کمک نیروهای انتظامی و کارکنان اردوگاه این زنان را ربوده و مجبور به تن فروشی کرده است. سوری های گریخته از درگیری های داخلی، در اردوگاه های آوارگان پناه گرفته اند</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=8429 by HTTrack Website Copier/3.x [XR&CO'2014], Sat, 17 May 2025 04:05:41 GMT -->
</html>

