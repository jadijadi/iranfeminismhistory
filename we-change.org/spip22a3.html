<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=7796 by HTTrack Website Copier/3.x [XR&CO'2014], Sat, 17 May 2025 18:12:11 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 7796
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article7796</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">اجرای تفکیک جنستی کامل در زندانی با حداقل امکانات رفاهی-بهداشتی</h1>
				
				<!-- finde_surligneconditionnel-->

				<p><small>چهار شنبه21 اردیبهشت 1390</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p><a href="http://www.fairfamilylaw.name/spip.php?article2793" class='spip_out' rel='external'>تا قانون خانواده برابر</a>: رئيس سازمان زندان‌ها اعلام کرد تمام زندانيان زن استان تهران به زندان ورامین منتقل می شوند.</p>
<p>به گزارش خبرگزاری بین المللی زنان، غلامحسين اسماعيلي اظهار كرد: زندان ورامين را از حدود 2 سال قبل به طور كامل بازسازي كرديم تا به يك زندان نمونه از نظر فضا، بهداشت و طبقه‌بندي تبديل شود. وي ادامه داد: با توجه به اين‌كه پروژه زندان تهران بزرگ (فشافويه) را هم داشتيم، اختلاف نظر بود كه نسوان را به فشافويه كه تا آخرين نقطه تهران يعني حرم مطهر امام خميني(ره) حدود 60 كيلومتر فاصله داشت، منتقل كنيم يا جاي ديگري را مهيا كنيم تا هم نسبت به زندان تهران بزرگ داراي فضاي بهتر، بزرگ‌تر و نزديك‌تر به پايتخت باشد و هم زندانيان زن به طور كامل از زندانيان مرد جدا شوند.</p>
<p>رئيس سازمان زندان‌ها خاطرنشان كرد: پرسنلي را هم كه با بخش دروني زندان ارتباط دارند به طور كامل از پرسنل زن قرار داده‌ايم و كاري انجام داديم كه از جهات مختلف به نفع زنان است. همچنين محلي را در نظر گرفتيم كه از تمام جهات مانند بهداشت و دسترسي به تهران و اختصاصي بودن جمعيت، جاي حرفي باقي نماند.</p>
<p>گفت: براي زندانياني كه فرزند همراه خود دارند، محل خاصي تعبيه شده است و بحث مشاوره و روان‌درماني را در اين مجموعه به صورت همگاني پيگيري مي‌كنيم. اين در حالي است كه در گذشته درصد كمي از زندانيان زن از روان درماني بهره مي‌بردند.</p>
<p>اسماعيلي با بيان اين‌كه براي حوزه كارگاهي هم به اندازه‌اي كه تمام ظرفيت آنجا بخواهد اشتغال داشته باشد، در اين مجموعه فضا وجود دارد گفت: براي اعزام و بدرقه و حتي آزادي زندانيان زن برنامه داريم و كساني كه هنگام آزادي كسي به ديدارشان نمي‌آيد، با سرويس خاصي به نقاط مركزي تهران منتقل مي‌شوند.</p>
<p>این در حالی است که خانواده های زندانیان زن که اخیرا به زندان ورامین منتقل شده اند وضعیت این زندان را به گونه ای دیگر توصیف کرده اند. آنها در نامه ای اعتراضی به رئیس کمیسیون حقوق بشر اسلامی، ضمن آنکه خواستار رسیدگی فوری به وضعیت خانواده های خود در این زندان شدند، در شرح وضعیت 600 زندانی زن که تا کنون به این زندان منتقل شده نوشته اند: «این ۶۰۰ زن، در یک سالن، بدون تخت، بدون امکانات ابتدایی زندگی و بهداشتی روزهایشان را سر می‌کنند. مسئولان زندان از دادن آب و غذا به زندانیان خودداری می‌کنند و به گفته زندانیان، وعده‌های غذایی مرتب در این زندان وجود ندارد و نگهبانان هرگاه دلشان بخواهد غذا در اختیار زندانیان قرار می‌دهند. ۴ سرویس بهداشتی برای ۶۰۰ زن زندانی وجود دارد که تمامی کارهای خود از قبیل لباس شستن، ظرف شستن و حمام کردن را نیز می‌بایست در همین سرویس‌‌ها انجام دهند. در حالی‌که در بیشتر ساعات روز نیز آب زندان قطع است. در روزهای گذشته اعتراض زندانیان نسبت به وضعیتشان با واکنش غیرانسانی و غیر قانونی مسئولان زندان مواجه شده است، به طوری‌که ماموران با باتوم تمام معترضان را مورد ضرب و شتم قرار داده‌اند».</p>
<p>پیش از این نیز برخی از زنانی که در اوین مرتکب خلاف داخل زندان از جمله حمل مواد مخدر، درگیری و نزاع و ... می شدند برای تنبیه به زندان ورامین که به لحاظ بهداشتی در وضعیت نازل تری از زندان اوین قرار دارد منتقل می شدند تا از خانواده های خود دور و منزوی شوند. از همین رو، از ماه های گذشته به این سو، طرح انتقال زندانیان زن استان تهران به ورامین به آشفتگی در بند زنان اوین منجر شده بود. به طوری که در فروردین ماه و همزمان با نوروز بسیاری از زندانیان زن در زندان دست به اعتصاب زده و شیشه های محوطه را شکستند که این امر منجر به گسترش فضای امنیتی در بند نسوان شد. به گفته برخی از زندانیان زن از مدت ها پیش همه چیز برای انتقال آنان آماده بود و مسئولان تنها در پی فرصتی برای این انتقال بودند تا به کمترین آشوب در داخل زندان منجر شود.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=7796 by HTTrack Website Copier/3.x [XR&CO'2014], Sat, 17 May 2025 18:12:11 GMT -->
</html>

