<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=8507 by HTTrack Website Copier/3.x [XR&CO'2014], Sat, 17 May 2025 17:31:07 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 8507
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article8507</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">تفکیک جنسیتی در کلاس های درس دانشگاه صنعتی امیرکبیر </h1>
				
				<!-- finde_surligneconditionnel-->

				<p><small>سه شنبه15 شهریور 1390</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>دانشجو نیوز: در سال تحصیلی جدید، بسیاری از کلاس های درس در دانشگاه صنعتی امیرکبیر (پلی تکنیک تهران) به صورت مجزا برای دانشجویان پسر و دختر برگزار خواهد شد.</p>
<p>به گزارش دانشجونیوز، در حالی که چندی پیش علیرضا رهایی، رئیس دانشگاه صنعتی امیرکبیر، از عدم امکان تفکیک جنسیتی در دانشگاه های کشور سخن گفته بود، گزارش های رسیده حکایت از آن دارد که در شمار زیادی از دروس پایه و  عمومی، آزمایشگاه ها و کارگاه های عمومی در این دانشگاه، تفکیک جنسیتی به شکلی آشکار اعمال شده است.</p>
<p>در حالی که در سال های گذشته، تنها شمار معدودی از دروس عمومی اختیاری به صورت مجزا برای دانشجویان پسر و دختر برگزار می گردید، در سال تحصیلی جدید در بسیاری از دروس عمومی، دروس سرویس مانند برنامه نویسی کامپیوتر (پاسکال)، ریاضی ١، ریاضی ٢، فیزیک ١، فیزیک ٢، آزمایشگاه ها مانند آزمایشگاه شیمی عمومی، کارگاه های عمومی و ... تفکیک جنسیتی صورت گرفته و کلاس ها ی درس به صورت مجزا برای دانشجویان پسر و دختر برگزار خواهد شد.</p>
<p>علاوه بر این، گزارش شده است که تعداد کلاس های اختصاص یافته به دانشجویان دختر از کلاس های تفکیک شده برای دانشجویان پسر کمتر بوده و انتخاب استاد و ساعت دلخواه را برای دانشجویان دختر با مشکل رو به رو کرده است.</p>
<p>دانشجویان دانشگاه صنعتی امیرکبیر روز گذشته در حالی برای انتخاب واحد در ترم جدید تحصیلی با مشکلات فراوانی به دلیل اعمال تفکیک جنسیتی مواجه شدند، که این تغییرات تا دیروز و هنگام انتخاب واحد بر روی پورتال آموزشی دانشجویان و بوردهای آموزشی اعلام نشده بود.</p>
<p>بر این اساس دانشجویان هنگام انتخاب واحد با برخورد با جملات "این درس ویژه ی برادران است" و  "به دليل اختصاص به خانم ها, براي ثبت نام مجاز نمي باشد" از تفکیک جنسیتی در دانشگاه صنعتی امیرکبیر آگاه شدند.</p>
<p><strong>رییس دانشگاه امیرکبیر: امکان اجرای طرح تفکیک جنسیتی در دانشگاه ها نیست</strong></p>
<p>تفکیک جنسیتی کلاس های درس در دانشگاه صنعتی امیرکبیر در حالی به اجرا گذاشته شده است که  رییس دانشگاه صنعتی امیرکبیر چندی پیش در اظهاراتی از عدم امکان اجرای این طرح با شرایط فعلی سخن گفته بود: "امکان اجرای این طرح با توجه به شرایط فعلی دانشگاهها امکان پذیر نیست... اجرای طرح تفکیک جنسیتی در دانشگاهها نیاز به فضا و امکانات خاصی دارد."</p>
<p>علیرضا رهایی همچنین گفته بود: "اما آنچه که به نظر می آید این است که اجرایی کردن این طرح نیاز به بررسیهای بیشتری دارد تا باعث آسیبهای علمی در دانشگاهها نشود."</p>
<p>علیرضا رهایی در حالی این سخنان را بیان کرده است که اقدامات وی در سال های گذشته همواره با مخالفت شدید دانشجویان مواجه شده است، به گونه ای که حتی یکبار برای مواجه نشدن با دانشجویان معترض که در جلوی کلاس درس وی در دانشکده عمران تجمع کرده بودند، از پنجره به کمک نیروهای انتظامات از کلاس درس خارج شد.</p>
<p><strong>تفکیک جنسیتی در دانشگاه علامه</strong></p>
<p>همچنین سایت خبری فرارو در گزارشی از تفکیک جنسیتی در دانشگاه علامه طباطبایی خبر داد.</p>
<p>بر این اساس کلیه کلاس‌های عمومی و تخصصی دانشگاه علامه طباطبایی تفکیک جنسیتی شده است.  سال گذشته با دستور صدر الدین شریعتی، رییس دانشگاه علامه، در دروس عمومی این دانشگاه تفکیک جنسیتی صورت گرفته بود. وی هم چنین در آزمون کارشناسی امسال دستور حذف پذیرش دانشجو در  ١٣ رشته علوم انسانی را صادر کرده بود که با مخالفت گسترده داوطلبین کنکور و دانشجویان این دستور لغو گردید.</p>
<p><strong>تفکیک جنسیتی در دانشگاه یزد</strong></p>
<p>همچنین صفحه فیس بوک اخبار دانشگاه یزد نیز در گزارشی کوتاه از اجرای طرح تفکیک جنسیتی در درس های عمومی دانشکده معارف و برخی از دروس دانشکده ریاضی خبر داده است. بر این اساس اساتید دانشکده ریاضی که مخالف تفکیک جنسیتی در این دانشکده بوده اند تحت فشار مسئولان دانشگاه مجبور به جداسازی دانشجویان دختر و پسر در دروسی مانند معادلات دیفرانسیل، محاسبات عددی و ریاضی ٢ شده اند.</p>
<p>پیش از این نیز احمد احمد پور، رییس دانشگاه مازندران و رضا روستا آزاد، رییس دانشگاه صنعتی شریف نیز از اجرای طرح تفکیک جنسیتی در دروس این دانشگاه ها خبر داده بودند.</p>
<p>در حالی که در آزمون سراسری امسال در بسیاری از دانشگاه های کشور در برخی از رشته ها دانشجویان به شکل تک جنسیتی پذیرفته شده بودند، اقدام روسای دانشگاه ها در تفکیک جنسیتی کلاس های درس گام بعدی در اعمال محدودیت های بیشتر بر دانشجویان و حاکم کردن فضای خفقان بر دانشگاه ها قلمداد می گردد. این اقدامات درحالی صورت می گیرد که چندی پیش محمود احمدی نژاد در نامه ای به وزاری علوم و بهداشت خواستار توقف اجرای طرح تفکیک جنسیتی در دانشگاه های کشور شده بود.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=8507 by HTTrack Website Copier/3.x [XR&CO'2014], Sat, 17 May 2025 17:31:07 GMT -->
</html>

