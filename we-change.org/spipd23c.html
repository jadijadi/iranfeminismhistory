<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=8049 by HTTrack Website Copier/3.x [XR&CO'2014], Sat, 17 May 2025 17:55:43 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 8049
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article8049</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">بد حجابی باعث تجاوز شد یا اشرار از پلیس حساب نمی برند؟</h1>
				
				<!-- finde_surligneconditionnel-->

				<p><small>چهار شنبه25 خرداد 1390</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>کلمه: اظهارات فرمانده ناجی اصفهان درباره جنایت دهشتناک خمینی شهر اصفهان، موجب شد که پرسش ها و ابهاماتی درباره این حادثه و علل این توجیهات در اذهان عمومی بروز کند که به آن می پردازیم.</p>
<p>به گزارش «تابناک»، سرهنگ حسن کرمی راد، فرمانده نیروی انتظامی استان اصفهان به جای آنکه توضیح دهند، چرا شروران معروف منطقه استحفاظی ایشان که از مدتها پیش قرار بود، شناسنامه دار بوده و هر هفته خود را معرفی کرده و تحت نظر باشند، در عوض چنین گستاخ بوده اند که بی واهمه وارد یک مهمانی شده، مردان را حبس کرده، لباس های زنان و دختران را دریده و آنان را مورد تجاوز قرار داده اند، چنین اظهار نظر کرده اند که «اگر در این حادثه خانم‌ها دست کم حجاب را در این باغ رعایت کرده بودند، شاید مورد آزار و اذیت قرار نمی‌گرفتند».</p>
<p>در این خصوص نکاتی را باید یادآوری کرد:</p>
<p>۱ ـ نقش نیروی انتظامی به ویژه پس از یک حادثه تکان دهنده ناموسی، ارایه آسیب شناسی روانشناختی و جامعه شناختی نیست، بلکه انجام اقدامات لازم برای دستگیری مجرمان و نیز بیان تمهیدات جدید نیروی انتظامی برای تکرار نشدن رخدادهای مشابه است و اینکه آیا در حادثه مزبور، نیروی انتظامی در وظایف خود کوتاهی کرده یا خیر. مهمتر اینکه سخنان مقام انتظامی پس از چنین حوادثی باید لرزه بر اندام شروران اندازد نه قربانیان.</p>
<p>۲ ـ مطرح کردن مسأله «تحریک جنسی» به عنوان یکی از عوامل زمینه ساز تجاوز، آن هم از سوی مسئولان نیروی انتظامی، کار را بسیار دشوار می کند، زیرا هر شرور به محض تحریک به خود حق می دهد، قدمی به سوی تجاوز نزدیک شود. آستانه تحریک جنسی افراد یکسان نیست. کسی ممکن است از یک گردی صورت زیبا تحریک شود. آیا در مورد خانم های چادری که تا کنون مورد تجاوز شروران قرار گفته اند، باز باید راه توجیهی برای شرور متجاوز درست کرد که چون چهره زیبا بود، جناب شرور تحریک شد و نتوانست جلوی خود را بگیرد؟ آیا تجاوز به آن بانوی روزه دار شیرازی در ماه مبارک رمضان را که به رغم التماس ها در حضور فرزند پنج ساله اش مورد تجاوز قرار گرفت، هم همین گونه توجیه می کنید؟</p>
<p>۳ ـ این سخن جناب سرهنگ کرمی با بیانات سرهنگ جهانگیر کریمی معاون اجتماعی فرماندهی انتظامی ایشان در هشتم اردیبهشت امسال که فرمودند «زنان بدحجاب ۵۰ درصد قربانیان جرایم آزار و اذیت را تشکیل می دهند»، چگونه سازگار است؟ وقتی ۵۰ درصد تعرضها ربطی به حجاب ندارد، چگونه در این حادثه وحشتناک جناب سرهنگ کرمی بدون هیچ تحقیقی به جای حساب نبردن شروران از دستگاه قضایی و نیروی انتظامی یکسره نحوه حجاب حاضران را از عوامل این حادثه قلمداد کرده اند؟</p>
<p>البته رعایت نکردن مسائل شرعی بسیار نادرست بوده و باید پرهیز شود و تذکرات در این باره باید در جای خود داده شود.</p>
<p>۴ ـ عامل تحریک تنها در جامعه بیرونی نیست. سایت های پورنوگرافی هم عامل تحریکند، آن هم در مقیاسی بسیار بالاتر. اگر شروری پس از دیدن آن سایتها به جان کودک مردم افتاد در آنجا هم می توان با استناد به تحریک شدن شرور، جنایت او را کمرنگ کرد؟</p>
<p>۵ ـ خیابان های کشورهای غربی به ویژه در تابستان سرتاسر تحریک است و حتی گاهی پارک ها و سواحلی وجود دارد که افراد باید به صورت کاملا عریان در آن تفریح کنند؛ اما چون ترس از قانون هست، هیچ کس جرأت حتی نگاه خیره ندارد و یا بگوید تحریک شدم و در نتیجه یک متلک به دیگری انداختم، چه رسد به اینکه بدون رضایت او را لمس کند.</p>
<p>۶ ـ تلاش برای منحرف کردن ذهن مردم از عمق فاجعه به پوشش غلط شرکت کنندگان ـ در صورت درست بودن خبر ـ مانند این است که کسی به مناطق پر خطر دریا برود و مشغول شنا کردن باشد. در این هنگام فرد شروری برود، سر او را زیر آب نگهدارد تا خفه شود و بعد نیروی انتظامی به جای آنکه بگوید، چرا امنیت وی تأمین نشده، بگوید اگر آن فرد در منطقه پر خطر دریا شنا نمی کرد، این اتفاق برای او نمی افتاد. بله، اگر او اساسا به شمال مسافرت نمی کرد هم این اتفاق برای او نمی افتاد، ولی اینها ارتباطی با وظایف نیروی انتظامی ندارد و چه ربطی دارد به اینکه فرد شرور چنین گستاخانه عمل کند.</p>
<p>۷ ـ نقش بدحجابی در کلید خوردن دوستی های خیابانی، تشدید نگاه های خیره و افزایش برخی متلک ها انکارناشدنی است؛ اما در حادثه ای چنین بی شرمانه و دهشتناک، دست گذاشتن بر این عامل کاملا ناموجه است. بله، اگر شروران وارد مجلس مذکور در اصفهان شده و صرفا پیشنهاد دوستی داده بودند، می توانستیم بر نقش خود قربانیان در تحریک اشرار تأکید کنیم.</p>
<p>بهتر است، به جای اینگونه توجیهات ـ که متأسفانه در مصاحبه سخنگوی دستگاه قضایی نیز شاهد آن بودیم ـ در درجه نخست قوه قضائیه و بعد نیروی انتظامی پاسخ دهند که چگونه عمل کرده اند که شروران حتی برای شنیع ترین اعمال جنسی آن هم به طور گروهی ـ که می دانند سریعا لو می روند ـ هیچ ترسی از آنان ندارند.</p>
<p>البته در پایان باید از سرهنگ کرمی تقدیر کرد که در همین مصاحبه، صراحتا و شجاعانه پرده پوشی نکرده و این آمار را اعلام کرده اند که تجاوزات به عنف در استان اصفهان در اردیبهشت ماه ۱۱۳ درصد رشد داشته است.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=8049 by HTTrack Website Copier/3.x [XR&CO'2014], Sat, 17 May 2025 17:55:43 GMT -->
</html>

