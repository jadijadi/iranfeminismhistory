<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=7019 by HTTrack Website Copier/3.x [XR&CO'2014], Sat, 17 May 2025 18:50:15 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 7019
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article7019</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">شوراي فرهنگي اجتماعي زنان بايد براي رفع مشكلات تلاش كند،‌نه آنكه خود مشكل بيافريند</h1>
				
				<!-- finde_surligneconditionnel-->

				<p><small>دو شنبه6 دی 1389</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p><a href="http://ilna.ir/newsText.aspx?ID=169007" class='spip_out' rel='external'>ایلنا</a>: چندي پيش در خبرنامه رسمی شورای فرهنگی اجتماعی زنان که خود را نهادی سیاستگذار در حوزه زنان می داند در ارتباط با ائتلاف اسلامی زنان مطلبی نوشته شد که قابل تامل است. در این خبرنامه در ارتباط با ائتلاف اسلامی زنان و یکی از اعضای آن آمده است: "اخیرا خانم [...] با تعدادی از جناح‌های مختلف سیاسی اعم از موافق، مخالف و معاند با انقلاب ائتلافی با ادعای "ائتلاف اسلامی زنان" ایجاد کرده‌اند که دقیقا مواضع مقابله با نظام را پی می‌گیرند." دبير ائتلاف اسلامي زنان اين گفته شورای فرهنگی اجتماعی زنان را غير فرهنگي مي داند و معتقد است حال كه اين شورا به وظايف قانوني خود در رابطه با زنان عمل نمي كند‏‏‌، نبايد با سياسي كاري، ائتلاف اسلامي زنان را كه فقط مطالبات زنان را پيگيري مي‌كند و سعي در رفع مشكلات جامعه و مشكلات زنان دارد معاند با انقلاب اسلامي و در موضع مقابله با نظام معرفي كند.</p>
<p>توران ولي مراد‏ در گفت‌وگو با خبرنگار ايلنا گفت: نهادهايي كه پول و امكانات مردم را در اختيار دارند بايد به مشكلات مردم در جامعه رسيدگي كنند. بنابراين شوراي فرهنگي واجتماعي زنان نيز طبعيتا وظيفه دارد به مشكلات زنان در جامعه رسيدگي كند و زنان و كل جامعه و همين طور ائتلاف اسلامي زنان از شوراي اجتماعي و فرهنگي زنان چنين انتظاري دارند.</p>
<p>دبير ائتلاف اسلامي زنان ادامه داد: همين كه مشكلات زنان روي زمين مانده و حتي روز به روز اضافه هم مي شود روشن مي كند كه متاسفانه شوراي فرهنگي و اجتماعي زنان به درستي به وظايف خود عمل نمي‌كند. گويا آنچه خروجي اين شوراست فقط سندهايي است كه آن را حتي منتشر هم نمي‌كنند و فقط خودشان مي‌دانند كه چه چيزي را تصويب مي كنند و حركت‌هاي آنها به حل مشكلات زنان كمك نمي‌كند.</p>
<p>دبير ائتلاف اسلامي زنان تصريح كرد: حال كه شوراي فرهنگي و اجتماعي زنان به وظايف خود عمل نمي‌كند و دردي از زنان جامعه كم نمي‌كند نبايد حركت‌هاي ائتلاف اسلامي زنان را كه برگرفته از مردم است و براي مردم كار مي‌كند‏، زير سوال ببرد.</p>
<p>او ادامه داد: ائتلاف اسلامي زنان با توكل به خدا، اعتقاد به انقلاب اسلامي و اعتقاد به حضرت امام(ره) و همراهي مردم كار مي كند و فعاليتش هم در ارتباط با زنان است براي رفع مشكلات زنان.كار اين ائتلاف اصلا سياسي نيست كه اين اتهام‌ها بتواند به آن وارد شود. كساني كه خودشان فعاليت‌هاي مربوط به زنان را سياسي مي دانند اين گونه نگاه مي‌كنند. آيا مخالفت با ترويج چند همسري كار مقابله با نظام است كه خبرنامه در مورد ائتلاف اين حرف را زده يا تقاضاي حضور پررنگ و تاثير گذار زنان در جايگاه‌هاي تصميم‌گيري و تصميم‌سازي كه از جمله فعاليت‌هاي ائتلاف اسلامي زنان بوده‌اند؟ موجب تاسف و تعجب است كه شوراي فرهنگي اجتماعي زنان در مورد ائتلاف اسلامي زنان اين حرف را زده و در خبرنامه خود آن را در موضع مقابله با نظام معرفي كرده است.</p>
<p>ولي مراد گفت: ائتلاف اسلامي زنان فقط مطالبات زنان را پيگيري مي‌كند و سعي در رفع مشكلات جامعه و مشكلات زنان دارد كاري كه شايد وظيفه شوراي فرهنگي اجتماعي زنان و ساير نهادهاي دولتي مربوط به زنان است و متاسفانه مي بينيم آن طور كه وظيفه آن ها است عملي نمي شود.</p>
<p>دبير ائتلاف اسلامي زنان گفت: رئيس قبلي شوراي فرهنگي اجتماعي زنان به مسائل زنان حساسيت بيشتري نشان مي داد و در رابطه با لايحه حمايت از خانواده نيز اعتراض خود را مطرح كرده بود و گفته بود ماده 23 و 25 لايحه حمايت از خانواده بايد حذف شود. او تا حدودي سعي مي‌كرد مشكلات زنان را پيگيري كند و در جهت حل مسائل زنان در تلاش بود.</p>
<p>دبير ائتلاف اسلامي زنان به شوراي فرهنگي و اجتماعي زنان پيشنهاد كرد تلاش كنند تا عملكرد صحيح و همگام با زنان جامعه را ارائه كنند تاجامعه نسبت به آنها اقبال نشان دهد. <br class='autobr' />
او ادامه داد: همچنين شوراي فرهنگي واجتماعي زنان واقعا بايد به درد دل زنان رسيدگي كند و مشكلات زنان را در حوزه فردي، اجتماعي و خانوادگي شناسايي و در جهت رفع ها به طور ريشه اي تلاش كند.</p>
<p>ولي مراد تصريح كرد: در حال حاضر مشكلات فردي، اجتماعي و خانوادگي رو به افزايش است و آمار بالارونده افسردگي و اضطراب و خشونت و طلاق نشان از افزايش عدم رضايت و عدم امنيت روحي و رواني زنان دارد. بنابراين وظيفه شوراي فرهنگي و اجتماعي زنان در حال حاضر سنگين‌تر است.</p>
<p>دبير ائتلاف اسلامي زنان ادامه داد: تنها توقعي كه از شوراي فرهنگي و اجتماعي زنان وجود دارد اين است كه به مشكلات جامعه رسيدگي كند و در جهت اعتلاي جايگاه زنان، رفع تبعيض از زنان و حل مشكلات آنان حركت كند. <br class='autobr' />
ولي مراد توضيح داد: در حال حاضر مهريه هاي سنگين در جامعه يك مشكل است. نه مي توان از زنان توقع داشت كه مهريه خود را پايين تعيين كنند چون زنان بعد از 20 يا 50 سال زندگي مشترك، بر اساس قانون چيزي ندارند. از طرف ديگر نمي‌توان توقع داشت كه مردان نيز مهريه‌هاي بالا براي زنان تعيين كنند و از ابتداي زندگي زير بار تعهد مالي بالايي بروند كه شايد بعد از 30 سال كسب و كار بتوانند آن را ادا كنند. آيا شوراي زنان در قبال اين مشكل زنان وظيفه اي ندارد؟ آيا از اين رو كه امنيت مالي زن نقش مهمي در آرامش روحي و رواني زنان دارد، شوراي زنان فكر نمي كند، بايد كاري كند كه امنيت مالي زنان تامين شود؟</p>
<p>دبير ائتلاف اسلامي زنان ادامه داد:‌ بايد سهم مالي زن به طور قانوني از زندگي مشترك مشخص شود و در اين رابطه هم قانون تصويب شود و هم فرهنگسازي شود. در واقع وظيفه شوراي فرهنگي و اجتماعي زنان و ساير نهادهاي دولتي مربوط به زنان و فراكسيون زنان مجلس انجام چنين كارهايي است تا حداقل اگر مشكلات خانواده ها و جامعه به طور كامل حل نمي‌شود، كم تر شود.</p>
<p>اوادامه داد: در حال حاضر گفته مي‌شود ميزان مهريه در جامعه بالا است اما چون سهم مالي زن از زندگي مشترك مشخص نيست و براي آن قانوني تعيين نشده است اين مشكل همچنان با پرجاست و اين مردمند كه در ميان مشكل دست و پا مي زنند.</p>
<p>ولي مراد تصريح كرد: مسوولان وظيفه دارند همين مشكلات مردم را حل كنند اما متاسفانه ديده مي شود كه به دليل ضعف تخصص، توانايي و مديريت و دلايل و عوامل ديگر به عوض اين كه حل مشكلات مديريت شود،‌ خود مشكل است كه به مردم منتقل مي شود.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=7019 by HTTrack Website Copier/3.x [XR&CO'2014], Sat, 17 May 2025 18:50:15 GMT -->
</html>

