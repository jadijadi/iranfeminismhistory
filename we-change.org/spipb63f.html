<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=2944 by HTTrack Website Copier/3.x [XR&CO'2014], Sat, 17 May 2025 02:21:52 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 2944
			<br>
			<br>مسیر:<br> صفحه اول  &gt;  سایت نوشته ها
			<br>
			<br>لینک مستقیم:<span dir=ltr><br>/spip.php?article2944</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				<img class='spip_logo spip_logos' alt="" src="local/cache-vignettes/L50xH50/arton2944-9eba72eb2.jpg?1747342105" width='50' height='50' />
				<p class="surtitre">طرح الزام دانشگاه ها در پذیرش دختران بومی</p>
				<h1 class="titre">بومی گزینی جنسیتی</h1>
				<p class="soustitre">خبرنامه امیرکبیر / آسیه امینی</p>
				<!-- finde_surligneconditionnel-->

				<p><small>يكشنبه14 مهر 1387</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>طرح الزام دانشگاه ها در پذیرش دختران بومی با امضای چندین نماینده، فوریت یافت تا خارج از نوبت، در مجلس بررسی ‏شود و مجلس هشتم که به زعم خود هدیه ای را به دختران جامعه تقدیم کرده است، گام دیگری در راه پسرفت به نظام پدر ‏سالار بردارد.‏</p>
<p>توجیه نمایندگانی که در چند روز گذشته، در دفاع از این طرح سخن رانده اند، دراین باره قابل توجه است؛ اسداله ‏بادامچیان که این طرح را هدیه مجلس هشتم به خانواده ها دانسته است، علت آن را رفع مشکلات فراوان دخترانی که در ‏شهرهای دور از خانواده ادامه تحصیل می کنند، عنوان کرده است. ‏</p>
<p>علیرضا سلیمی و علی کریمی فیروزجایی نیز نمایندگان دیگری بوده اند که به تریتیب درباره مشکلات اجتماعی دختران به ‏دور از محل سکونت خانواده و نیز مشکلات اقتصادی خانواده ها سخن گفته اند.‏</p>
<p>بومی گزینی در دانشگاه هایی که در ایران معاصر ما، دروازه ورود بسیاری از دانش آموزان را به بازار کار و ادامه ‏تحصیل و دسترسی به امکانات بهتر زندگی تعیین می کند، به هر علت و توجیهی که رخ دهد، با عدالت در تضاد است و ‏بیشترین آسیب این تصمیم، دامان دانش آموزانی را می گیرد که در مناطق محروم تر کشور زندگی می کنند و از نظر هوش ‏و دانش و رتبه علمی، امتیاز ادامه تحصیل در دانشگاه هایی با رتبه علمی بالاتر و امکانات تحصیلی بهتر را دارا هستند. ‏</p>
<p>برای توجیه این عمل، این سخن قابل پذیرش نیست که باید سعی شوددانشگاه های دیگر نیز همچون دانشگاه های معتبر، ‏امکانات و سطح علمی خود را بالا بکشند. زیرا تصمیم گیری مجلس هشتم برای آینده نزدیک است که قرار است شکل قانون ‏به خود بگیرد. اما توجیه این تصمیم گیری، توصیه ای است که به آینده نامعلوم حواله شده است و ضمانت اجرایی نیز ‏ندارد. ‏</p>
<p>در این راستا، آنچه در اولویت کار قرار گرفته، مشکلات دخترانی است که ورود به دانشگاه، آنها را در معرض زندگی ‏جدیدی قرار می دهد. زندگی جدیدی که بیش از هرچیز در تعارض با نظام وابسته طلب زنان و دختران به سیستم پدر سالار ‏و مرد سالار است. دختران، با ورود به جامعه، همه مسوولیتهایی را که پیش از این ، والدین آنها و نهاد خانواده به عهده ‏داشت، در سایه شخصیتی جدید خود، به تنهایی به عهده می گیرند و آماده می شوند تا به تنهایی و به عنوان یک انسان ‏مستقل ، فردیتشان را پاس بدارند.‏</p>
<p>تردیدی نیست که آزمون و خطا نخستین اتفاق طبیعی هر تجربه جدیدی است. اما اینکه برای پرهیز از خطا باید از هر ‏آزمونی دوری کرد، نکته ای است که تفکر سنتی مردانه، به آن پاسخ مثبت می دهد. ‏</p>
<p>اینکه کسب دانش بیشتر و فراگیری مهارتهای زندگی، به هر انسانی توانایی و قدرت بیشتر می دهد لازم به یادآوری نیست. ‏دخترانی که دور از خانواده ها به تحصیل ادامه می دهند، در چالش با زندگی جدید، توانمند تر شده و تجربه های جدیدی که ‏در سیستم بسته سنتی برخی خانواده ها قادر به آزمودن آن نبودند را می آزمایند. ‏</p>
<p>واقعیت به همین سادگی است که آنها وارد دنیای جدید می شوند، عاشق می شوند، رقابت می کنند، بی پول می شوند، کار ‏می کنند، در فضاهای آزادانه تر از شهرها و روستاهای کوچک، به عرصه های عمومی وارد می شوند، اعتراض می کنند، ‏خواسته هایشان را طلب می کنند و در تمرین زندگی جدید، می آموزند که سر به زیر بودن و قانع بودن و چشم گفتن و ‏واگذار کردن عنصر تصمیم گیری به “بزرگتر”، یا از پس پسران همکلاسی ظاهر شدن و سخن گفتن، همیشه نیز کارگشا و ‏به نفع ایشان نیست. ‏</p>
<p>به جنبش دانشجویی نگاه کنیم. چقدر از فعالان دختر این جنبش از شهرستانها به تهران آمده و وارد فعالیتهای اجتماعی شده ‏اند؟ جنبش زنان را مرور کنیم؛ تعداد زیادی از فعالان این جنبش نیز با گذر از فرصت استقلال طلبی روحی از خانواده های ‏سنتی در گذار تحصیل، به دانش و بینش برابری خواهی رسیده اند.‏</p>
<p>اگر هراس از مشکلات اجتماعی توجیه نمایندگان مجلس هشتم در پیشنهاد چنین طرحی است، سوال این است که چرا برای ‏رفع این کشکلات گامی برداشته نمی شود؟ چرا هرگز سیستم تصمیم گیری در کشور ما بویژه در بخشهای آموزشی، به ‏سمت رفع مشکلاتی که ناشی از عدم نگاه برابر جنسیتی در خانواده ها و جامعه است حرکت نمی کند؟ ‏</p>
<p>آیا دور کردن دخترانی که گوی رقبت را در هوش و دانش از رقبای کنکوری خود ربوده اند و محروم کردن آنها از امکان ‏تحصیل در یک دانشگاه معتبر، واقعا راه حل مناسبی برای رفع کشکلات اجتماعی آنهاست؟ و این اتفاق درست زمانی می ‏افتد که تنها چند ماه از ماجرای دانشگاه زنجان و اتفاقاتی که قطعا سرنوشت یک دختر داشنجو را عوض کرده، می گذرد. آیا ‏رفع مشکلات دخترانی در شرایط این دانشجو، گرفتن امکان تحصیل از آنها در شهرهای دور از خانواده هایشان است؟ و آیا ‏این نتیجه عاقلانه تصمیم گیری برای بحرانهایی چون دانشگاه زنجان است؟ یا اینکه باید سیستم امنیت اجتماعی به گونه ای ‏تعریف شود که دختران را از قربانی شدن پرهیز دهد؟ زیرا در بومی گزینی جنسیتی نیز دختران همانقدر قربانی خواهند شد ‏که در شرایط نابرابر تهدید آمیز. ‏</p>
<p>بنابراین نخستین نتیجه طرح هایی از این دست، اجازه ندادن به دخترانی است که می توانند و می خواهند ، استقلال طلبی ‏فردی و اجتماعی خود را در نهادهایی بزرگتر از خانواده تمرین کنند. ‏</p>
<p>به دخترانمان اجازه ریسک کردن و تجربه استقلال، داده نمی شود، زیرا از شرایطی که جامعه، برای آنها فراهم کرده است ‏و البته شرایط پر تهدیدی است می ترسیم. اما مساله این است که پرهیز از تهدید هرگز چاره ساز این تهدیدها نخواهد بود. ‏</p>
<p><a href="http://www.autnews.us/archives/1387,07,00012644" class='spip_out' rel='external'>خبرنامه امیرکبیر</a></p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=2944 by HTTrack Website Copier/3.x [XR&CO'2014], Sat, 17 May 2025 02:21:52 GMT -->
</html>

