<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=4319 by HTTrack Website Copier/3.x [XR&CO'2014], Sat, 17 May 2025 03:52:30 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 4319
			<br>
			<br>مسیر:<br> صفحه اول  &gt;  سایت نوشته ها
			<br>
			<br>لینک مستقیم:<span dir=ltr><br>/spip.php?article4319</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">در تظاهرات‌، زنان، کلیشه‏های جنسیتی را شکستند/گفت و گو با شادی صدر، حقوقدان</h1>
				<p class="soustitre">زمانه</p>
				<!-- finde_surligneconditionnel-->

				<p><small>پنج شنبه25 تیر 1388</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>ر این برنامه‏ی «روی خط زمانه»، رویدادهای پس از انتخابات ریاست جمهوری در ایران را پی‏ می‏گیرم و به نکته‏ای که شاید در جای خود حاوی اهمیت معینی باشد، می‏پردازم؛ و آن این‌‌که جای جنبش زنان که در روند مبارزات انتخاباتی و طرح مطالبات مربوط به آن بسیار برجسته بود، در مبارزات و اعتراضات مردمی بعد از اعلام نتایج در کجا بود؟</p>
<p>آیا جنبش زنان در این صحنه، غیبت داشت؟ یا نقش و حضور آن نادیده گرفته شده است؟ و یا اما و اگرهای خاص دیگر.</p>
<p>این بحث را در گفت و ‏گو با شادی صدر، حقوقدان و چهره‏ی آشنای جنبش زنان، طرح کرده‏ام.</p>
<p>خانم صدر، در روند شکل‏گیری مبارزات انتخاباتی و طرح مطالبات اجتماعی، حضور جنبش زنان خیلی پررنگ بود. حتا نهاد «هم‏گرایی زنان» تشکیل شد و مطالباتی را طرح و دنبال می‏کرد. بعد از اعلام نتایج انتخابات، شرایط دیگری بر کشور حاکم شده است. در این شرایط، به‏نظر می‏آید که جنبش زنان حضور معینی ندارد. آیا همین‏طور است؟</p>
<p>از نظر من، در بررسی تحولات بعد از انتخابات، باید تفکیکی میان «زنان» و «جنبش زنان» قایل شویم. همان‏طور که اشاره کردید، پیش از انتخابات، زنان در گروه‏های منسجم و متشکلی، تحت عنوان‏های مختلف که بزرگ‏ترین و برجسته‏ترین آن «هم‏گرایی جنبش زنان برای طرح مطالبات در انتخابات» بود، به میدان سیاست پا گذاشتند و مطالبات مشخص خود را مطرح کردند.</p>
<p>اما بعد از انتخابات و با بروز اعتراضات مردمی نسبت به نتیجه‏ی اعلام شده‏ی انتخابات و تحولات سیاسی موجود، بیش و پیش از این‌که نقش جنبش زنان را پررنگ ببینیم، نقش زنان را، به عنوان فعالان و کنش‏گران این عرصه‏ی مبارزه، پررنگ می‏بینیم.</p>
<p>همان‏طور که مشاهدات بسیاری از ناظران و کسانی که درگیر اعتراضات مردمی در روزهای متوالی بودند تایید می‏کند، زنان بسیار فعالانه دخالت داشتند، نقش‏‏های سنتی‏شان را به عنوان مادر، همسر و… به چالش کشیده بودند و در بسیاری از اعتراضات خیابانی می‏دیدیم که دختران جوان در صف اول هستند.</p>
<p>حتا تصاویری دیدم از این‌که دختران جوان خیابان‏ها را سنگربندی می‏کنند و اساساً، نقش همیشگی پشت صحنه بودن را در بسیاری موارد، به کنار گذاشته بودند. از طرفی، با شدت گرفتن خشونت‏های خیابانی در هفته‏ی دوم، زنان غیر از این‌که خودشان فعالانه برخورد می‏کردند، نقش حمایت‏گری از مردانی را که کتک می‏خوردند یا در آستانه‏ی بازداشت شدن بودند، به شدت بر عهده گرفته بودند.</p>
<p>در تایید این بخش از صحبت‏های‏تان: حتا در فیلم‏ها می‏دیدیم که زنان به کسانی که قصد داشتند جوانان را بازداشت کنند و با خود ببرند، حمله می‏کردند و سعی می‏کردند این افراد را از دست مأمورین بیرون بکشند…</p>
<p>دقیقاً! می‏خواهم بگویم، در اعتراضات بعد از انتخابات، زنان به طور بسیار روشنی، لزوماً شاید خیلی فرمول‌بندی شده نه، ولی با نوعی آگاهی جنسیتی که در درونشان موج می‏زد، تمام کلیشه‏های جنسیتی را که در تمام این سال‏ها تعریف شده بود، به چالش کشیدند.</p>
<p>به چند مورد مشخص اشاره می‏کنم که نشان می‏دهد در این اعتراضات و تظاهرات هیچ تفکیک جنسیتی وجود نداشت: در حالی که سنت تحمیل شده بر اعتراضات و تظاهرات مردمی، بعد از انقلاب ۵۷ تا قبل از این اعتراضات، جدا شدن صفوف زنان و مردان از هم بود، ولی در این تظاهرات نمی‏دیدیم که زنان و مردان از هم جدا باشند.</p>
<p>همین‏طور، بسیاری از زنان و دختران جوان، با پوششی به تظاهرات می‏آمدند که خود پوشش، نشان‏گر نوعی اعتراض نسبت به قوائد مربوط به تحمیل حجاب بود و به نوعی می‏خواستند عاملیت خود را به عنوان زن نشان بدهند و فضای مردسالارانه را به‏ چالش بکشند.</p>
<p>بنابراین در مجموع، صرف نظر از انتقادهایی که به لحاظ نقد فیمینیستی این حرکت دارم، نقش و عاملیت زنان بسیار بسیار پررنگ بود و با تمام تحولات پیش از این، از جهت پیشرفتی که زن‏ها در این عرصه داشتند، قابل مقایسه است.</p>
<p>خانم صدر، شما همان ابتدا هم توضیح دادید که بین نقش زنان و نقش جنبش زنان، باید تفاوت گذاشته شود؛ سوال من، مربوط به نقش جنبش زنان، کماکان باقی می‏ماند. جنبش زنان را در تحولات بعد از انتخابات، چگونه ارزیابی می‏کنید؟</p>
<p>به نظر من، همان‏قدر که نقش زنان، به عنوان فرد و عاملیت آن‏ها در این اعتراضات پررنگ بود، نقش جنبش زنان، به عنوان یک حرکت اجتماعی متشکل و سازمان‏دهی شده، کم‏رنگ به نظر می‏رسید.</p>
<p>با این‌که می‏توانم بگویم، همه‏ی فعالین زنان در این اعتراضات شرکت فعال داشتند، اما این شرکت فعال را در شکل سازماندهی شده و متشکل، متأسفانه، نمی‏بینیم. فعالین جنبش زنان در این اعتراضات، تبدیل به فرد شدند و به نوعی در آن مستحیل شدند، بدون این‌که شاهد موضع‏گیری جمعی از سوی فعالین جنبش زنان نسبت به تحولات باشیم، بدون این‌که شاهد عمل جمعی‏ای باشیم.</p>
<p>غیر از یک مورد که در میدان توپخانه، گروهی از فعالین جنبش زنان، پلاکاردهایی را با شعارهایی که هم حاوی نقدی روی شعارهای مردانه‏ای بود که مطرح می‏شد و در عین حال، بخشی از مطالبات زنانی را که در این تظاهرات‏ بودند، بیان می‏کرد، متأسفانه، نمی‏بینیم که جنبش زنان، به عنوان جنبش، فعالیتی از خود نشان بدهد. البته، این ایراد فقط مربوط به جنبش زنان نیست. در مورد سایر جنبش‏های اجتماعی هم همین اتفاق افتاد.</p>
<p>اگر این مسأله یک سری دلایل داشته باشد، آیا به عنوان یکی از این دلایل می‏توانیم این را در نظر بگیریم که جنبش زنان از هیچ کاندیدای معینی حمایت نکرد و در نتیجه بعد از انتخابات، با حذف کاندیدای مورد نظرش مواجه نبود که مثل حامیان سایر نامزدها، وارد صحنه شود و از مطالبه‏ی خود دفاع کند؟</p>
<p>یکی از دلایل می‏تواند این مورد باشد، ولی همه‏ی آن نیست. فرض کنید، بدنه‏ی اصلی جنبش دانشجویی و گروه‏های مشخص این جنبش از نامزدی آقای کروبی حمایت کردند، ولی باز هم جنبش دانشجویی را در این اعتراضات نمی‏بینیم.</p>
<p>به نظر من، علتش کمی فراتر از این‏ها است. ماهیت خود اعتراض، شکل خود به ‌خودی، جوشان و سیل‏گونه‏اش و نوعی غافل‏گیری جنبش‏های اجتماعی در برابر حرکت عظیم مردمی، شاید یکی از دلایل بود. ما فاقد استراتژی مشخصی بودیم که در چنین شرایطی، جنبش چکار می‏خواهد بکند.</p>
<p>عوامل ساختاری متعددی هم وجود داشت که باعث شد جنبش نتواند خود را به موقع جمع کند، نیروهایش را سازماندهی کند و بتواند از فضایی که ایجاد شده، نه فقط در جهت طرح مطالبات خود، بلکه اتفاقاً در جهت همراهی مردم و پیش بردن مطالبات دمکراتیک، عمل کند. یعنی به طور هم‏زمان، بتواند مطالبات جنبش را با مطالبات دمکراتیک گره بزند.</p>
<p>به نظر شما، عدم حضور متشکل جنبش‏های اجتماعی، چه زیان‏هایی داشت؟</p>
<p>یکی از کارهای خیلی مهمی که جنبش زنان دقیقاً باید در همان روزها انجام می‏داد، این بود که در بسیاری از شعارها، در راه‏پیمایی‏ها، وجوه ضد زنی را می‏دیدیم که باید مورد نقد قرار می‏گرفت و جنبش به شکلی سازماندهی می‏کرد که این شعارها حذف شود و یا حداقل به این حد تکرار نشود.<br class='autobr' />
<strong><br class='autobr' />
ممکن است اشاره‏ی مشخص‏تری به این موارد داشته باشید؟</strong></p>
<p>شعارهایی که مبتنی بر غیرت و ناموس بود، یا حاوی این‌که فقط مردها کشته شده‏اند، در حالی که می‏دانیم تعداد زیادی زن در این اعتراضات کشته شدند. برای مثال: «زن‏ها به ما پیوستند، بی‏غیرت‏ها نشستند»، «ایرانی باغیرت، حمایت حمایت» و یا شعاری مثل «می‏کشم، می‏‏کشم، آن که برادرم کشت» که هم بیان‏گر این است که فقط مردها کشته‏ شده‏اند و جان‏باختگان زن این جنبش را نادیده می‏گیرد و هم این‌که مفهوم جان در برابر جان، قصاص و دیگر مفاهیمی را که جنبش زنان تمام این سال‏ها علیه آن معترض بوده، دوباره به وسط می‏آورد.</p>
<p>بنابراین، حداقل کاری که جنبش زنان می‏توانست انجام دهد این بود که وقتی در درون بدنه‏ی این جنبش عظیم مردمی قرار دارد، این‏گونه شعارها را اصلاح کند و به سمتی ببرد که وجوه ضد زن آن از بین برود. این حداقل کاری بود که جنبش زنان می‏توانست انجام بدهد و انجام نداد. در مورد حداکثرها هم دیگر صحبتی نمی‏کنیم.</p>
<p><strong>همه‏جا گفته می‏شود که مطالبات مردم به‏جای خود باقی است و امکان دارد اعتراضات در اشکال دیگر ادامه پیدا کند. آیا جمع‏بندی مسایلی که مطرح کردید و احتمالاً، اخذ برنامه‏ای برای شرکت یا هم‏یاری با مبارزات مردم در آینده، در برنامه‏ی جنبش زنان هست</strong>؟</p>
<p>به نظر من، جنبش مردمی ادامه دارد، جنبش مردم برای دمکراسی و آزادی تمام نشده و در شکل‏های مختلف تداوم دارد. طبیعتاً، تداوم این جنبش، سوالات بسیاری را پیش روی ما، به عنوان فعالان جنبش زنان، قرار داده است.</p>
<p>هیچ حرکت اجتماعی، از جمله جنبش زنان، نمی‏تواند در حال حاضر و از حالا به بعد، بی‏اعتنا به این جنبش مردمی برنامه‏ریزی کند و استراتژی‏هایش را تعیین کند. اتفاقی در خیابان‏ها افتاده است که بر کل عرصه‏ی سیاست ایران تأثیر گذاشته و جنبش زنان نیز جزیی از این عرصه است.<br class='autobr' />
<strong><br class='autobr' />
با همین استدلال، چند وقتی است که جلسات بسیار فشرده‏ای با طیف‏های مختلف فعالان جنبش داریم. بحث اصلی هم این است که سوالات پیش روی ما چیست؟ پاسخ ما به این سوالات چیست؟ و استراتژی‏های مناسب برای پیش‏برد جنبش و در عین حال، همراهی با جنبش مردمی چه خواهد بود؟</strong></p>
<p>خودم، پیش‏بینی می‏کنم که حجم زیادی از تحلیل‏ها، در روزهای آینده منتشر خواهد شد و در عین حال، از طرفی، احتمالاً بیانیه‏های مختلفی از سوی گروه‏های مختلف جنبش زنان، منتشر خواهد شد که ناظر بر استراتژی‏ها و راه آینده است</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=4319 by HTTrack Website Copier/3.x [XR&CO'2014], Sat, 17 May 2025 03:52:30 GMT -->
</html>

