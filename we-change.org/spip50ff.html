<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=5823 by HTTrack Website Copier/3.x [XR&CO'2014], Sat, 17 May 2025 18:22:32 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 5823
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article5823</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">نوبخت در گفتگو با مهر: وزارت زنان نه ضروری، نه لازم ونه مفید است/ معاونت امور زنان کاراتر است</h1>
				
				<!-- finde_surligneconditionnel-->

				<p><small>پنج شنبه16 اردیبهشت 1389</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>رئیس شورای فرهنگی اجتماعی زنان گفت: تشکیل وزارتخانه ای با عنوان زنان با توجه به تجربه دیگر کشورها نه تنها ضرورتی ندارد بلکه برای پیگیری مسائل زنان نیز مفید نیست.</p>
<p>  منیره نوبخت در گفتگو با خبرنگار مهر با بیان این مطلب افزود: بررسی تجربه کشورهای دیگری که در آنها وزارتخانه های زنان، جوانان و یا خانواده تشکیل شده نشان می دهد که وظایف این وزارتخانه ها به اقدامات رفاهی، حمایتی و پشتیبانی محدود می شود که هم اکنون نیز این اقدامات در کشور از طریق وزارتخانه های دیگر به شکل خوب و  وسیعتری انجام می شود.</p>
<p>وی در مورد این که برخی معتقدند با ایجاد چنین وزارتخانه ای برنامه ها و فعالیتهای حوزه زنان متمرکز می شود، ادامه داد: مفید نیست که صرفا یک نهاد دولتی مسئول رسیدگی به امور زنان شود اگر چه ممکن است با ایجاد چنین وزارتخانه ای اقدامات متمرکز شود ولی اشکالات مطرح در حوزه زنان مانند تکرار و موازی کاری نیز قابل رفع است.</p>
<p>رئیس شورای فرهنگی اجتماعی زنان در مورد این که گقته می شود اقدامات مرکز امور زنان و خانواده در سالهای اخیر به حدی قوی نبوده که ظرفیت ارتقای آن تا سطح وزارتخانه وجود داشته باشد و با تشکیل وزارتخانه هم یکسری برنامه های مناسبتی و کوتاه مدت در قالب یک سازمان گسترده تر  اجرا می شود اظهار داشت: فعالیتهای مرکز امور زنان به ویژه در مدت چهار سال اخیر سمت و سوی مثبت داشته ولی کارآمدی پایین آن به دلیل این است که ساختار و جایگاه این مرکز قوی و مقتدر دیده نشده و این مرکز هم از جهت جایگاه قوی و همچنین از نظر ساختار قانونی نقایصی دارد که ما به کرات اصرار برای رفع این نواقص داشته ایم.</p>
<p>نوبخت تاکید کرد: ما فراتر از مسائل و برنامه های حمایتی، مالی و پشتیبانی به برنامه های گسترده فرهنگی نیاز داریم و این امور گسترده فرهنگی در قالب یک وزارتخانه محقق نمی شود.</p>
<p>وی با تاکید بر این که باید موضوع زن و خانواده در تمام اجزای قوه مجریه مورد توجه قرار گیرد، گفت: باید همه دستگاهها برای تقویت جایگاه خانواده برنامه داشته باشند آنچنان که در قانون اساسی برای تحقق جایگاه والای زن تاکید شده است.</p>
<p>به گفته وی، تمامی وزارتخانه ها حتی وزارتخانه هایی مانند صنایع و معاون و بازرگانی باید در حوزه زنان برنامه داشته باشند ولی یک وزارتخانه هر چه قدر هم که مقتدر باشد نمی تواند در حوزه وزارتخانه های دیگر دخالت کرده و بر برنامه های آنها نظارت کند.</p>
<p>رئیس شورای فرهنگی اجتماعی زنان با تاکید بر این که حوزه زنان با تعریف در یک وزارتخانه محدود می شود، ادامه داد: در حال حاضر تمامی وزارتخانه ها دارای دفاتر امور زنان و خانواده هستند ولی با این وجود تا کنون پنج درصد از اهداف فرهنگی در حوزه زنان محقق شده و هنوز 95 درصد باقی مانده است.</p>
<p>وی با بیان این که در شورای فرهنگی اجتماعی زنان ارتقای جایگاه مرکز زنان مورد بحث قرار گرفته است، ادامه داد: پس از بررسیهایی که انجام شد پیشنهادی مبنی بر تشکیل معاونت امور زنان و خانواده در دستور کار و اولویت قرار گرفت که بر این اساس این معاونت باید به حدی قوی باشد که در تمامی وزارتخانه ها و اجزای دولت به موضوع زنان و خانواده در محدوده فعالیتشان توجه شود.</p>
<p>نوبخت تاکید کرد: اگر همه قوا در کنار هم به صورت هماهنگ برنامه هایی که به عهده آنهاست خوب انجام می دادند وضعیت بسیار بهتر از امروز بود.</p>
<p>وی افزود: یکی از ضعفهای فعلی مرکز امور زنان و خانواده این است که این مرکز دست بازی در دخالت امور دیگر وزارتخانه ها ندارد و بیشتر نقش آن توصیه ای و مشورتی است.</p>
<p>وی با بیان این که پیگیری مسائل زنان در سطح کلان مانند تغییر قوانین با کدام ساختار اجرایی تر است، اظهار داشت: قوه مقننه بحث بازنگری و اصلاح و وضع قوانین جدید برای استفاده از ظرفیتهای زنان و خانواده را به عهده دارد ولی باید مطالعات کارشناسی آن توسط سازمانی همانند معاونت امور زنان و خانواده انجام شود.</p>
<p>رئیس شورای فرهنگی اجتماعی زنان تصریح کرد: ضعفهای قانون زمانی مشخص می شود که قانون اجرا شده باشد زمانی که قانون اجرا نشده چگونه می توان نواقص آن را پیدا کرد.</p>
<p>وی در مورد این که آیا مقاومتی برای ارتقا و تشکیل چنین ساختاری در حد وزارت و یا معاونت وجود دارد گفت: شخص رئیس جمهور سال گذشته که این مسئله مطرح شد با کلیات آن موافق بود اما برای اینکه اطمینان یابد این معاونت با کارآمدی بالا وظایف معینی را تعقیب خواهد کرد سوالاتی داشتند.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=5823 by HTTrack Website Copier/3.x [XR&CO'2014], Sat, 17 May 2025 18:22:32 GMT -->
</html>

