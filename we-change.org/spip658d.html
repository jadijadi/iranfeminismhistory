<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=2992 by HTTrack Website Copier/3.x [XR&CO'2014], Sat, 17 May 2025 03:08:52 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 2992
			<br>
			<br>مسیر:<br> صفحه اول  &gt;  سایت نوشته ها
			<br>
			<br>لینک مستقیم:<span dir=ltr><br>/spip.php?article2992</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				<img class='spip_logo spip_logos' alt="" src="local/cache-vignettes/L192xH142/arton2992-ad45877e7.jpg?1747448987" width='192' height='142' />
				<p class="surtitre">قوانین نا نوشته</p>
				<h1 class="titre">آموزش قانون</h1>
				<p class="soustitre">روزآنلاین / مهرانگیز کار</p>
				<!-- finde_surligneconditionnel-->

				<p><small>پنج شنبه25 مهر 1387</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>دولتها به طور طبيعي از کساني که قانون را آموزش مي دهند ستايش مي کنند و امکانات مالي و ارتباطي در ‏اختيارشان مي گذارند. دولتهاي استبدادي از اين اصل جدا نيستند و تصور مي کنند اگر مردم بدانند کداميک از ‏رفتارها و هنجارها جرم است، مرتکب آن نمي شوند و خواب عوامل حکومتي را پريشان نمي کنند. دولت ايران با ‏آموزش قانون مانند يک اقدام مجرمانه برخورد مي کند. به سخن ديگر آموزش قانون در ايران جرم است. تازگي ‏هم ندارد. قانون نانوشته اي پشتوانه آن است. از آغاز انقلاب چنين بوده و هر يک از ما که به افشاگري قانون اقدام ‏کرده ايم، به شکلهاي مختلف مجازات شده ايم. ‏</p>
<p>علت يابي اين سياست جزايي و امنيتي دشوار نيست. دولت ايران نمي خواهد مثلاً حقوق زن و مواد قانوني مرتبط ‏با آن را در کتابهاي درسي بگنجاند. نمي خواهد حقوق کودک را بر پايه ضوابط جهاني حقوق بشر يا بر پايه قوانين ‏ايران به کودکان و والدين آنها آموزش بدهد. چرا؟ از آن رو که در ايران آموزش قانون "بد آموزي" است و اگر از ‏مطلعين و حقوق دانان هم بپرسيد آنها بر پايه دانش خود مي گويند در مواردي چنين است. آموزش قانون در ايران ‏مي تواند براي دولت ومردم هر دو خطرناک باشد:‏</p>
<p>‏1-‏	براي مردم خطرناک است از آن رو که به سهولت ياد مي گيرند قانونگذار نسبت به حق حيات زنان، ‏کودکان، جمعي از غير مسلمانان بي مهري کرده و همچنين امنيت را از منتقدان خوش نيت حکومت سلب کرده و ‏صف آنان را از حيث حقوق انساني از وفاداران بي چون و چراي حکومت جدا ساخته است. خون بهاي زنان را ‏نصف مردان مقرر کرده. ديه نقص عضو زنان را نصف ديه نقص عضو مردان در موارد مشابه تعيين کرده. به ‏پدر و جد پدري اختيار داده تا هر وقت دلش خواست فرزند يا نوه اش را به قتل برساند و مشمول مجازات اعدام ‏نشود. مجازات اعدام را مثل نقل و نبات در مواد و تبصره هاي قوانين جزايي ايران دستور داده. دختران را از نه ‏سالگي و پسران را از پانزده سالگي در قلمرو مسئوليت جزايي به رسميت شناخته و به همه ايرانيان مسلمان ‏اختيار داده تا هر آن کس را که تصور مي کنند ريختن خونش شرعاً واجب است، هر جا که ديدند به قتل برسانند و ‏سپس تنها به قاضي بروند و راضي باز گردند. يعني ديگر بار آزاد و بي دغدغه خاطر و بي آنکه مجازاتي را ‏تحمل کرده باشند همه جا حضور پيدا کنند و به احتمال هر جا که لازم مي بينند دستشان را به خون ديگري آلوده ‏سازند. قانون به والدين حق داده است تا هر چه مي خواهند فرزند را کتک بزنند و در حق او آزار رواني و ‏جسماني روا دارند مشروط بر آن که تأديب و تنبيه از عرف تجاوز نکند. حال اين که عرف چيست و حد و مرز آن ‏کدام است به سليقه قاضي سپرده شده و ممکن است قاضي بر حسب سليقه فردي عرف را تا حدود شکنجه هاي ‏دائمي طفل به بهانه تأديب، قانوني و شرعي تشخيص بدهد. قانون نه به صورت صريح، اما در پرده الفاظ و مفاهيم ‏گوناگون براي حق حيات شهروندان بهايي ايران ارج و اعتباري قايل نشده است و آنان از امنيت جاني که در ‏قوانين کشورها نسبت به آن تضمين وجود دارد محروم مانده اند. انصاف بدهيد، آيا آموزش اين قوانين بد آموزي ‏نيست؟ البته که هست. مردم ياد مي گيرند نسبت به حيات و آزادي و سلامت يکديگر تعدي و تجاوز کنند. ياد مي ‏گيرند در مواردي که فقط نمونه هايي از آن در بالا ذکر شد هر ظلم و ستمي را که دوست دارند در حق آن ديگري ‏که کودک، زن، غير مسلمان، کافر، مرتد يا فقط منتقد و مخالف جمهوري اسلامي است به نام اسلام و قانون روا ‏دارند و نگراني از عاقبت کار نداشته باشند. بنابراين آموزش قانون در شرايطي که قانون جرم را اجازه مي دهد بد ‏آموزي است. وقتي قانون خشونت و قتل و محروميت از حقوق بنيادي را اجازه مي دهد، آموزش آن به منزله ‏ترويج جرم و جنايت است. ‏</p>
<p>‏2-‏	براي حکومت خطرناک است. آموزش قانون با ويژگي هايي که قوانين ايران دارد از منزلت و اعتبار ‏حکومت در جامعه جهاني مي کاهد. اين قوانين چهره خشن، ناشکيبا، غير مسئول و غير پاسخگوي مأموران اجرا ‏و مديران رده بالا را به جهانيان نشان مي دهد. حکومتي که قانون محاربه را دارد و تأکيد مي کند هر کس در نظم ‏اخلال کند اعم از آنکه سلاح سرد يا گرم داشته باشد ممکن است به علم قاضي محارب شناخته بشود، چگونه مي ‏تواند خود را متکي بر اخلاق سياسي، صلح جو و غمخوار ستمديدگان جهان معرفي کند و بر اعتبار جهاني اش ‏خدشه وارد نشود؟ مگر مي شود حکومتي در حق شهروندان خود بي ترحم عمل کند و براي شهروندان ديگر ‏دولتها در جهان دايه مهربانتر از مادر بشود؟ مگر مي شود به حکم قانون قاضي بتواند دست يا پاي محارب ‏‏(بخوانيد مخالف) را قطع کند و بعد او را به دار بياويزد، اما ستمديدگان جهان را پناه بدهد. در مناطقي از جهان که ‏سياستهاي غربي بر پيکرشان زخم زده است دولت ايران را يار و ياور خود مي شناسند. اما اگر مديران سياسي ‏ايران عقلايي بينديشند نمي توانند به اين اعتبار که در بخشي از جهان کسب کرده اند در دراز مدت دل ببندند. آن ‏منزلت و احترام که ايران در بخشي از جهان به دست آورده و نبايد آن را انکار کرد عمرش کوتاه است. مديران ‏سياسي ايران حتي در چارچوب همين نظام کنترل شده و محدود قانونگذاري اگر بخواهند مي توانند با يک اجماع، ‏از باب مصلحت يا اجتهاد يا هر آنچه را که خود به آن آگاهي دارند وارد بشوند و بازنگري وسيع در قوانين کشور ‏را آغاز کنند. در غير اين صورت نمي توانند آن اعتبار و منزلتي را که در جاهايي به دست آورده اند فقط به ‏ضرب پول و شعار حفظ کنند. سر انجام افشاگري قوانين که براي شهروندان ايراني امنيت را تضمين نمي کند و ‏آنها را به مخفي کاري وادار مي سازد در منظر، جهاني ايران را به صورت کشوري تصوير مي کند که دولت ‏متبوع به آنها امنيت نمي دهد اما اين دولت با شعار رفاه و امنيت براي ستمديدگان جهان در صدد است اعتماد ‏سازي کند. اين دو با يکديگر همخواني ندارد و دير يا زود يا آن اعتبار که کسب شده مثل حباب مي ترکد يا ايرانيان ‏از بد حادثه به هر شيوه خشونت آميزي براي نجات خود جذب مي شوند. ‏</p>
<p>بنابراين عجيب نيست اگر مسعود کردپور و امثال او را در پي برگزاري کلاسهاي آموزش مباني حقوق بشر و ‏حقوق ملت در قانون اساسي دستگير مي کنند. قانون اساسي ايران به هزار دليل گفته و ناگفته مبهم و غير ‏دموکراتيک است. مي شود با اصلاح چند اصل از آن، قانون اساسي را تا حدودي براي پاسخگويي به نيازهاي ‏کوتاه مدت مردم پذيرفتني کرد. اما چنانکه مي دانيم با همين اندازه از اصلاح برخورد مي شود و به افراد و ‏گروههايي که در صدد بر مي آيند تا اولويت بازنگري در قوانين را تذکر دهند به استناد همان قوانين خشونت آميز ‏مدارا نمي شود. هرگاه آن بخش از جهان که به ستايش سياستهاي ظلم ستيز ايران پرداخته از درجه خشونت قوانين ‏داخلي ايران به درستي آگاه بشود، در داوري خود نسبت به خلوص نيت ايران تجديد نظر مي کند. اي کاش دست ‏کم با هدف حفظ اين اعتبار و به مدد مجمع تشخيص مصلحت نظام به خشونت زدايي از قوانين مي پرداختند. ‏</p>
<p><a href="http://www.roozonline.com/archives/2008/10/post_9579.php" class='spip_out' rel='external'>روزآنلاین</a></p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=2992 by HTTrack Website Copier/3.x [XR&CO'2014], Sat, 17 May 2025 03:08:53 GMT -->
</html>

