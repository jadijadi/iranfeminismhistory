<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=6540 by HTTrack Website Copier/3.x [XR&CO'2014], Sat, 17 May 2025 18:51:34 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 6540
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article6540</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">استقبال از آزادی شورد و نظرآهاری؛ تلاش برای آزادی ستوده و هدایت</h1>
				
				<!-- finde_surligneconditionnel-->

				<p><small>شنبه27 شهریور 1389</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>روز چهارشنبه گذشته مطلبی در بخش وبلاگ سازمان عفو بین الملل در مورد آزادی سارا شورد شهروند آمریکایی، منتشر شد که در آن از آزادی سارا شورد و شیوا نظرآهاری طی هفته گذشته استقبال شده و بر ادامه تلاش‌ها برای  آزادی نسرین ستوده، بهاره هدایت و دیگر فعالین اجتماعی و حقوق بشری تأکید شده است.</p>
<p>در این نوشته همچنین بر نگهداری سارا شورد در سلول انفرادی در برخی از مقاطع زمانی و نشانه‌های بازداشت این سه آمریکایی به عنوان گروگان، برای چانه زنی در مذاکرات سیاسی، اشاره شده است. این مطلب توسط Elise Auerbach نوشته و توسط سایت دانشجونیوز به فارسی ترجمه شده است:</p>
<p>سازمان عفو بین الملل و سازمان های دیگر به شدت و به درستی نقض فاحش حقوق بشر در ایران را مورد انتقاد قرار دادند. با این حال جای خرسندی است که مقامات ایران تصمیم به اتخاذ تصمیم درستی گرفته اند و این مسئله باید به رسمیت شناخته شده و مورد استقبال واقع شود. در واقع ما بطور مضاعف خوشحال هستیم از اینکه در چند روز گذشته دولت ایران سارا شورد گردشگر آمریکائی و شیوا نظرآهاری مداقع برجسته حقوق بشر را با قید وثیقه آزاد کرد. این ژست های انسان دوستانه در پایان ماه مبارک رمضان و در روزهای عید فطر انجام شد، یعنی زمانی که بطور سنتی اقدامی برای بخشش و شفقت صورت می شود. علاوه بر آن مقامات ایران به وضعیت جسمانی خانم شورد به عنوان یکی از دلایل تصمیم برای اعطای آزادی به وی، اشاره کرده اند.</p>
<p>سارا شورد به همراه دوستان خود مایکل شین بائر و جاشوا فاتال در حال پیاده روی در منطقه مرزی ایران و عراق در تاریخ ۳۱ ژوئیه ۲۰۰۹ بازداشت شده و آنها از آن زمان در زندان اوین در تهران بسر برده اند. مقامات ایرانی ادعا کرده اند که این سه شهروند ایالات متحده برای انجام جاسوسی در ایران برنامه ریزی کرده بودند. سازمان عفو بین الملل این مسئله را که همه ملت ها حق دارند از ایمنی مرزهای خود را مطمئن شود و نیز تضمین کنند که اتباع خارجی با نیات خصمانه شهروندان آن کشور را مورد تهدید قرار ندهند یا اقدام کیفری در آن سرزمین مرتکب نشوند، به رسمیت می شناسد. با این حال، سه کوهنورد آمریکایی بود بدون اتهام یا محاکمه برای بیش از یک سال در بازداشت بسر برده اند و حتی اندک مدرکی نیز نه تا به حال علیه آنان ارائه نشده است. در آن زمان سازمان عفو بین الملل با صدور بیانیه ای در ۳۰ جولای سال ۲۰۱۰ خواهان آن شد که اگر آنها متهم به هیچ اتهام کیفری شناخته شده ای نیستند، آزاد شودند. یک سال تمام با زمان کافی برای دولت ایران گذشت و به اندازه کافی برای دولت ایران زمان بود تا مدرکی علیه آنان ارائه کند.</p>
<p>در درخواست برای آزادی آنها پس از یک سال از بازداشت بدون اتهام یا محاکمه، سازمان عفو بین الملل از ایران خواست که استانداردهائی را که از دولت های دیگر نیز خواهان رعایت همین استانداردها شده به اجرا بگذارد. عفو بین الملل به طور مداوم و به شدت دولت ایالات متحده را به دلیل بازداشت بدون اتهام مظنونان به ترور در خلیج گوانتانامو، و همچنین دولت مصر را برای بازداشت مظنونان به طور نامحدود به دلایل امنیت ملی، و دولت اسرائیل را برای استفاده خودسرانه  از "بازداشت اداری"برای دربند نگاه داشتن به فلسطینی ها برای دوره های تا چندین سال بدون اتهام یا محاکمه، محکوم کرده است.</p>
<p>علاوه بر این، سازمان عفو بین الملل در مورد اظهارات رهبران ارشد ایرانی از جمله رئیس جمهور محمود احمدی نژاد، در فوریه ۲۰۱۰، که نشان می دهد سه مظنون بازداشت شده ممکن است به منظور تحت فشار قرار دادن دولت آمریکا به سازش دیپلماتیک، یا احتمالا به عنوان ابزارهای چانه زنی مورد استفاده قرار گیرند، نگران شده است. گروگان گیری یکی از موارد نقض حقوق بشر است. شرایطی که تحت آن سه نفر نگه داری شده اند نیز موجب نگرانی است. سارا شورد در سلول انفرادی نگهداری شده بود. در بعضی موارد سلول انفرادی قابل توجیه خواهد بود، مثلاً اگر یک زندانی زن قرار است در زندانی که پر از زندانیان مرد است نگهداری شود. با این حال متاسفانه از آنجا که تعداد زیادی از زندانیان سیاسی زن در زندان اوین بسر می برند، استفاده از سلول انفرادی شکلی از سوء رفتار محسوب می شود و خانم شورد بنا به گزارش های رسیده از اثرات زیانبار و اضطراب آور روحی ای مسئله شکایت کرده است. به هر سه نفر نیز فقط اجازه دسترسی محدود به خانواده و وکیل آنها و حتی به مقامات سفارت سوئیس که نماینده منافع آمریکا در ایران است، داده شده بود.</p>
<p>۲ دوست خانم شورد هنوز در زندان اوین باقی مانده اند. عباس جعفری دولت آبادی دادستان کنونی دادگاه انقلاب در تهران، گفته است که اتهامات در پرونده قرار داده خواهد شد و محاکمه آنها به جرم جاسوسی انجام خواهد شد. شمار فزاینده ای از دیگر زندانیان عقیدتی در بازداشتگاه های ایران باقی مانده اند، بسیاری از آنها مدافعان شجاع حقوق بشر هستند، مانند وکیل نسرین ستوده که در تاریخ ۴ سپتامبر بازداشت شده و از آن زمان در سلول انفرادی زندان اوین نگاه داشته می شوند و بهاره هدایت که برای فعالیت های صلح آمیز خود به نمایندگی از حقوق زنان و دانشجویان به ۹ سال زندان محکوم شده است. در حالی که ما صمیمانه از تصمیم مقامات ایران برای آزادی خانم شورد و خانم آهاری استقبال می کنیم، به مبارزات خود برای آزادی خانم ستوده، خانم هدایت، آقای بائر، آقای فتال و دیگر قربانیان بی شمار نقض حقوق بشر در ایران ادامه خواهیم داد.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=6540 by HTTrack Website Copier/3.x [XR&CO'2014], Sat, 17 May 2025 18:51:34 GMT -->
</html>

