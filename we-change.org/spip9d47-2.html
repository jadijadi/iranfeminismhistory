<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=4718 by HTTrack Website Copier/3.x [XR&CO'2014], Sat, 17 May 2025 03:32:33 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 4718
			<br>
			<br>مسیر:<br> صفحه اول  &gt;  سایت نوشته ها
			<br>
			<br>لینک مستقیم:<span dir=ltr><br>/spip.php?article4718</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">مهر بدون آموزگار مهر ایران /ویدا خسروی</h1>
				
				<!-- finde_surligneconditionnel-->

				<p><small>سه شنبه24 شهریور 1388</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>تقدیم به عبدالله مومنی معلم دربند و سایر معلمین آزاده دربند</p>
<p>روزهای شهریور که از نیمه می گذرد لابه لای صفحات تقویم هم شمیم وطراوت روزهای فصل آموختن می پیچد و اگر که خود پشت میز و نیمکت نشین باشی و یا از اصحاب آموزش که داستان دیگری است حکایت این روزها! اما اکنون در میان آخرین نفس های تابستان هم، شب های تب زده وطن را نظاره گریم و سایه شوم دروغ بر دیوار های شهرمان سنگینی کرده و گویی به دستان باد هم دستبند زده اند که بر تنگنای خاطر دانش آموز و دانش جو، معلم و استاد این سرزمین نیز نوید دگرباره آموختن و روز نو را نمی پراکند شاید زین روست که بزرگ آموزگارانی همچنان لحظاتشان در آن بند ویژه به چون و چند می گذرد.</p>
<p>روزهای کشدار و سمج تابستان امسال که هر ساعتش آبستن حوادثی بود سپری شد و آموزگاران دربند مشق آزادگی دیکته نمودند، آزادگانی که مجال این یافته بودند که چشم در چشمان پر از شوق دانش آموزان انداخته و همین آنان را واداشته بود که نخواهند دانش آموزانشان همچنان در تبعیض و نابرابری قد بکشند و در هوای پر از سرب ریا تنفس کنند.<br class='autobr' />
این آموزگاران فردای پیش روی شاگردانشان را ظلمانی نمی خواستند پس به امید رنگ و طرح دگر بر زندگی نه دانش آموزان خویش فقط، بل برای کلاسی به وسعت ایران قدم در راه تغییر نهادند و با گرده های آغشته به گچ خویش خواستند که خورشید آزادی را در قاب غبار گرفته از خشونت و پلیدی این شهر جای دهند و گویی پرورش دادن انسان ها و ترویج اندیشه های آزادیخواهانه در زمانی که محصول سیستم های آموزشی دگم، انسان های متحجر است، گناه نابخشودنی است.<br class='autobr' />
معلمی بی گمان موهبی است که بر انسان ها عطا می شود تا همت بلند خویش را صرف بر طرف نمودن شب های تار جهالت و نادانی کنند و بزرگ معلمی همچو عبدالله مومنی هم که از سرای آموزش و تربیت نقبی به دنیای سیاست زده بود و فعالیت های مدنی و حق طلبانه اش در جهت رفع ظلم و ستم بر مردم سرزمینش بود، از این روست که ایمان داریم او گرچه سیاست را رقم می زد ولی اهل سیاست نبود آموزگاران را چه به سیاستچی! آنها فراتر و بزرگتر از سیاست اند، سیاست در آنها و برای اهداف قامت بلند زندگی شان حل شده است نه آنها در سیاست، آنها به سیاست تعهدی ندارند به انسانیت تعهد دارند و کارنامه روشن آموزگار ما نیز در آزادی خواهی و دفاع از حقوق انسان ها فارغ از مرام و اندیشه شان موید این مهم می باشد، آموزگار ما چتر نگاهش تنها به سوی شاگردان کلاسش باز نمی شد و بی عدالتی و از بین رفتن حقوق دانش جویان، زنان، معلمان، کارگران، اقلیت های قومی و مذهبی همه و همه همواره بر خرمن وجودش آتشی نهاده بود که نمی توانست سکوت پیشه کند و در این راه به سنگی بدل شود که کناری افتاده باشد.</p>
<p>این نسل از معلمان نقش مهری که بر دل دارند نه تنها برای شاگردانشان که برای تمام مردم این سرزمین است و زین روست که امروز نه تنها دل دانش آموزان و دوستانشان بل همه جا خانه ی آنهاست دل هر پیر و جوان، دل هر مرد و زن آزاده.</p>
<p>نمی دانم این روزها آموزگار را برای هواخوری به آن حیاط غمزده و محصور می برند یا نه؟ اگر می رود در آن هنگامه که دمی از هوای دم کرده بند بیرون می آید و نسیم اواخر شهریور به صورتش می خورد به چه می اندیشد؟ به آن مجسمه ی بی روح عدالت با آن ترازوی خالی اش؟ حتم دارم که پرنده ی خیال تا پشت پنچره های کلاسش پرخواهد کشید، کاش قاصدک در آن لحظه برایش پیام ببرد که ای آموزگاری که ایمان و اعتقاد و انسانیت را جرعه جرعه به باور دانش آموزانت دادی امروز بذر اندیشه های اذهان شاگردانت به ثمر نشسته و حضور سهراب ها در این جنبش نوید موثر بودن تلاش های شبانه روزی توست و اگر چه تو دربند بودی اما آموختگان از تو در پشت این حصارها خوب از پس مشق کردن آزادگی و حریت برآمده اند، شاگردانت آنچه را که در این سالها یادشان دادی در عمل بازپس دادند تا به آموزگاران خویش نشان دهند که رهرو خوبی برای مکتب آزادگی آنها خواهند بود و امروز هر یک سربازی هستند با سلاح اندیشه و قلم خویش که تا رسیدن به اهداف والای معلمان خویش طی طریق خواهند کرد .</p>
<p>مهرگان فرا خواهد رسید از منظر تاریخی در این روز نیروی داد و راستی با یاری مردم به سرکردگی کاوه آهنگر بر آژی دهاک (ضحاک) پیروز شده و سپس فریدون با پشتوانه مردم به تخت شاهی ایران می نشیند، مبارزه راستی و دروغ داد و ستم در ایران ریشه دینی دارد و همه جشن های ملی هم به گونه ای این مبارزه و پیروزی نهایی حق بر ناحق را نشان می دهد ولی در تاریخ مهرگان این جنبه درخشندگی ویژه ای دارد، در فرهنگ ایرانی نیز مهر به معنای فروغ خورشید و مهر و دوستی است و همچنین مهر نگهبان پیمان و هشدار دهنده به پیمان شکنان است از نظر بسیاری نیز مهرگان آیین التزام ایرانیان به دوستی کردن و مهر ورزیدن به یکدیگر به شمار می آید به امید آنکه پیمان شکنان که مدت هاست مهروزترین مهرورزان بر این خاک را دربند نموده اند آزاد کرده و به آغوش نگران خانواده هایشان بازگردانند.</p>
<p>مهرگان می رسد، مهرگان در راه است شک نکنیم!</p>
<p><a href="http://www.bamdadkhabar.org/2009/09/post_2534/" class='spip_out' rel='external'>بامداد خبر</a></p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=4718 by HTTrack Website Copier/3.x [XR&CO'2014], Sat, 17 May 2025 03:32:33 GMT -->
</html>

