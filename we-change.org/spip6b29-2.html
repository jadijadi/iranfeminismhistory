<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=6913 by HTTrack Website Copier/3.x [XR&CO'2014], Fri, 16 May 2025 23:43:51 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 6913
			<br>
			<br>مسیر:<br> صفحه اول  &gt;  تریبون &gt;  مقالات
			<br>
			<br>لینک مستقیم:<span dir=ltr><br>/spip.php?article6913</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				<img class='spip_logo spip_logos' alt="" src="local/cache-vignettes/L80xH71/arton6913-77a266b0b.jpg?1747418990" width='80' height='71' />
				
				<h1 class="titre">اولین کمپین روبان سفید در خاورمیانه / مردان لبنان برای قانون« حمایت از زنان دربرابر خشونت های خانگی» امضا جمع می کنند</h1>
				<p class="soustitre">ترجمه : محبوبه حسین زاده</p>
				<!-- finde_surligneconditionnel-->

				<p><small>شنبه20 آذر 1389</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>تغییر برای برابری : در 25نوامبر 2010، لبنان با تشکیل نخستین کمپین روبان سفید در خاورمیانه به 55کشور سراسر دنیا پیوست. این کمپین بوسیله «خشونت و استثمار کافی است»( ائتلافی برای وضع قانون برای حمایت از زنان دربرابر خشونت های خانوادگی) و «آکسفام جی بی» در 25نوامبر شروع شده و 16روز ادامه خواهد داشت. تمرکز این کمپین بر بسیج مردان و پسران برای امضای پیش نویس قانون حمایت از زنان در برابر خشونت های خانگی است. هدف اصلی کمپین روبان سفید این است که مردان و پسران را تشویق کند تا متعهد شوند که هرگز هیچ خشونتی علیه زنان انجام ندهند و از این مساله چشم پوشی و یا در برابر آن سکوت نکنند. کافا( خشونت و استثمار کافی است) در تلاش است تا از طریق افزایش آگاهی و بسیج مردان برای حمایت از این کمپین، به هدف تعیین شده برسد.</p>
<p>زنان و مردان اکتیویست، مجموعه فعالیت هایی را با ائتلاف با دیگر سازمانها و گروه ها از جمله وزارت  امور اجتماعی لبنان و تعدادی از سازمان های زیرمجموعه سازمان ملل و سفارت های استرالیا و ایتالیا در بیروت انجام می دهند.</p>
<p>طیف گسترده ای از فعالیت های مرتبط با این مساله برنامه ریزی شده است تا در طول این 16روز اجرا شود: کمپین عظیم روبان سفید، برنامه مستند تلویزیونی، جلسات اطلاع رسانی عمومی، نوشته های دیواری بوسیله بازماندگان خشونت، ایستگاه های آموزشی و توزیع اقلامی در حمایت از جنبش. در مراسم پایانی یادبود این کمپین هم برای تشکیل یک زنجیره انسانی از زنان و مردانی که دست در دست یکدیگر با پیغام همبستگی برای حمایت از قانون می ایستند، برنامه ریزی شده است.</p>
<p>کافا و آکسفام جی بی، با پنج دانشگاه همکاری می کنند و دانشجویان جوان مستعد می توانند همکلاسی های خود را بسیج کنند تا به کمپین روبان سفید بپیوندند و از اهداف آن حمایت کنند. فدی، ناجی و محمد، سه دانشجوی داوطلب از دانشگاه آمریکایی لبنان هستند که درباره انگیزه ها، نقش و دیدگاه خود درباره مشارکت در کمپین روبان سفید در لبنان می گویند.</p>
<p>فدی راجه، مرد 21ساله و فعال اجتماعی است. فدی درباره این کمپین بین المللی شنیده است و به دلیل موضوع این کمپین در آن مشارکت کرده است:« چیزی که باعث شد که در این کمپین مشارکت کنم این واقعیت است که جامعه ما نگاه متفاوتی به زنان و مردان دارد». او می گوید:« مشاهدات روزانه ام باعث شده که سوالهای زیادی درباره نابرابری نسبت به زنان برایم ایجاد شود».</p>
<p>برای فدی، فقط انجام ندادن خشونت علیه زنان کافی نیست. فدی می گوید:« اگر یک نفر خشونت علیه زنان انجام نمی دهد، به این معنا نیست که شما دیگر نگران این مساله نباشید. بعضی زنان در هر جایی در معرض خشونت هستند». او می افزاید: « خشونت علیه زنان، اقدام علیه حقوق اولیه انسانی است». فدی شاهد خشونت فیزیکی علیه زنان نبوده است اما او فکر می کند که  خشونت های کلامی جدی تر از بدرفتاری های فیزیکی است. او توضیح می دهد:« می بینم که امروز در محاوره ها، با زنان به عنوان زیردست مردان برخورد می شود. من نمی توانم چنین چیزی را تحمل کنم. باید در این مورد کاری انجام شود». فدی، فعالیت های اکتیویستی اش را به کمپین و تحصیلات متعارف محدود نمی کند:« تحصبلات برای من، پروسه ای مداوم است. من می توانم در حالی که در خیابان راه می روم به افراد آموزش بدهم و رفتارم نسبت به زنان می تواند الگوی  خوبی باشد که دیگران می توانند آن را از من یاد بگیرند».</p>
<p>ناجی غزیری، یک داوطلب 20ساله  و فعال اجتماعی است. او از فیلم سررشته دارد و به همین دلیل با انواع گوناگون سوءاستفاده از زنان آشنایی دارد. او توضیح می دهد:« فیلمی همانند« بس» که جنیفر لوپز ستاره آن است، توجه مرا به خود جلب کرد. من نمی پذیرم چنین کاری در مورد افراد مورد علاقه ام و یا هر انسان دیگری صورت بگیرد. من فقط خودم را به جای افراد دیگری می گذارم که مورد خشونت واقع شده اند».</p>
<p>او می گوید:« مردم بسیاری در لبنان، مردان را  به عنوان شخص دارای قدرت درنظر می گیرند. این یک تصویر بسیار محدود است. قدرت فیزیکی نشان دهنده تصویر واقعی یک مرد نیست». فدی می افزاید:« من دارم برای بسیج دانشجویان برای این کمپین تلاش می کنم. پیغامم هم این است که فقط انجام ندادن خشونت علیه زنان کافی نیست بلکه هرشخص باید برای پایان دادن به این پدیده فعالیت کند».</p>
<p>محمد عبید 21ساله هم می گوید:« ایده این کمپین واقعا مورد نیاز جامعه ما است. سنت ها و عرف ما به مردان این اجازه را داده است تا از قدرت خود را بر زنان اعمال کنند». او می افزاید:« خشونت های خانگی خسارت های زیادی به زندگی خانوادگی وارد می کنند وبر پیشرفت کودکان تاثیر منفی می گذارد».</p>
<p> مشاهدات محمد، او را به این باور عمیق رسانده است که این مشکل ریشه در ذهن بسیاری از مردم جامعه دارد:« باید به  برخوردهای غیرانسانی با زنان خاتمه داده شود. من فکر می کنم این کمپین شروع خوبی است  تا به واسطه افزایش آگاهی به خشونت های برپایه جنسیت پایان داده شود. از طریق بسیج هم کلاسی هایم و سخن گفتن در این مورد، آگاهی و دانش کافی در این زمینه پخش می شود و بعد از آن تغییر رخ می دهد».</p>
<p> محمد هم همانند دیگر همکلاسی اش، باور دارد که آموزش کلید موفقیت و خاتمه دادن به خشونت علیه زنان است. او توضیح می دهد:« هیچ وقت در مدرسه ام در مواجهه با چنین مساله ای قرار نگرفته بودم. من فکر می کنم که بهترین شروع این است که تصمیم گیران حوزه آموزشی، چنین مسائلی را در برنامه آموزشی دانش آموزان سنین پایین قرار دهند؛ این امر باعث می شود که تاثیرات منفی سنت های بد بر کودکان کاهش یابد».</p>
<p>همه داوطلبان در این عقیده مشترک هستند که کارهایی که انجام می دهند و امیدواری آنها به آغاز کمپینی موفق به همراه مشارکت دیگر مردمی که در مواجهه با فعالیت های آنان قرار می گیرند، می تواند آغازی برای تغییر باشد.</p>
<p>   منبع:  <a href="http://www.wunrn.com/" class='spip_out' rel='external'>WOMEN&#8217;S UN REPORT NETWORK</a></p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=6913 by HTTrack Website Copier/3.x [XR&CO'2014], Fri, 16 May 2025 23:43:51 GMT -->
</html>

