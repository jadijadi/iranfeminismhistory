<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=5945 by HTTrack Website Copier/3.x [XR&CO'2014], Sat, 17 May 2025 18:31:42 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 5945
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article5945</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">ممنوعیت ورود بدحجابها به دانشگاه تهران / مقنعه برای دختران اجباری شد</h1>
				
				<!-- finde_surligneconditionnel-->

				<p><small>شنبه1 خرداد 1389</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p><strong>مهر-</strong> مدیرکل حراست دانشگاه تهران از منع ورود افراد بدحجاب به دانشگاه تهران، اجبار مقنعه در برخی دانشکده های دانشگاه تهران و برخورد با دانشجویان پسر بدحجاب در دانشگاه خبر داد و درباره و وضعیت پوشش در پردیس هنرهای زیبا دانشگاه تهران توضیحاتی ارائه کرد.</p>
<p>مصطفی خسروی در گفتگو با خبرنگار مهر با بیان این مطلب از پیگیریهای رئیس دانشگاه تهران برای استفاده از ظرفیتهای فرهنگی و قانونی در برخورد با بدحجابی خبر داد و گفت: بدحجابی در جامعه کاملا نمود پیدا کرده و در دانشگاه نیز نمود داشته تا جایی که جو نارضایتی درباره پدیده بدحجابی بوجود آمد لذا در جلساتی با روسای پردیسها و دانشکده های دانشگاه تهران خواستار کار فرهنگی در زمینه حجاب و عفاف شدیم.</p>
<p>مدیرکل حراست دانشگاه تهران افزود: محیط دانشگاه مقدس است لذا از روسای پردیسها و دانشگاهها خواستار شدیم تعداد انگشت شماری که بدحجاب هستند را نصیحت کنند و برخورد فرهنگی با پدیده بدحجابی را در دستور کار داشته باشند. همچنین جلوگیری از ورود افراد بدحجاب به محیط دانشگاه مسیر دیگری در برخورد با بدحجابی با استفاده از ظرفیتهای قانونی است. البته اعتقاد داریم برخورد سلبی مکمل برخوردهای ایجابی است و اگر برخورد سلبی از برخوردهای فرهنگی پیشی بگیرد نتیجه واقعی و مطلوب حاصل نمی شود.</p>
<p><strong>برخی بدحجابی را ابزار مبارزه و غرض کرده اند</strong></p>
<p>وی خاطرنشان کرد: اکثر دانشجویان نسبت به رعایت حجاب و استفاده از پوشش های مناسب متعهد هستند اما تعدادی نیز که آدمهای مغرضی هستند و به عنوان "مبارزه" بدحجابی و استفاده از پوشش های نامناسب را در پیش گرفته اند، به کمیته انضباطی احضار می شوند.</p>
<p><strong>اجبار پوشش مقنعه در چند دانشکده دانشگاه تهران</strong></p>
<p>مدیرکل حراست دانشگاه تهران از اجباری شدن استفاده از پوشش مقنعه در دانشکده های زبان های خارجی و علوم تربیتی دانشگاه تهران خبر داد و در پاسخ به اینکه آیا تا کنون پوشش مقنعه در محیط دانشگاه اجباری نبوده است به مهر گفت: پوشش مقنعه اجباری بوده اما ضابطه اجرایی که مدیریت دانشکده ها باید بر اساس آن اعمال قانون می کردند وجود نداشته است.</p>
<p><strong>مراتب برخورد با بدحجابی در دانشگاه تهران: ابتدا تذکر لسانی و سپس استفاده از ظرفیت قانونی </strong></p>
<p>خسروی افزود: فضای بیرون دانشگاه فضای بازی است و این فضا خود را در محیط دانشگاهی نیز نشان داده است. رئیس دانشگاه تهران در شورای فرهنگی دانشگاه تاکید کرده که هم از ابزارهای قانونی و هم از راههای فرهنگی نسبت به پوشش های نامناسب واکنش نشان داده شود. اعتقاد داریم فضای برخورد با بدحجابی باید دنبال شود اما برخورد سلبی باید آخرین برخورد باشد و برخورد فرهنگی و ارشادی باید در صدر قرار گیرد. یعنی ابتدا افرادی که پوشش مناسب ندارند را بخواهیم و با آنها صحبت کنیم، در صورتی که صحبتها موثر واقع نشد از ظرفیتهای قانونی برای برخورد استفاده کنیم.</p>
<p>مدیرکل حراست دانشگاه تهران از آغاز منع ورود افراد بدحجاب به دانشگاه تهران خبر داد و گفت: تا سه بار به دانشجویانی که پوشش نامناسب دارند در مبادی ورودی دانشگاه تذکر داده می شود و در صورتی که رعایت نکنند از ورودشان به دانشگاه جلوگیری به عمل می آید.</p>
<p>وی درباره ساز و کار منع ورود افراد بدحجاب به دانشگاه تهران به مهر گفت: ماموران انتظامات به افرادی که دارای پوشش نامناسب هستند تذکر می دهند و بعضا افرادی که وضعیت پوشش خیلی نامناسبی دارند را برمی گردانند. جلوگیری از ورود افراد بدحجاب به دانشگاه تهران آغاز شده و بستر فرهنگی این کار نیز در حال فراهم شدن است.</p>
<p><strong>بدحجابی تنها مربوط به دخترها نیست</strong></p>
<p>خسروی با بیان اینکه تعداد معدودی از دانشجویان دارای پوشش نامناسب هستند، افزود: برخی پسرها نیز با پوششهای نامناسب در دانشگاه حاضر می شوند و موضوع برخورد با بدحجابی در دانشگاه مختص دانشجویان دختر نیست بلکه از ورود دانشجویان پسری که پوشش مناسب ندارند نیز به دانشگاه جلوگیری بعمل می آید به این ترتیب که تا سه بار به دانشجوی بدحجاب تذکر داده می شود و در صورتی که پس از سه با رعایت نکنند از ورودشان به دانشگاه جلوگیری بعمل می آید.</p>
<p>وی مظاهر بدحجابی در محیط دانشگاه را صرفا مربوط به برخی دانشجویان دانشگاه تهران ندانست و افزود: دانشجویان سایر دانشگاهها نیز برای استفاده از کتابخانه مرکزی و انجام کارهای مطالعاتی در دانشگاه تهران تردد دارند که متاسفانه برخی از آنها پوشش مناسب ندارند. تردد این دانشجویان نیز یک مشکل برای دانشگاه است. وقتی از ورود این افراد بدحجاب که دانشجوی دانشگاه تهران نیز نیستند جلوگیری می شود اتهام جلوگیری از فعالیت علمی به حراست و دانشگاه نسبت داده می شود.</p>
<p><strong>بهره برداری سیاسی از برخورد با بدحجابی ؛ ممنوع!</strong></p>
<p>مدیرکل حراست دانشگاه تهران برخورد با مظاهر بدحجابی در دانشگاه را اقدامی صرفا فرهنگی دانست و یادآور شد: برخی شاید بخواهند از این فضا بهره برداری سیاسی کنند. در خرداد ماه قرار داریم. این ماه پیش از این آبستن حوادثی بوده که نمی خواهیم بحث فرهنگی دانشگاه تهران درباره حجاب به بحث های گذشته که پیرو انتخابات ریاست جمهوری دهم ایجاد شد پیوند بخورد.</p>
<p>خسروی با یادآوری حضور دانشجویان غیر ایرانی که دارای فرهنگ مختلف درباره پوشش هستند به مهر گفت: دانشجویان غیر ایرانی میهمان ما هستند و بالاخره دارای چارچوبهای متفاوت از نظر حجاب و پوشش هستند لذا باید آئین نامه های مربوط به پوشش به آنها نیز تفهیم شود.</p>
<p>وی خاطرنشان کرد: عزم دانشگاه تهران در برخورد با بدحجابی و توسعه فرهنگ حجاب و عفاف جزم است چرا که این حرکت یک حرکت اعتقادی است و باید انجام شود. برای نظام اسلامی خونهای زیادی ریخته شده و این خونها باید پاس داشته شوند و دانشگاه تهران نیز در چارچوب قانون و فرهنگ اسلامی اقدام می کند.</p>
<p><strong>اظهارات صریح درباره پوشش در پردیس هنرهای زیبا دانشگاه تهران</strong></p>
<p>مدیرکل حراست دانشگاه تهران درباره فیلمی که از پردیس هنرهای زیبا دانشگاه تهران در برخی سایتها منتشر شده و در آن حرکاتی متفاوت با عرف فضاهای دانشگاهی به نمایش گذاشته شده است نیز توضیح داد و به مهر گفت: این فیلم مربوط به مراسمی با عنوان عیدانه است که با مجوز توسط انجمن اسلامی دانشجویان پردیس هنرهای زیبا دانشگاه تهران برگزار شده و هر ساله نیز این مراسم برگزار می شود. بحث هایی در این مراسم انجام شده بود که از ابتدا تا انتهای آن را فیلمبرداری کردیم.</p>
<p>مصطفی خسروی در ادامه با اشاره به جشنواره ای که اخیرا با حضور معاون وزیر ارشاد در برج میلاد برای تقدیر از هنرمندان برگزار شده بود، گفت: افرادی را در این جشنواره دیدیم که وضعیت آنها قابل قیاس با آنچه در پردیس هنرهای زیبا دانشگاه تهران می بینیم نبود. آنها با آن وضع پوشش در جشنواره ای رسمی حاضر شده بودند که معاون وزیر حضور داشت. وضعیت حجاب در جشنواره رسمی که وزارت فرهنگ و ارشاد اسلامی برگزار کرده بود آن طور بود آن وقت توقع داریم در پردیس هنرهای زیبا که همه شاگردان همان افراد هستند وضع چگونه باشد.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=5945 by HTTrack Website Copier/3.x [XR&CO'2014], Sat, 17 May 2025 18:31:42 GMT -->
</html>

