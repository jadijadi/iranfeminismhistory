<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=5795 by HTTrack Website Copier/3.x [XR&CO'2014], Sat, 17 May 2025 18:22:32 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 5795
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article5795</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">شکایت شیرین عبادی و سیمای جمهوری اسلامی/ نسرین ستوده</h1>
				
				<!-- finde_surligneconditionnel-->

				<p><small>پنج شنبه9 اردیبهشت 1389</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>تغییر برای برابری - صدا و سیمای جمهوری اسلامی ایران در یک سناریوی از پیش طراحی شده، به ناگهان و بدون آنکه شکایت خانم شیرین عبادی را از روزنامه کیهان پخش کرده باشد، در دو شب متوالی پنجشنبه و جمعه، دفاعیات متهم را پخش نمود که دادگاه را به صحنه تکرار جرم و افترائات اخلاقی علیه مخالفان سیاسی اش تبدیل کرده بود و تذکرات مکرر وکلاء خانم عبادی (اینجانب و همکار محترم سرکار خانم پراکند) در جهت مدیریت جلسه و جلوگیری از تکرار تخلفات چندان بی اثر بود که اینجانب به اعتراض جلسه دادگاه را که بیشتر به محاکمه شاکی شباهت پیدا کرده بود، ترک نمودم.</p>
<p>چهار اتهام علیه حسین شریعتمداری، متهم پرونده مطرح شده که مورد تائید نماینده دادستان قرار گرفته و به صدور کیفرخواست منجر شده است، این اتهامات عبارت است از: 1) نشر اکاذیب، 2) توهین، 3) افتراء، و 4) جعل عکس. متهم پرونده که همه افتخارش آنست که سالیانی دراز به شغل شریف بازجویی مشغول بوده است، این بار مستأصل از هماوردی سیاسی با شخصیت شناخته شده بین المللی، به اتهامات اخلاقی و جنسی، علیه مخالف سیاسی اش که این بار زن است پرداخته بود، و روزنامه و صحنه دادگاه را به صحنه ناسزاهای اخلاقی تبدیل کرده بود.</p>
<p>بی شک تصور متهم که ید طولایی در بازجویی از دخترکان جوان داشته است، آن بوده است که این فعال حقوق بشر با کارنامه درخشان، برای حفظ آبرو صحنه را ترک خواهد کرد. از همین فرصت استفاده می کنم و به متهم اعلام می نمایم، اگر تصور کرده است با دنبال کردن فرهنگ و ادبیات روزنامه نشان دارش، می تواند به جنگ مخالفان سیاسی اش برود، لااقل در این مورد بسیار بعید است.</p>
<p><strong>تحلیل حقوقی دادگاه</strong></p>
<p>در عملکرد روزنامه کیهان و برنامه ای که از تلویزیون پخش شد، مکرراً قانون نقض شد، زیرا:</p>
<p>در شکوایه شیرین عبادی که به تیغ سانسور صدا و سیما گرفتار شد، وکلاء ضمن رد کلیه ادعاهای روزنامه متهم، تقاضای ارائه دلیل برای اثبات ادعا را نمودند. همگان می دانند که هر وکیل مبرزی برای اثبات کذب ادعای مقابل، زمانی تقاضای ارائه دلیل می کند، که کاملاً به عجز حریف مقابل جهت ارائه دلیل اطمینان داشته باشد. اتفاقی که دقیقاً در دادگاه این متهم افتاد و متهم برای گم کردن نشانی مرتباً فریاد می زد که هزاران دلیل وجود دارد. اما در قبال تذکرات مکرر وکلاء شیرین عبادی که ارائه یک دلیل از هزاران را درخواست می کردند، عاجز از ارائه یک دلیل بود!<br class='autobr' />
طبق قانون، تلویزیون نمی توانسته با پخش یکجانبه مدافعات متهم و با سانسور شکواییه و کیفرخواست صادره که توسط مقامات رسمی صادر شده است، در واقع به چنین موضعگیری آشکاری بپردازد و به وسیله ای جهت تامین مقاصد سیاسی و شاید اقتصادی گروهی خواص تبدیل گردد.</p>
<p>در ابتدای این جلسه، همکار محترم صالح نیکبخت متن شکواییه انجمن دفاع از حقوق زندانیان را به وکالت از آن انجمن قرائت فرمودند و عاجزانه از متهم درخواست نمودند تا اعلام نمایند در کجا درس خوانده اند تا مطابق با شأن اساتیدشان با ایشان سخن گویند، اما سیمای جمهوری اسلامی ایران، شکوایه مذکور را نیز که قریب شش صفحه بود، به تیغ سانسور سپرد و از پخش آن خودداری کرد.</p>
<p>تذکرات مکرر وکلای شاکی که مورد تائید اعضای محترم هیئت منصفه و مستشاران محترم دادگاه بود، و ریاست دادگاه تائید می کرد که تذکرات وکیل مورد تائید هیئت منصفه و مستشاران دادگاه است، به تیغ سانسور گرفتار شد. چراکه فیلم کذایی، تائید مراتب توسط هیئت منصفه و مستشاران دادگاه را سانسور می نمود.</p>
<p>در دروغ پردازی های متهم، همین بس که سخن خود را با این خبر آغاز کرد که خانم عبادی خود اظهار داشتند، پانزده هزار یورو از دولت امریکا دریافت کردند، و در قبال اصرار وکیل شاکی مبنی بر ارائه دلیل و مدرک جهت دریافت پانزده هزار دلار تاکید نمود که پانزده هزار یورو بوده است. اینجانب به ناگزیر یادآوری نمودم که واحد پول امریکا دلار است نه یورو!</p>
<p>از دیگر دروغ پردازی های آشکار متهم آنکه در اعلام خبر کذب مبنی بر اظهارات سخنگویی کمیته نوبل صلح سوئد، باید گفت کمیته نوبل صلح نروژی است، نه سوئدی. مگر آنکه از عینک متهم نروژ و سوئد فرقی با هم نداشته باشند!<br class='autobr' />
ایشان با نشر اکاذیب سعی در تهدید شیرین عبادی داشته است که در اجرای وظایف حرفه ای اش، به دفاع از بهاییان در پرونده اتهامیشان پرداخته است. در این خصوص، طبق اصل چهارده قانون اساسی: «دولت جمهوری اسلامی ایران و مسلمانان موظف اند نسبت به افراد غیر مسلمان با اخلاق حسنه عمل نمایند».</p>
<p>علاوه بر آن مطابق اصل سی و پنج قانون اساسی، «در همه دادگاه ها، طرفین دعوی حق دارند برای خود وکیل انتخاب نمایند و اگر توانایی انتخاب وکیل را نداشته باشند، باید برای آنها امکانات تعیین وکیل فراهم گردد». همین اصل توسط قانون حفظ حقوق شهروندی مورد تاکید قرار گرفته است. ایضاً طبق ماده واحده قانون مصوب 1370 مجمع تشخیص مصلحت نظام، وکلاء در انجام وظایف حرفه ای شان از مصونیت مشابه قضات برخوردارند.</p>
<p>متهم با نشر اکاذیبی از قبیل «حمایت از بهاییت»، سعی در ارعاب شیرین عبادی بابت پذیرش وکالت دفاع از اتهامات بهاییان، داشته است. در حالی که، مطابق قانون همانطور که قاضی را نمی توان بابت انجام وظایف حرفه ای اش تهدید کرد، وکیل را هم نمی توان بابت دفاع از موکلانش تهدید نمود؛ و این، جرمی است که متهم مجدداً در دادگاه مرتکب شد.</p>
<p>متهم پرونده در قبال شکایت مطرح شده در جلسه که به سابقه ایشان به عنوان بازجوی اطلاعات اظاره کرده بود، در دفاع از خود گفت: «من افتخارم آن است که نوکر جمهوری اسلامی ایران هستم». اما اگر ایشان داعیه خدمتکاری جمهوری اسلامی را دارد، باید ایشان را به یاد گرفتن اصول قانون اساسی و رعایت آن که به تصویب همین نظام رسیده است، فراخواند. چراکه شرط اول خدمتکاری، رعایت همین اصولی است که قبلاً به آنها اشاره شد.</p>
<p>متهم پرونده، به همراه خانم دیگری به نام عاطفه تلقانی، این مطالب سراسر کذب را علیه شیرین عبادی منتشر کرده است. این خانم که متهم دیگر این پرونده است، مدت های مدید عضو انجمن حمایت از حقوق کودکان بوده، و در این انجمن فعالیت می کرده است، که شیرین عبادی از کوشندگان تاسیس آن بوده است و یکی از دلایل اعطای جایزه صلح نوبل نیز به شیرین عبادی، تاسیس انجمن مذکور بوده است.</p>
<p>حال سوال این است که اگر شاکی، جاسوس امریکا و اسرائیل و ... است، کارمند کیهان که به دستور رئیس خود علیه موکل اکاذیب و اراجیف را منتشر کرده است، به چه قصد و نیتی عضو انجمن حمایت از حقوق کودکان شده است؟ اگر عضویت ایشان به دلایل امنیتی و به قصد جاسوسی بوده است، چرا پوشش خبرنگاری برای خود برگزیده است و وارد انجمن مذکور شده است؟</p>
<p>از این فرصت استفاده می نمایم و اعلام می کنم که سه روز پس از برگزاری دادگاه، شخصی بدون معرفی خود و به نام مامور یکی از نهادهای امنیتی با تلفن همسرم تماس گرفته است و ضمن تهدید من و خانواده ام، از ایشان خواسته است تا به من توصیه نمایند پرونده خانم عبادی را پیگیری نکنم. بنابراین در صورت بروز هرگونه خطر و بازداشتی، دلیل دستگیری اینجانب فقط انجام وظایف حرفه ای ام و دفاع از موکلم است، که متهم با استفاده از سابقه امنیتی اش برای اینجانب ایجاد نموده است.</p>
<p>در پاسخ به تماس تلفنی ماموران متهم، اعلام می دارم اینجانب که وکالت شیرین عبادی، برنده جایزه صلح نوبل را به عهده دارم، به اتفاق دیگر وکلای پرونده، به دلیل تکرار جرم و تکرار افترائات و نشر اکاذیب و توهین توسط متهم، شکایت مجدد موکل خود را از حسین شریعتمداری به مراجع ذی صلاح ارائه خواهم کرد و ضمناً از صدا و سیما نیز به دلیل پخش تکرار جرم و سانسور شکایت موکل خود شکایت خواهم کرد.</p>
<p><strong>نسرین ستوده، وکیل شیرین عبادی</strong></p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=5795 by HTTrack Website Copier/3.x [XR&CO'2014], Sat, 17 May 2025 18:22:32 GMT -->
</html>

