<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=5893 by HTTrack Website Copier/3.x [XR&CO'2014], Sat, 17 May 2025 18:22:29 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 5893
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article5893</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">دستگيري 478 زن، کشف 456 پارتي و ضبط دو هزار ليتر مشروبات الكلي درمشهد</h1>
				
				<!-- finde_surligneconditionnel-->

				<p><small>شنبه25 اردیبهشت 1389</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>طرح‌هاي امنيت اجتماعي و اخلاقي در کشور ادامه دارد؛</p>
<p>طی یک سال گذشته درمشهد: دستگيري 478 زن، کشف 456 پارتي و ضبط دو هزار ليتر مشروبات الكلي&nbsp;</p>
<p>ابتکار- طرح گسترش حجاب و مبارزه با بدحجابي در کشور که از شروع سال جديد و نزديک شدن به فصل تابستان، بسيار مطرح شد، به طور جدي از سوي مسئولان پيگيري مي‌شود.</p>
<p>اين طرح نيز از طرح‌هاي امنيت اجتماعي است که به نظر مي‌رسد در سال جديد قرار است جايگزين طرح گشت‌هاي ارشاد شود و با متخفاني که براساس معيارهاي پليس، مجرم شناخته شوند، برخورد شده و يا دستگير مي‌شوند.فرمانده انتظامي تهران بزرگ نيز اول ارديبهشت ماه اعلام کرد که اگرچه گشت‌هاي ارشاد مانند گذشته و به معناي قبلي در خيابان‌ها حضور ندارند اما قطعا بايد افرادي باشند كه تذكر بدهند.درحاليکه ساجدي نيا از مسکوت ماندن طرح‌هاي گشت ارشاد از طرح‌هاي امنيت اجتماعي در اين سال خبر مي‌دهد، طرح جمع آوري ارازل و اوباش و معتادان ادامه دارد و در چند مرحله درحال انجان است که در اين ميان وسايل زيادي از جمله مواد مخدر و وسايل سرقتي و ... از افراد دستگير شده کشف شده است.</p>
<p>در ادامه طرح‌هاي امنيتي و اخلاقي پليس کشور، به نظر مي‌رسد نه در تهران بلکه در ديگر استان‌ها نيز از سوي نيروهاس انتظامي مرد توجه بوده و امام جمعه مشهد روز گذشته در راستاي مبارزه با پديده بدحجابي اعلام کرد که در سال گذشته 478 زن خياباني، 306 لانه فساد، 456 پارتي و دو هزار ليتر مشروبات الكلي در استان كشف و ضبط شده است.به گزارش ايسنا امام جمعه مشهد گفت: «مساله اصلي مبارزه با پديده بدحجابي است كه علاوه بر ناهنجاري و فساد، يك انحراف سياسي است.»</p>
<p>حجت‌الاسلام و المسلمين سيد احمد علم‌الهدي در جلسه ستاد احياي امر به معروف و نهي از منكر خراسان رضوي اظهار داشت: «عفاف و حجاب يك مساله فرهنگي است و دستگاه‌هاي فرهنگي متولي اجراي آن هستند كه نسبت به ترويج آن فعاليت مي‌كنند.»وي از عرضه بي‌رويه محصولات به اصطلاح فرهنگي در سطح شهر انتقاد كرد و از مسئولان مربوط خواست که نسبت به نظارت، مديريت و كنترل عرضه آن اقدام كنند.</p>
<p>سردار حميد فهيمي‌راد، فرمانده انتظامي خراسان رضوي نيز در اين جلسه گزارشي از عملكرد اين نيرو ارايه داد و گفت: «در راستاي مبارزه با پديده بدحجابي در سال گذشته 478 زن خياباني، 306 لانه فساد، 456 پارتي و دو هزار ليتر مشروبات الكلي در استان كشف و ضبط شده است.»<br class='autobr' />
وي افزود: «در سال گذشته بيش از 31 هزار تذكر لساني صورت گرفت و هفت هزار گشت ارشاد نيز براي مبارزه با بدحجابي اعزام شد.»</p>
<p><strong>افزايش حضور پليس در پارك‌ها و تفرجگاه‌ها در آستانه فصل تابستان</strong></p>
<p>طرح‌هاي امنيتي پليس به اشکال مختلف و نام‌هاي گوناگون طي اين چندسال اجرا شده است. از سويي بسياري از مسئولان کشور براي اجراي طرح گسترش حجاب در سازمان‌هاي دولتي مثل صدا و سيما و آموزش و پرورش تلاش مي‌کنند و از سوي ديگر نيروي انتظامي اقدام به دستگيري مود فروشان و بزهکاران کرده است. <br class='autobr' />
روز گذشته نيز رئيس پليس امنيت اخلاقي ناجا از پر رنگ شدن حضور پليس در پارك‌ها و تفرجگاه‌ها در آستانه فصل تابستان خبر داد.</p>
<p>سردار روزبهاني در گفت‌وگو با ايسنا، با اشاره به اين كه ماموران پليس هميشه در تفرجگاه‌ها، پارك‌ها حضور دارند، گفت: «طي سال گذشته حدود 70 هزار نيروي پليس امنيت اخلاقي براي ايجاد امنيت در حاشيه رودخانه‌ها، پارك‌ها، جنگل‌ها و ... حضور داشتند.»وي افزود: «از اوايل خرداد ماه امسال شدت حضور پليس در تفرجگاه‌ها، بيشتر خواهد شد و ماموران پليس شناسايي اراذل و اوباش، مواد فروشان، توزيع كنندگان سي دي‌هاي مبتذل و افرادي كه اقدام به فروش مشروبات الكلي مي‌كنند، را شناسايي و به آنها برخورد خواهند كرد.»سردار روزبهاني ادامه داد: «ماموران پليس امنيت اخلاقي در برخي از تفرجگاه‌ها در ايستگاه‌هاي سيار پليس و در برخي از مناطق هم به صورت گشتي حضور خواهند داشت.»</p>
<p>رئيس پليس امنيت اخلاقي ناجا در پاسخ به اين سوال كه آيا ماموران پليس نامحسوس در تفرجگاه‌ها حضور خواهند داشت، اظهار كرد: «هر پليسي براي خود نيروهاي نامحسوسي دارد كه در اين راستا نيروهاي نامحسوس امنيت اخلاقي در حالي كه داراي حكم ماموريت و كارت شناسايي هستند، ماموريت‌هاي خود را انجام مي‌دهند و مردم حق دارند كه در صورت مواجهه با پليس نامحسوس از آنها حكم ماموريت و كارت شناسايي بخواهند.»</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=5893 by HTTrack Website Copier/3.x [XR&CO'2014], Sat, 17 May 2025 18:22:29 GMT -->
</html>

