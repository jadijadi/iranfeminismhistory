<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=6768 by HTTrack Website Copier/3.x [XR&CO'2014], Sat, 17 May 2025 18:51:42 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 6768
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article6768</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">نابرابري جنسيتي عامل بالابودن ميزان مهريه است، نه چشم‌ و هم چشمي</h1>
				
				<!-- finde_surligneconditionnel-->

				<p><small>يكشنبه23 آبان 1389</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p><a href="http://ilna.ir/newsText.aspx?ID=161636" class='spip_out' rel='external'>ایلنا</a>: در حالي كه سازمان ملي جوانان اعلام كرده است بر اساس تحقيقات صورت گرفته چشم‌وهم‌چشمي مهم‌ترين علت تعيين مهريه‌هاي بالا در جامعه است‏‌، يك حقوق‌دان معتقد است نابرابري جنسيتي بين زن و مرد يكي از دلايل عمده مهريه‌هاي بالا است.مولاوردي مي گويد دختران از مهريه‌هاي بالا به عنوان اهرم فشاري براي رسيدن به حقوق قانوني خود استفاده مي‌كنند.</p>
<p>شهيندخت مولاوردي در گفت و گو با خبرنگار ايلنا گفت: درحال حاضر يكي از علت‌هاي اصلي بالا بودن مهريه در كشور نابرابري‌هاي حقوقي و قانوني است كه عليه زنان اعمال مي‌شود و خانواده‌ها به خاطر نگراني از آيند‌ه دختران خود و عدم امنيتي كه احساس مي‌كنند دخترانشان در زندگي خانوادگي آينده دارند، سعي مي‌كنند مهريه‌ها را تا حد ممكن بالا تعيين كنند تا مهريه پشتوانه‌اي براي فرزندانشان باشد.</p>
<p>او ادامه داد: تا زماني كه كفه‌ ترازو قوانين ومقررات به نفع مردان سنگيني مي‌كند، تبليغات براي كاهش ميزان مهريه در جامعه فايده ندارد و ميزان مهريه در كشور كاهش نمي‌يابد. <br class='autobr' />
اين حقوق‌دان تصريح كرد: حتي اگر فرض بگيريم با تبليغات انجام شده ميزان مهريه در جامعه كاهش يابد به علت اينكه تعادلي بين دو كفه ترازوي حقوق زن و مرد وجود ندارد، كاهش مهريه خود مشكلات جديدي را در جامعه ايجاد مي‌كند.</p>
<p>مولاوردي توضيح داد: اگر به عدالت اجتماعي، حقوقي و قضايي بيانديشيم تا زماني كه دو كفه ترازوي حقوق زن و مرد برابر نباشد‏ نبايد به دنبال تبليغات براي مهريه هاي پايين باشيم. <br class='autobr' />
اين حقوق دان ادامه داد: در شرايطي كه سياست‌ها، طرح‌ها و قوانين در كمترين حد ممكن منافع زنان را در دستور كار قرار داده است، انتظار اينكه خانواده‌ها ميزان مهريه‌ها را كاهش دهند توقع‌ زيادي است.</p>
<p>او ادامه داد: مهريه‌هاي بالا در واقع اهرم فشاري است كه خانواده‌ها براي احقاق حقوق دخترانشان از آن استفاده مي‌كنند. و تا زماني كه برابري قانوني در كشور ايجاد نشود هرگونه تبليغات براي كاهش ميزان مهريه بي‌فايده است.</p>
<p>اين حقوق‌دان گفت: دختران جوان ما و زوجين در حال حاضر براي برون رفت از وضعيت موجود و رسيدن به برابري به شدت به دنبال تعيين شروط ضمن عقد هستند و وكالت مطلقه طلاق را در قبال بذل مهريه خواهان‌اند.</p>
<p>مولاوردي گفت: براساس ماده‌ 1119 قانون مدني هيچگونه منعي براي تنظيم قراردادهاي شروط ضمن عقد وجود ندارد و زوجين علاوه بر شروطي كه در دفترچه نكاحيه عنوان شده است براي رسيدن به عدالت شروط ديگري را در نظر مي‌گيرند و آن را ثبت مي‌كنند.</p>
<p>او ادامه داد: خوشبختانه در حال‌حاضر شاهد هستيم كه روز‌به‌روز افرادي كه شروط ضمن عقد را خواهان هستند افزايش مي‌يابند. و در حال حاضر تنها راه رسيدن به برابري حقوقي بين زن و مرد شروط ضمن عقد است.</p>
<p>اين حقوق‌دان گفت: متاسفانه در كشور سياست‌هاي هماهنگ وجود ندارد و دولت و مجلس به نوعي قوانيني را كه تصويب مي‌كنند به نفع حقوق زنان نيست و از طرف ديگر سازمان ملي جوانان به دنبال فرهنگ‌سازي براي مهريه‌هاي پايين است. و اين موضوع باعث مي‌شود كه روز به روز شكاف بين حقوق زن و مرد بيشتر شود و اين تعارض‌ها باعث مي‌شود كه دولت در زمينه‌ فرهنگ‌سازي براي كاهش مهريه موفق نشود.</p>
<p>به گزارش خبرنگار ايلنا‏‌، معاون فرهنگي سازمان ملي جوانان امروز اعلام كرده است: نتايج به دست آمده از يك نظرسنجي نشان مي‌دهد، حدود 90درصد از زوج‌ها با ترويج مهريه 14 سكه‌اي در جامعه موافق هستند و 88درصد زوج‌ها نيز اين امر را به ساير اطرافيان خود توصيه مي‌كنند. اين در حالي است كه آنها مهم‌ترين عامل تعيين مهريه بالا را در جامعه چشم و هم‌چشمي مي‌دانند.</p>
<p>به گفته معاون فرهنگي سازمان ملي جوانان، همچنين 70درصد زوج ها معتقدند طرح موضوع ازدواج با محوريت مهريه تأثير زيادي در امر فرهنگ سازي جامعه با نگاه به تسهيل در امر ازدواج دارد و 67درصد شركت‌كنندگان در اين نظرسنجي نيز اعلام كرده اند دوام يك زندگي با ميزان مهريه بالا ارتباطي ندارد.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=6768 by HTTrack Website Copier/3.x [XR&CO'2014], Sat, 17 May 2025 18:51:42 GMT -->
</html>

