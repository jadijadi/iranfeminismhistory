<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=6523 by HTTrack Website Copier/3.x [XR&CO'2014], Sat, 17 May 2025 18:51:34 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 6523
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article6523</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">وکیل و همسر نسرین ستوده در مصاحبه با روز: به شدت نگرانیم</h1>
				
				<!-- finde_surligneconditionnel-->

				<p><small>دو شنبه22 شهریور 1389</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p><a href="http://www.roozonline.com/persian/news/newsitem/article/2010/september/12//-56499a9ee9.html" class='spip_out' rel='external'>روز آن لاین</a> / فرشته قاضی: وکیل و خانواده نسرین ستوده در مصاحبه با "روز" از بلاتکلیفی و بی خبری از این حقوقدان سخن گفته و از وضعیت او ابراز نگرانی کردند.</p>
<p>نسیم غنوی ، وکیل خانم ستوده به "روز" گفت تمام پی گیری های او تاکنون بی نتیجه بوده است و رضا خندان، همسروی نیز از وضعیت بلاتکلیف این وکیل دادگستری ، به شدت ابراز نگرانی کرد و خبرداد که سه روز قبل خانم ستوده در تماسی با خانواده اش از آنها خواسته است با رسانه ها مصاحبه نکنند.</p>
<p>نسرین ستوده وکیل عیسی سحرخیز، کیوان صمیمی، شیرین عبادی و بسیاری از فعالان مدنی، سیاسی و مطبوعاتی،روز 13 شهریور ماه بازداشت شد. اوهمچنین وکیل خانواده های میثم عبادی واحمد نجاتی کارگر ، دو تن از جان باختگان وقایع بعد از انتخابات سال گذشته است.</p>
<p><strong>مصاحبه نکنید</strong></p>
<p>خانم ستوده بعد از بازداشت تنها یکبار با خانواده اش تماس گرفته ودر این تماس از آنها خواسته است هیچ مصاحبه ای نکنند. رضا خندان، همسر این حقوقدان به "روز" می گوید:" همسرم ابتدا به خانه و سپس به من زنگ زد.پای تلفن هیچ اطلاعاتی نمی توانست بدهد یا نمیدانست در کجا نگهداری می شود و پرونده اش در چه وضعیتی است یا اینکه اجازه نداشت بگوید. او گفت نمیدانم کجا هستم و از ما خواست مصاحبه نکنیم."</p>
<p>آقای خندان می افزاید:" آقایان به خوبی میدانند من چه مواقعی منزل هستم و تلفن خانم ستوده دقیقا زمانی بوده که من منزل نبوده ام. با دخترم حرف زده بود و گفته بود که مصاحبه نکنید. دخترم استرس شدیدی داشت و به شدت حالش بد شده بود، در چند دقیقه مکالمه ای که داشتند فقط گریه کرده و گفته مامان بیا خونه ..... برگرد .... پسرم هم شدیدا استرس داشته و ترسیده وبا مادرش صحبت نکرده است. وقتی شنیدم سریع به خانه برگشتم و دیدم که اوضاع روحی دخترم خیلی بد است.حالا میدانم که بعد از این مکالمه خانم ستوده هم داغون شده است."</p>
<p>همسر خانم ستوده سپس با تاکید بر اینکه «سواستفاده از عواطف انسانی ، غیرانسانی ترین شیوه است» ، می گوید:" من نگران وضع روحی همسرم هستم و میدانم بعد از این تلفن و وضعیت نامناسب روحی دخترم و مکالمه ای که داشته اند قطعا همسرم هم وضع مناسبی ندارد. از طرف دیگر نگرانی ما از زمانی بیشتر شد که نسرین هم به دخترم و هم به من گفت مصاحبه نکنید. در اصل این امکان تلفن را به او داده بودند که فقط این پیغام را به ما برساند."</p>
<p>وی با اشاره به اینکه بعد از این تلفن هیچ خبری از همسرش ندارد می افزاید:" هم ما و هم خانم ستوده بلاتکلیف هستیم. نمیدانیم در چه شرایطی است. تصور من این است که برنامه دراز مدتی برای همسرم دارند در حالیکه خانم ستوده یک وکیل دادگستری است که غیر از کار شخصی اش برای گذران زندگی، پرونده های فعالان مدنی، سیاسی، مطبوعاتی، اقلیت های مذهبی و زیر 18 ساله ها را به صورت رایگان می پذیرفت. مصاحبه هایی هم که انجام میداد عمدتا در رابطه با پرونده های موکلینش بود؛او نه عضو حزب و دسته سیاسی بود و نه فعالیت دیگری داشت."</p>
<p>آقای خندان می افزاید:" خانم ستوده از حقوق مردم دفاع کرده؛ کجای دنیا یک وکیل را به زندان می برند؟ چند ماه پیش تلفن تهدید آمیزی به من شد که خانم عبادی در جهت منافع غرب کار میکند و به خانم ات بگو پایش را کنار بکشد که من گفتم تخصص من این نیست اما براساس قانون یک جاسوس هم حق دارد وکیل داشته باشد و از خود دفاع کند؛ دیگر از جاسوس بالاتر که نیست.  کاش کمی فکر کنند که همیشه اوضاع اینطور نمی ماند که همه امور دستشان باشد. بالاخره روزی کسانی زرنگ تر از اینها پیدا می شوند و اینها را پیاده می کنند آن موقع است که همین آقایان دنبال وکلایی چون خانم ستوده می گردند تا از آنها دفاع کنند."</p>
<p><strong>میخواهند روح و جسم نسرین را خسته کنند</strong></p>
<p>همسر خانم ستوده سپس به نرگس محمدی اشاره میکند که بعد از آزادی بلافاصله در بیمارستان بستری شد. او میگوید:" در بلاتکلیفی و سلول انفرادی و دور از بچه ها میخواهند روح و جسم همسرم را خسته کنند. موارد قبلی که دیده ایم ممکن است برای خانم ستوده هم پیش بیاید و حتی بدتر از موارد قبلی.برای همین در حال نوشتن نامه ای برای رئیس قوه قضائیه هستم که در آن به قضیه خانم نرگس محمدی اشاره و تاکید می کنم که همسرم را صحیح و سالم تحویل دستگاه قضایی دادیم و صحیح و سالم نیز او را میخواهیم و هر گونه مساله و مشکلی پیش بیاید مسئولیت آن با دستگاه قضایی است. آقایان خیلی خوب از عواطف انسانی مادر و فرزندان آگاه هستند و از این مساله سواستفاده میکنند؛ کمااینکه توضیح دادم روزی که اجازه دادند نسرین تلفن بکند ساعتی را در نظر گرفتند که من منزل نباشم و بعد آن وضعیت پیش آمد."</p>
<p>آقای خندان سپس به ضبط مدارک و پرونده های خانم ستوده اشاره میکند و توضیح میدهد:" قبل از بازداشت همسرم، 4 ساعت تمام منزل و به همین میزان نیز دفتر کارم را تفتیش کردند و هر چیزی که فکر میکردند به دردشان میخورد را با خود بردند. کارمن طراحی گرافیک است ولی آنها حتی ابزار و وسایل کار مرا نیز با خود بردند و اکنون من نمی توانم به کارم برسم. قول داده بودند که او را ظرف دو سه روز برگردانند اما اکنون 15 روز گذشته و هیچ خبری نیست. حتی کامپیوتر بچه ها را هم با خود برده اند. البته این مسائل هیچ اهمیتی در مقابل اصل موضوع، یعنی بازداشت همسرم ندارد".</p>
<p>وی در پایان ابراز امیدواری میکند که همه زندانیان سیاسی، مدنی و مطبوعاتی آزاد شوند و می گوید: "همسر من وقتی به دادسرای اوین رفت سالم بود و ما او را سالم میخواهیم."</p>
<p><strong>درهای بسته دادسرا</strong></p>
<p>نسیم غنوی، وکیل خانم ستوده نیز در مصاحبه با "روز" ضمن ابراز نگرانی از وضعیت موکلش می گوید:" پی گیریهای ما تاکنون هیچ نتیجه ای نداشته و تنها خبر، همان تلفن کوتاه خانم ستوده از زندان اوین به خانواده اش است.از سوی دیگر بازپرس صراحتا به همسر خانم ستوده گفته که برای موکلم قرار بازداشت موقت صادر شده است."</p>
<p>خانم غنوی می افزاید:" با اینکه پاسخی نمیدهند اما ما پی گیری میکنیم و امیدوارم موفق به دیدار با مقام قضایی شویم هر چند متاسفانه تاکنون این اجازه را به ما نداده اند و پشت درهای بسته دادسرای اوین مانده ایم اما باز مراجعه میکنیم و خواستار دیدار با بازپرس پرونده هستیم تا از ایشان درخواست کنیم قرار بازداشت را تبدیل به قرار مناسبی بکنند. خانم ستوده یک وکیل دادگستری است و چنین رفتاری با ایشان درست نیست. ما درخواست تبدیل قرار ایشان را داریم و همچنین اینکه اجازه دهند خانم ستوده با وکیل و خانواده اش دیدار کند. اماهمه اینها مستلزم این است که بتوانیم مقام قضایی را ببینیم اما هر بار که می رویم با درهای بسته مواجه می شویم."</p>
<p>وکیل خانم ستوده سپس خواهان پی گیری مساله موکلش توسط رسانه ها می شود:" من خواهش میکنم مساله را پی گیری کنید و اجازه ندهید لابلای اخبار و مسائل جدید تر فراموش شود. ما واقعا نگران وضعیت خانم ستوده هستیم . هم بچه های خانم ستوده و هم خود ایشان و خانواده شان به شدت تحت فشار هستند"</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=6523 by HTTrack Website Copier/3.x [XR&CO'2014], Sat, 17 May 2025 18:51:34 GMT -->
</html>

