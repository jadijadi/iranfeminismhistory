<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=3303 by HTTrack Website Copier/3.x [XR&CO'2014], Sat, 17 May 2025 03:01:29 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 3303
			<br>
			<br>مسیر:<br> صفحه اول  &gt;  سایت نوشته ها
			<br>
			<br>لینک مستقیم:<span dir=ltr><br>/spip.php?article3303</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				<img class='spip_logo spip_logos' alt="" src="local/cache-vignettes/L122xH111/arton3303-0daf21365.jpg?1747448559" width='122' height='111' />
				<p class="surtitre">تبعیض جنسیتی</p>
				<h1 class="titre">سوء استفاده نهادهای امنیتی دانشگاههای اهواز از خانواده های پدرسالار، برای کنترل دختران دانشجو</h1>
				<p class="soustitre">کمیسیون زنان دفتر تحکیم وحدت /زینب پیغمبرزاده</p>
				<!-- finde_surligneconditionnel-->

				<p><small>پنج شنبه21 آذر 1387</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>اهواز با داشتن دو دانشگاه دولتی "چمران" و "کشاورزی و منابع طبیعی رامین" علاوه بر دانشگاههای آزاد و پیام نور، جمعیت دانشجویی قابل ملاحظه ای را به خود اختصاص داده است. در اینجا نیز مانند سایر شهرها دختران بیش از نیمی از جمعیت دانشجویی اند،اما فضای سنتی و فرهنگ مردسالار حاکم بر این شهر، زندگی و تحصیل را برای آنان دشوار کرده است. مسئولین دانشگاهها تلاش می کنند از خانواده های پدرسالار این منطقه، به عنوان ابزاری برای کنترل دختران دانشجو سود جویند.</p>
<p><strong>دانشگاه چمران : به ولی ات بگو فرم را امضا کند</strong>!</p>
<p>سعیده که در مقطع کارشناسی ارشد دانشگاه اهواز تحصیل می کند، با اشاره به حضور و غیاب شبانه در خوابگاهشان می گوید:‌" اگر دختری بخواهد شب در خوابگاه نماند، باید فرم پر کند، این فرم را با خود به خانه ببرد و با امضای ولی اش برگرداند!‌ در صورتی که دختران قصد داشته باشند شب را در محلی غیر از منزل والدین شان بمانند، پدرشان باید تلفنی رضایت خود را از این امر به اطلاع مسئولین خوابگاه برساند. در صورت پر نکردن فرم دختران دانشجو به کمیته های انظباطی احضار می شوند."</p>
<p>دانشگاه چمران اهواز یکی از دانشگاههای بزرگ کشور است که در رشته های مختلفی دانشجو می پذیرد. در این دانشگاه نیز مانند بسیاری از دانشگاههای ایران، دختران پس از ساعت هشت و نیم شب حق ورود به خوابگاه را ندارند و از این ساعت تا هفت صبح روز بعد عملاً‌ در خوابگاه زندانی می مانند.</p>
<p>سعیده که خود اهل بهبهان است درباره محدودیت های خوابگاهشان اضافه می کند: " در هنگام ورود و خروج به خوابگاه حتماً بابد مانتوی بلند و مقنعه بپوشیم و حتی برای رفت و آمد در داخل شهر هم حق نداریم با شال یا روسری از خوابگاه خارج شویم. "</p>
<p>علاوه بر حراست، بسیج دانشجویی از دیگر نهادهایی است که برای کنترل دختران دانشجو فعالانه تلاش می کند.</p>
<p>اکثر دانشجویان دختر دانشگاه چمران ساکن خوابگاه هستند. آنان در هشت بلوک سه طبقه خوابگاه دخترانه دانشگاه چمران، در اتاق های دو،چهار، شش یا حتی هشت نفره زندگی می کنند. در تمام ورودی های خوابگاههای دخترانه و حتی بردهای داخل خوابگاه، این جمله خود نمایی می کند : " رعایت حجاب اسلامی الزامی است." هر چند خوابگاههای دخترانه دانشگاه چمران کتابخانه و مرکز کامپیوتر دارند، اما این امکانات برای دختران خوابگاهی ناکافی است. حتی امکانات بهداشتی نیز به میران کافی، برای آنان در نظر گرفته نشده است.</p>
<p><strong>دانشگاه کشاورزی و منابع طبیعی رامین : مراقب روابط دخترتان با همکلاسی های پسرش باشید!</strong></p>
<p>ارتباط بین دانشجویان دختر و پسر موضوعی است که بیش از هر چیز مورد توجه مسئولین حراست دانشگاه رامین قرار دارد. آن ها با خانواده ها تماس می گیرند و در مورد نحوه و میزان ارتباط دخترانشان با همکلاسی های پسر خود بزرگ نمایی می کنند و با بیان مطالب غیر واقعی سعی در تحریک خانواده ها دارند. کیمیا که خود از اعضای انجمن اسلامی است با اشاره به فشارهای وارد به فعالین دانشجویی دختر، می گوید:" در هنگام برگزاری انتخابات تشکل های دانشجویی، دختران به بهانه های واهی ارتباط با پسران دانشجو رد صلاحیت می شوند."</p>
<p>کیمیا نیز مانند سعیده، اهل یکی از شهرستان های کوچک اطراف اهواز است.این دانشگاه چند سالی است که با جدا شدن از دانشگاه چمران این شهر به صورت دانشگاهی مستقل درآمده است.</p>
<p>دانشگاه رامین خارج از شهر قرار گرفته و خوابگاه نیز در داخل محوطه آن قرار دارد. شاید به همین دلیل باشد که دانشجویان دختر این دانشگاه اجازه دارند تا ساعت ده و نیم شب بیرون بمانند. البته کیمیا یادآوری می کند که قرار بود ساعت ورود شبانه آنها نیز مانند دانشجویان دانشگاه اهواز به هشت و نیم شب تغییر پیدا کند که با مخالفت دختران دانشجو این طرح به فراموشی سپرده شد.</p>
<p>در خوابگاه دخترانه دانشگاه رامین نیز حضور و غیاب شبانه صورت می گیرد و دختران در صورتی که شب را در خوابگاه نمانند، موظف به پر کردن فرم هستند. در غیر این صورت حراست دانشگاه با خانواده های آنها تماس می گیرد.</p>
<p>کیمیا در مورد فشارهای وارده به دختران دانشجو درباره پوشش نیز، اضافه می کند: " حراست دانشگاه بدون اینکه حتی به ما تذکری داده باشد در پرونده مان به اتهام عدم رعایت پوشش اسلامی توبیخ کتی درج می کند.مرتب پیش می آید که دختران دانشجو به دلیل آنکه در واحدهای کارگاهی آستین شان بالا رفته، یا لباس شان مرتب نبوده است مورد بازخواست قرار می گیرند. "</p>
<p>حراست تنها نهاد امنیتی نیست که سعی دارد دختران دانشجو را کنترل کند. نماینده نهاد رهبری دانشگاه نیز با حضور در کلاس های گروه، به نصیحت و حتی تهدید دختران دانشجو می پردازد.</p>
<p>چهارصد دانشجوی دختر خوابگاههای دانشگاه چمران در اتاق های 6 نفره سکونت دارند. هر چند در آغاز سال تحصیلی به دلیل کمبود امکانات و ضعف مدیریت در بسیاری از اتاق ها تا هشت نفر هم اسکان داده شده بودند.</p>
<p>با وجود دوری از شهر دختران دانشجوی این دانشگاه نه تنها از هیچ امکانات تفریحی ای برخوردار نیستند بلکه از دسترسی به کامپیوتر و اینترنت و یا حتی سالن مطالعه محرومند.</p>
<p><a href="http://www.silenthalf.com/spip.php?article186" class='spip_out' rel='external'>کمیسیون زنان دفتر تحکیم وحدت</a></p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=3303 by HTTrack Website Copier/3.x [XR&CO'2014], Sat, 17 May 2025 03:01:31 GMT -->
</html>

