<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=6493 by HTTrack Website Copier/3.x [XR&CO'2014], Fri, 16 May 2025 23:33:03 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 6493
			<br>
			<br>مسیر:<br> صفحه اول  &gt;  كوچه به كوچه
			<br>
			<br>لینک مستقیم:<span dir=ltr><br>/spip.php?article6493</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">لایحه ی حمایت از کدام مردم؟کدام خانواده؟/ مریم زندی</h1>
				
				<!-- finde_surligneconditionnel-->

				<p><small>دو شنبه29 شهریور 1389</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>این روزها بیشتر وقتمان را درخیابان ها می گذرانیم شاید بیشتراز همیشه احساس مسئولیت می کنیم، شب ها خواب راحتی  نداریم و نگرانی لحظه ای راحتمان نمی گذارد. نگران زندگی خودمان و دخترانمان !نگران آینده ! نگرانی از این که هر مردی هر لحظه که اراده کرد زنی را عقد کند و به عنوان همسر دوم یا سوم یا چهارم به خانه بیاورد و آن وقت ما  چه جوابی برای دخترانمان خواهیم داشت؟ حتی مادرپیرم هم نگران است.</p>
<p>چند سالی است که لایحه به اصطلاح حمایت از خانواده در دستور روز مجلس قرارمی گیرد و هر بار بندهای23 و4 2 مورد اعتراض فعالین حقوق زنان قرار می گیرد و از دستور خارج می شود و به اصطلاح مسکوت گذاشته می شود. این بار دوباره در تابستان 89 که از تب و تاب تابستان سال پیش هم خبری نیست، نمایندگان مجلس فرصت را مناسب دانسته اند که هجوم به حقوق زنان را آغازکنند. اما به دلیل تلاش های زنان، هر روز گفته می شود، که تصویب بندهای لایحه به دلیل کمبود وقت به روز بعد موکول شده است. این روزها فعالین حقوق زنان هم بیشتر از هر موقع احساس مسئولیت می کنند که زنان ومردان بیشتری درگیر این قضیه شوند تا بلکه ازخطر به تصویب رسیدن این لایحه مطلع شوند.</p>
<p>چهار سال از فعالیت چهره به چهره کمپین می گذرد و در این سالها  بارها و بارها با زنان و مردان درکوچه و خیابان درباره تغییر قوانین تبعیض آمیز گفتگو کرده ایم، اما این بار حرف از لایحه می زنیم، لایحه ای که اسما در حمایت از خانواده است ولی رسمش چیز دیگری است. به همین دلیل همراه ناهید میرحاج و ناهید جعفری در این روزهای داغ تابستانی راهی خیابان می شویم .ماه رمضان است و روزها کشدار. پس تا پایان روز، ساعت هشت شب کوچه ها و خیابان ها را در می نوردیم .</p>
<p>محله یافت آباد</p>
<p> - از زنی 25 ساله همراه باکودک خردسالش که ازمهد کودک بيرون می ایند سوال مي كنم خبر دارید که چند همسری .... ؟ حرفم را قطع مي كند و می گوید: بله. این روزها شوهرم بیشتر از هر روز اخبار گوش می دهد و امید دارد که این قانون تصویب شود و ادامه می دهد :" به او گفتم هنوز هیچی نشده اب از لب و لوچه ات اویزان است وای به حالت اگر به فکر زنی دیگه ای باشی اگه پات رو کج بذاری منم می رم  دوست پسر میگیرم مگه من  چی ام از ویکتوریا کمتره 1!".</p>
<p><img src="squelettes-dist/puce_rtl.gif" width="8" height="11" class="puce" alt="-" />&nbsp;صف نانوایی از زن جوانی که در صف ایستاده سوال مي كنم  <br class='autobr' />
می دانید که بحث این روزها درمجلس چیست؟ میگوید نه!  <br class='autobr' />
برایش توضیح می دهیم ازفعالیت های زنان و اعتراضشان به لایحه چند همسري می گوييم . زن در حالي كه نان هايش را عصبي روي هم مي گذارد مي گويد :از قدیم گفته اند مرد ، مرد است و زن ، زن . مرد باید بره بیرون کار کنه زن هم به کار خونه برسه. مرد ها هم حق وحقوقی دارند .مرد مسئولیت خونواده  رو داره .اما باید چشمش به زن و بچه اش باشه. نه هرزه گی کنه .</p>
<p><img src="squelettes-dist/puce_rtl.gif" width="8" height="11" class="puce" alt="-" />&nbsp;دختری جوان ومادر40 ساله اش ،داخل سبزی فروشی با آنها به گفتگومی پردازیم .می گویيم می دانید که بحث این روزهای مجلس چیست ازاخبارخبر دارید روزنامه می خوانید ؟ دختر می گوید :در تلویزیون اخبار "بیست و سی" هم این موضوع را مي گفت.مادرش گفت: "تا حالامگه این جور چیزها نبوده ، مردها هر کاری دلشون می خواسته کردند حالا هم می خوان قانونی اش کنند مشکل خودشون رو می خوان حل کنند".با تمسخر. از كمپين و تلاش هاي زنان براي تغيير قوانین مي گوييم . دخترمی گوید:من خودم مشکل حضانت دارم مادرم سال ها زحمت کشید تا توانست مرا از دست پدر معتادم نجات دهد.  دوست دارم خودم درسم که تمام شد در این راه فعالیت کنم.</p>
<p><img src="squelettes-dist/puce_rtl.gif" width="8" height="11" class="puce" alt="-" />&nbsp;به خانمی چادری و حدود 30 ساله که روسری سفیدش اززیر چادر نمایان است بر می خوریم، همراه با  دختر کوچک  شاد و خندانش از خیابان رد می شود از او می خواهیم چند لحظه ای وقتش را به ما بدهد: 
<br /><img src="squelettes-dist/puce_rtl.gif" width="8" height="11" class="puce" alt="-" />&nbsp;ازاخباراطلاع دارید ؟  <br class='autobr' />
شتابان و با خنده  حرفم را قطع مي كند و می گوید بله من معلم هستم هر شب اخبار را از اینترنت دنبال میکنم و حتی درمورد این لایحه با همکارانم هم حرف میزنم و هر شب شوهرم را با این که خسته است پشت کامپیوتر می نشانم و با هم اخبار را پیگیری می کنیم. او اعتقاد دارد اگر این ماده قانونی ها تصویب شود توهین به مردان است.که خرج يك خانواده را هم به زحمت در می اورند.<br class='autobr' />
زن می گوید: اما متاسفم که زن ها این همه بی اطلاع هستند و از مسائل  مربوط به خودشان هم حتی خبر ندارند ما باید از همه مسائل مطلع باشیم با ريشخند ادامه مي دهد ؛ کم کم درست می شود!</p>
<p>سه راه آذری</p>
<p><img src="squelettes-dist/puce_rtl.gif" width="8" height="11" class="puce" alt="-" />&nbsp;با خانمی 45 ساله که همراه دختردانشجویش در صف اتوبوس هستند می پرسیم از لایحه حمايت از خانواده كه در صحن علني مجلس مطرح است خبر دارید؟ دخترش می خندد و می گوید بله . و مادرش ادامه مي دهد خوب؛ مردها زیاده طلبند، ببینید من الان 15 ساله که شوهرم مرده به خاطر نیازمالی آویزان زندگی کسی هم نمي شوم خودم کار مي كنم و زندگی را مي چرخانم.هميشه وحشت اين را دارم كه اگرزن دوم مردي بشوم اين بلا سر دخترهايم بيايد.</p>
<p>چند لحظه ای از گرمای طاقت فرسا به بانک می رویم  ودرخنکنای سالن كنار مردی مي نشينيم درحالي كه بلند بلند از گرما و اين لباس هايمان مي ناليم  نفسي تازه مي كنيم و رو به مرد مي گوييم راستي شما از از لایحه چند همسري كه اين روزها بحث هاي زيادي در اطراف خود و در مطبوعات ایجاد کرده خبر دارید ؟ بله ؛این روزها همکارانم توی کارخونه (تولیدارو) در مورد آن حرف می زنند و ادامه می دهد ای بابا ما به زحمت خرج زن و بچه و خانواده را در می آوریم همیشه قسط عقب مانده داریم . این حرف ها مال آن مردهایی است که پول كار نكرده دارند! از قوانین ضد زن از حقوق نابرابر بین زنان ومردان برایش می گوییم میگوید: بینید توی کارخونه ما دو نفر خونه اشون رو به اسم زناشون کردند وهر دو نفر بدبخت شدند چون بعد از مدتی زن ها، مردها رو از خونه بیرون کردند و الان همکارهای ما سرشون بی کلاه مونده، دیگه ماها پشت دستمون رو داغ کردیم از این کارها نکنیم به نظر من اگر می بینید که توی کشورهای دیگه برابری هست اون جا همه چیز سر جای خودشه زن حق خودش را درقانون دارد و مرد هم حق خودش را بنابر اين هيچ كس سوء استفاده نمي كند. اما اين جا سنگ روي سنگ بند نمي شه .</p>
<p><img src="squelettes-dist/puce_rtl.gif" width="8" height="11" class="puce" alt="-" />&nbsp;خانمی میانسال جلوی دفتر بیمه تامین اجتماعی ايستاده است با معذرت خواهي از او مي پرسيم چند لحظه وقت داريد ؟   متاهل هستيد ؟  ناگهان با چشمان اندوه باري كه به ما دوخته ازبیکاری شوهرش می گوید و شکم هشت بچه گرسنه که منتظر او هستند  دعا گويان از دو دخترش كه كمك خرج پدر هستند مي گويد و قطرات اشك گونه اش را خيس مي كند. برایش ازلايحه حمايت از خانواده می گویيم سری تکان می دهد می گوید: کو نان، شوهر من بعد ازسی سال کار؛ یک نان وبخور نمیر هم ندارد اینم وضع درمان. شش ماه است گوشه خانه خوابیده و آمده ام دفترچه اش را تمدید کنم با پولي كه بيمه برای درمانش می دهد کافی نیست.</p>
<p><img src="squelettes-dist/puce_rtl.gif" width="8" height="11" class="puce" alt="-" />&nbsp;در حالي كه گرسنه ايم و از گرما كلافه . به طرف درمانگاهي مي رويم با پيدا كردن چند صندلي خالي مي نشينيم كه نفسي تازه كنيم زن جواني در حالي كه بلند بلند فكر مي كند کنارمان مي نشيند از شوهرش مي گويد: كه گفته  پولی ندارد    براي درمان . و بيمه هم پول كافي نمي دهد. از بيماري اش مي پرسيم</p>
<p><img src="squelettes-dist/puce_rtl.gif" width="8" height="11" class="puce" alt="-" />&nbsp;‌چند سال است كه ازدواج كرده ام ولي بچه دارنمي شوم .  
<br /><img src="squelettes-dist/puce_rtl.gif" width="8" height="11" class="puce" alt="-" />&nbsp;شاغلي ؟   
<br /><img src="squelettes-dist/puce_rtl.gif" width="8" height="11" class="puce" alt="-" />&nbsp;بله . چند سالي است كه خياطي مي كنم.  او هم دركارخانه اي كار مي كند ولي چند ماهي است كه حقوق نگرفته است.  
<br /><img src="squelettes-dist/puce_rtl.gif" width="8" height="11" class="puce" alt="-" />&nbsp;اين روزها خبر داري كه در مجلس چه مي گذرد؟  
<br /><img src="squelettes-dist/puce_rtl.gif" width="8" height="11" class="puce" alt="-" />&nbsp;نه ! چه خبر است ؟ <br class='autobr' />
برایش از لایحه حمايت از خانواده مي گوييم و از مواردي كه مرد مي تواند زن دوم بگيرد .مي داني يكي از اين موارد نازايي است ؟ می گوید خوشبختانه ما توی خانواده و فامیل از این عقب ماندگی ها نداریم الان شوهرم حقوقش از من هم کمتراست . ما اصلا به فکر جدایی نیستیم  چند سالی است که مشغول معالجه هستيم كه بچه دار شویم و مي دانيد كه مخارج معالجه هم فوق العاده گران است. اما درمملكت ما به جاي تسهيل بيمه و حمايت از بيماربه فكر قوانين ضد خانواده هستند .</p>
<p>اینها تكه پاره هايي است از درد و دل مردم با ما!  نمی دانم این لایحه برای کدام مردم تصویب می شود، به کار چه کسی می آید ؟ زندگی کدام مردم را قرار است بهتر کند؟</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=6493 by HTTrack Website Copier/3.x [XR&CO'2014], Fri, 16 May 2025 23:33:03 GMT -->
</html>

