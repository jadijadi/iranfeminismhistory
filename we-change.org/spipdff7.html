<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=3644 by HTTrack Website Copier/3.x [XR&CO'2014], Sat, 17 May 2025 03:36:48 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 3644
			<br>
			<br>مسیر:<br> صفحه اول  &gt;  سایت نوشته ها
			<br>
			<br>لینک مستقیم:<span dir=ltr><br>/spip.php?article3644</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				<img class='spip_logo spip_logos' alt="" src="local/cache-vignettes/L150xH96/arton3644-41eed6c0b.jpg?1747451031" width='150' height='96' />
				<p class="surtitre">گزارش نيويورک تايمز از فعاليت زنان در ايران</p>
				<h1 class="titre">‏ تلاش سخت براي به دست آوردن حقوق خود‏</h1>
				<p class="soustitre">روزآنلاین</p>
				<!-- finde_surligneconditionnel-->

				<p><small>دو شنبه28 بهمن 1387</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>به گفته راضيه قاسمي 19 ساله در يک سالي که از ازدواجش گذشته بارها توسط شوهر و پدر شوهرش مورد ‏بدرفتاري قرار گرفته است. راضيه مي گويد شوهرش به مواد مخدر معتاد است و تهديد کرده براي شکنجه او با ‏زن ديگري ازدواج خواهد کرد.‏</p>
<p>‏ اما راضيه به جاي تحمل اين شرايط، تصميمي گرفت که براي زنان نسل گذشته ايران غير ممکن بود: درخواست ‏طلاق.‏</p>
<p>‏ طرفداران حقوق زنان بر اين باورند که زنان ايراني براي به دست آوردن جايگاه يکسان در جامعه مذهبي و ‏محافظه کار ايران که برتري مرد در قوانين نشان داده شده، مصمم تر از قبل شده اند. بر اساس آمار منتشر شده از ‏سوي دولت، در حال حاضر از هر پنج ازدواج در ايران يک مورد به طلاق ختم مي شود و اين آمار طي پانزده ‏سال گذشته سير صعودي داشته است.‏</p>
<p>‏ و البته اين امر مختص طبقه ثروتمند جامعه نيست. ساختمان دادگاه خانواده در ميدان ونک پر است از زناني مانند ‏خانم قاسمي که جزو طبقه بالاي نيستند. در بين اين زنان، مي توان افرادي از طبقات پايين جامعه و حتي افراد ‏مذهبي را مشاهده کرد که براي گرفتن طلاق و سرپرستي فرزندانشان در حال بالا و پايين رفتن پله هاي دادگاه ‏هستند.‏</p>
<p>‏ به گفته طرفداران حقوق زنان، افزايش سطح تحصيلي و انقلاب اطلاعات، در شکل دهي نسلي از زنان که مصمم ‏هستند کنترل بيشتري بر زندگي خود داشته باشند نقش بسزايي داشته است.‏</p>
<p>پس از رويارويي با محدوديت هاي جديد قانوني و فرهنگي بعد از انقلاب اسلامي در سال 1979، برخي از زنان ‏جوان تحصيل در مقاطع بالاتر را بعنوان راهي براي دور شدن از خانه، به تعويق انداختن ازدواج و بدست آوردن ‏شان اجتماعي برگزيدند. زنان مذهبي هم که مايل به حضور در کلاس هاي مختلط نبودند، به دانشگاه هاي زنان ‏وارد شدند. ‏</p>
<p>‏ امروزه، علي رغم تشکيل کلاس ها به صورت مختلط، بيش از شصت درصد دانشجويان دانشگاه ها را زنان ‏تشکيل مي دهند ؛ در حاليکه در سال 1982 اين تعداد تنها سي درصد بود.‏</p>
<p>‏ اينترنت و ماهواره موجب شده تا زناني که به دانشگاه نمي روند نيز با زندگي زنان در غرب آشنا شوند. سيما ‏سياح فعال زنان در تهران مي گويد "ماهواره نشان مي دهد روش ديگري از زندگي نيز وجود دارد. از اين طريق ‏زنان متوجه مي شوند مي توان با مردان يکسان بود".‏</p>
<p>نشانه ديگر تغيير در طرز تفکر جامعه نسبت به موضوع زنان، افزايش محبوبيت کتاب ها، فيلم ها و مستند هايي ‏است که به موضوع تبعيض جنسي مي پردازد. ‏</p>
<p>مهناز محمدي فيلم ساز مي گويد "زنان در جامعه جايگاه مناسبي ندارند، فيلم ها منعکس کننده واقعيت ها هستند و ‏ما فيلم مي سازيم تا شرايط موجود را تغيير دهيم".‏</p>
<p>‏ فيلم کمدي "همه زن ها فرشته هستند" که هفته ها در صدر جدول فروش قرار داشت، داستاني است در مورد رد ‏شدن درخواست طلاق زني که شوهرش را با زن ديگري ديده است. ‏</p>
<p>‏ حتي مردان نيز به موضوع زنان مي پردازند و جزو منتقدين ازدواج هاي سنتي هستند. مهرداد اسکويي فيلم ساز ‏ديگري است که به خاطر فيلم "از پس برقع" جوايز بين المللي بسياري را نصيب خود کرده است. اين فيلم، ‏مستندي است درباره خودکشي زنان در جزيره دورافتاده و سنتي قشم در جنوب ايران بعنوان تنها راه رهايي از ‏زندگي سخت زناشويي.‏</p>
<p>‏ فاطمه صادقي استاد علوم سياسي که به خاطر نوشتن مقالاتي در حوزه حقوق زنان از دانشگاه اخراج شده است بر ‏اين باور است "چگونه مي توان گفت که طلاق در بخش هاي جنوبي کشور براي يک زن چاره ساز خواهد بود در ‏حاليکه پس از طلاق زندگي ناخوشايندتري در خانه پدر انتظارش را مي کشد؟"‏</p>
<p>‏ ژانت آفاري استاد مطالعات زنان و بخش خاورميانه دانشگاه پورديو و نويسنده کتاب "سياست هاي جنسي در ‏ايران امروزي" مي گويد کشور به سوي يک "انقلاب جنسي" پيش مي رود. وي در کتاب خود گفته است "قوانين ‏ايران حقوق زنان در امر ازدواج و طلاق را ناديده گرفته است".‏</p>
<p>‏ دولت براي جداسازي جنسيتي، مدارس و دانشگاه هاي مخصوص بانوان را تاسيس کرده و سيستم حمل و نقل را ‏توسعه داده تا زنان راحت تر بتوانند به شهرهاي بزرگ رفت و آمد کنند.‏</p>
<p>‏ خانم آفاري مي گويد برنامه هاي اجباري قبل از ازدواج براي آموزش مسايل جنسي و پيشگيري از بارداري که ‏در سال 1993 براي کنترل جمعيت آغاز شد، به زنان کمک کرده تا بارداري خود را به تعويق بياندازند و ‏ديدگاهشان را نسبت به ازدواج تغيير دهند. به گفته وي در اواخر دهه 1990 افراد جوان به دنبال سازگاري روحي ‏و اجتماعي و نزديکي دوطرفه در ازدواج بودند.‏</p>
<p>‏ علي رغم همه دستاوردهاي زنان طي اين سال ها، کماکان موانع بسياري بر سر راه آنان وجود دارد. از جمله اين ‏که مي توان به صورت قانوني يک دختر سيزده ساله را مجبور به ازدواج کرد. مردها حق طلاق دادن همسرانشان ‏را در هر زماني که اراده کنند دارند و سرپرستي فرزندان بالاي هفت سال به پدر سپرده مي شود. مردها مي توانند ‏مانع کار کردن همسرانشان در خارج از منزل شوند و نيز مي توانند چند همسر اختيار کنند.‏</p>
<p>‏ از لحاظ قانوني، زنان تنها وارث نصف سهم برادر خود از ارث والدين شان هستند. ارزش شهادت يک زن در ‏دادگاه نصف ارزش شهادت يک مرد است. با وجود اينکه دولت اقداماتي را در راستاي توقف حکم سنگسار انجام ‏داده است، حکم سنگسار کماکان در قوانين جزايي ايران دارد. زني که مويش را نپوشاند به زندان و 80 ضربه ‏شلاق محکوم مي شود.‏</p>
<p>‏ فعالان زن در ايران براي تغيير قانون با مقاومت شديدي روبرو هستند. الهام بخش کمپين يک ميليون امضا که ‏در سال 2005 آغاز شد ، جنبشي در مراکش بود که براي تغيير قوانين ضدزن مبارزه مي کرد. هدف، جمع آوري ‏يک ميليون امضا براي بدست آوردن حق يکسان در قوانين مربوط به ازدواج، طلاق، زنا و چند همسري بود.‏</p>
<p>‏ اما دولت ايران به اين گروه سخت گرفت و تابحال بسياري از پايه گذاران اين جنبش را به براندازي دولت متهم ‏کرده و 46 تن از اعضاي کمپين را بازداشت کرده است که سه تن از آنان در اواخر ماه گذشته به زندان رفته اند. ‏شش تن از اعضاي اين گروه ممنوع الخروج شده اند. يکي از اعضا به نام عاليه اقدام دوست ماه گذشته دوران ‏محکوميت سه ساله اش را آغاز کرده، جرم او شرکت در تجمع زنان در سال 2006 عنوان شده است. وب سايت ‏گروه ‏<a href="http://www.we-change.xn--org-on0a/" class='spip_url spip_out auto' rel='nofollow external'>www.we-change.org‏</a> نيز از سوي مقامات 18 بار مسدود شده است. ‏</p>
<p>‏ سوسن طهماسبي يکي از بنيان گذاران کمپين يک ميليون امضا که به خاطر اقداماتش ممنوع الخروج شده است ‏مي گويد "با وجود اين که با اتهامات امنيتي روبرو شده ايم، احساس مي کنيم که کار بزرگي انجام داده ايم. هيچ ‏کس ما را متهم به ضديت با اسلام نکرده است و ديگر کسي از سخن گفتن درباره حقوق زنان هراسي ندارد و اين ‏موفقيت بسيار بزرگي است".‏</p>
<p>‏ فعالان زن بر اين باورند که فاصله بين زنان مذهبي و غير مذهبي در حال کم شدن است. براي مثال زهرا ‏اشراقي نوه آيت الله خميني از امضاکنندگان کمپين بوده است.‏</p>
<p>‏ به دليل سرکوب دولت، روند جمع آوري امضا اخيرا کند شده است و بسياري از زنان نمي خواهند در حضور ‏اعضاي کمپين ديده شوند، چه رسد به اين که آن را امضا کنند. اکنون بسياري از فعالان زن تنها از طريق اينترنت ‏به فعاليت خود ادامه مي دهند.‏</p>
<p>‏ در حالي که کمپين با مشکل روبرو شده است، زنان موفقيت هاي قابل توجهي کسب کرده اند. گروه "ميدان" به ‏خاطر فشار بر دولت براي توقف اجراي حکم سنگسار وجهه بين المللي بدست آورده است.‏</p>
<p>‏ گزارش اين گروه درباره سنگسار و اعدام در وب سايت ‏<a href="http://www.meydaan.xn--net-on0a/" class='spip_url spip_out auto' rel='nofollow external'>www.meydaan.net‏</a> موجب شد تا مقامات از ‏صدورحکم سنگسار امتناع کنند. با اين حال اين حکم هرچند به ميزان کمتر، همچنان در ايران اجرا مي شود، ‏زيرا فقط مجلس قدرت حذف کردن اين حکم را از احکام جزايي دارد.‏</p>
<p>منبع: نيويورک تايمز، 12 فوريه</p>
<p><a href="http://www.roozonline.com/archives/2009/02/post_11607.php" class='spip_out' rel='external'>نازیلا فتحی</a></p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=3644 by HTTrack Website Copier/3.x [XR&CO'2014], Sat, 17 May 2025 03:36:49 GMT -->
</html>

