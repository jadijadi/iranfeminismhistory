<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=8865 by HTTrack Website Copier/3.x [XR&CO'2014], Sat, 17 May 2025 00:10:57 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 8865
			<br>
			<br>مسیر:<br> صفحه اول  &gt;  سایت نوشته ها
			<br>
			<br>لینک مستقیم:<span dir=ltr><br>/spip.php?article8865</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">سرگذشت واقعی دخترانِ مدل / ونداد زمانی</h1>
				
				<!-- finde_surligneconditionnel-->

				<p><small>پنج شنبه26 آبان 1390</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>بخشی از شهرت و جذابیت شغلی جامعه‌شناسان مربوط به این است که گاهی خود را ملزم می‌کنند برای تحقیق و ارائه گزارش در مورد موضوعات اجتماعی به رنگ و شمایل موضوع مورد تحقیق درآیند. جامعه‌شناسانی هستند که به عنوان نمونه برای تهیه اطلاعات صحیح‌تر درباره زندگی زنانِ زندانی، مدتی به زندان می‌روند. بعضی از آنها برای درک بهتر زندگی پنبه‌کاران یا معدنچیان به کارهای فوق تن می‌دهند. تعدادی نیز شیوه زندگی قاچاقچیان و تبهکاران را به خاطر فراهم کردن مطالعات علمی و مستند برای مدتی تجربه می‌کنند.</p>
<p>موقعیت "اشلی میرز"، استادیار رشته جامعه‌شناسی دانشگاه نیویورک کمی فرق می‌کند. او برای نوشتن کتابی درباره زندگی واقعی دختران مدل لباس و مد ناچار نبود که وارد دنیای غریب و نا‌شناس شود. تحقیق درباره زندگی ناامیدکننده و غیر رویایی دختران مدل برای او فرصت دوباره‌ای بود تا به دنیایی برگردد که خودش نیز در آرزوی دستیابی به شهرت و موفقیت آن را تجربه کرده بود.</p>
<p>نویسنده کتاب "قیمت زیبایی"، به خاطر حضور کوتاهش در دنیای مد، از نزدیک با دنیای بی‌ در و پیکر آن آشنا بوده و از همه مهم‌تر، از رنج و سرگردانی دختران زیبارویی که از سراسر جهان به امید آرزوهای بزرگ به این صنعت می‌پیوستند نیز خبر داشته است.</p>
<p>اشلی میرز یک‌بار دیگر به دنیای مد برگشته تا ضمن قدم زدن روی سکوی ویژه نمایش لباسِ طراحان، قلم به دست در پشت صحنه‌ها با دخترانِ مدل، برنامه‌ریزان، شرکت‌های مدل‌یاب و مدل‌ساز مصاحبه کند. تا بتواند به گونه‌ای مستند نشان دهد که فعالیت روزانه یک مدل و راهکارهای از پیش تعیین شده برای او چیست؟</p>
<p>به عنوان نمونه، متوجه شده است که در اغلب موارد دختران مدل مبالغ هنگفتی را از جیب خود هزینه می‌کنند تا مثلاً در مجلات زنانه عکسی از آنها وجود داشته باشد. ازمعدود مجلاتی که به مدل‌های خود پول می‌دهد مجله معروف «ووژ» است. مبلغ ۱۵۰ دلاری که این مجله به مدل‌های خود می‌پردازد حتی گوشه‌ای از مخارج مسافرت مثلاً یک دختر برزیلی را در بر نمی‌گیرد که به اروپا می‌آید تا ذوق‌زده عکسی از خود در مجله فوق ببیند.</p>
<p>دختران مدل همانطور که رسماً در این محیط شغلی به آنها نگریسته می‌شود تاریخ مصرف بسیار کوتاهی برای جلب توجه ناگهانی و به اصطلاح کشف شدن دارند. اشلی میرز بار‌ها شنیده است که نمایندگان آژانس‌های مدل‌ساز به دختران بالای ۲۰ سال می‌آموزند: "بگویید ۱۹ ساله هستید. چه کسی پاکت شیری را می‌خرد که زمان مصرف آن به زودی به سر می‌آید؛ آنهم وقتی که پاکت‌های تازه‌تر شیر هر لحظه وارد بازار می‌شود."</p>
<p>نویسنده کتاب "قیمت زیبایی" به این نکته مهم اشاره می‌کند که از اواخر قرن بیستم صنعت مد و آژانس‌های مربوطه به ناگهان با موج وسیع دختران زیبا از سراسر جهان روبه‌رو شده‌اند و به هم خوردن تناسب عرضه و تقاضا باعث افول آشکار نرخ پرداخت به مدل‌ها شده است.</p>
<p> این روز‌ها، شانس سوء استفاده ازپریرویانی که با هزاران امید وارد این تجارت بزرگ می‌شوند بیشتر از پیش شده است. آکثر آژانس‌ها از این تازه واردین خوش خیال، مجانی استفاده می‌کنند و به سرعت آنها را از صحنه خارج می‌کنند و از خوش‌خیالان دیگر بهره می‌برند.</p>
<p> دختران مدل که از کشورهای دیگر به امید نقش بستن تصویرشان روی اجناسی با مارک‌های معروف به مراکز اصلی مد می آیند، چاره‌ای ندارند جز آن‌که ده‌ها هزار دلار خرج کنند تا هرطور شده در مراکز فوق شانس خود را آزمایش کنند. اکثر این دختر‌ها اگر خوش‌شانس باشند تبدیل به "مدلِ پولکی" می‌شوند و کارشان این خواهد بود که به گونه‌ای طاقت‌فرسا در طی ساعات طولانی در مجلات دست دوم و سوم و سایت‌های بی‌نام و نشان برای مبلغی ناچیز ژست بگیرند تا امورات روزانه‌شان بگذرد.</p>
<p>در این میان، تنهایی، کم تجربه بودن، فشار مالی و تحقیر، بسیاری از دختران مدل را به ناگزیرهای دیگر می‌کشاند. کارهایی نظیر مدل برهنه شدن در مجلات مردانه و شرکت در ویدئوهای سکسی از پیشنهادات اولیه‌ای است که با آن مواجهه می‌شوند. خطر اعتیاد، بیماری‌های رفتاری و روانی و حتی تن‌فروشی نیز از جمله ناهنجاری‌های گسترده است که در پیرامون این شغل وجود دارد. کتاب تهیه شده در سال‌هایی که اشلی میرز در حال تحصیل و تدریس نوشته است قراری برای ایجاد حس دلسوزانه و نوشتن مطالب سرگرم‌کننده ندارد. همانطور که از اسم کتاب بر می‌آید اشلی میرز سعی کرده است به سئوالات اساسی مربوط به این تجارت بزرگ جهانی و کارگران اصلی آن پاسخ دهد. او تلاش کرده است نشان دهد که سیستم تقسیم درآمد، شیوه کشف و انتخاب مدل‌های بر‌تر، دوران محدود شغلی و مشکلات عدیده این شغل پر طرفدار چیست؟</p>
<p>اشلی میرز از تاثیر روانی بسیار قوی رسانه‌ها روی دختران جوان و خودش می‌گوید و اقرار می‌کند که با وجود این‌که دانشجوی رشته جامعه‌شناسی بوده، نتوانسته از دامِ رویاهای شغل پر زرق و برق مدل‌ها بگریزد و به این‌ترتیب استادیار دانشگاه نیویورک و نویسنده کتاب "قیمت زیبایی" در سال‌های اولیه دانشگاه جذب این صنعت می‌شود.</p>
<p>منبع:</p>
<p>Pricing Beauty: The Making of a Fashion Model [Paperback]  , By Ashley Mears</p>
<p><a href="http://radiozamaneh.com/society/haftkoocheh/2011/11/16/8375" class='spip_out' rel='external'>رادیو زمانه</a></p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=8865 by HTTrack Website Copier/3.x [XR&CO'2014], Sat, 17 May 2025 00:10:57 GMT -->
</html>

