<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=338 by HTTrack Website Copier/3.x [XR&CO'2014], Sat, 17 May 2025 00:06:14 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 338
			<br>
			<br>مسیر:<br> صفحه اول  &gt;  تریبون &gt;  گزارش كمپين
			<br>
			<br>لینک مستقیم:<span dir=ltr><br>/spip.php?article338</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				<img class='spip_logo spip_logos' alt="" src="local/cache-vignettes/L134xH200/arton338-2a57873a9.jpg?1747337975" width='134' height='200' />
				<p class="surtitre">  نشست مشترک زنان اصلاح طلب و اعضای کمپین  </p>
				<h1 class="titre">فاطمه راکعی: آمادگی کار جدی در کمپین یک میلیون امضا  را داریم</h1>
				<p class="soustitre">مریم حسین خواه</p>
				<!-- finde_surligneconditionnel-->

				<p><small>شنبه30 دی 1385</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>جمعی از زنان اصلاح طلب در نشستی که به دعوت کمپین یک میلیون امضا برگزار شد، با امضای بیانیه کمپین، راهکارهای همکاری با  این حرکت و تحقق مطالبات حقوقی زنان را بررسی کردند.</p>
<p>در این نشست «فاطمه راکعی»،  عضو کمیسیون زنان جبهه مشارکت و  رئیس فراکسیون زنان در  مجلس ششم  با تاکید بر اینکه   حتما این بیانیه را امضا کرده و به کمپین می پیوندد، گفت: «  اگر ما زنان،  بدانیم  که چطور با هم تعامل کنیم، با وجود سلایق مختلف می توانیم در مورد مسائل حداقلی به توافق برسیم.»</p>
<p>وی با اشاره به تلاش هایی که در مجلس ششم برای نفی کلیه اشکال تبعیض علیه زنان انجام  شد و  توجه جبهه مشارکت به مسئله زنان، افزود: « در ابتدای شروع کمپین برخی می گفتند این خواسته های حداکثری است و سلایق مختلف  را پوشش نمی دهد، اما با گفتگوهایی که  در این زمینه مطرح شد به این  نتیجه رسیدم که امضا کنم. و الان هم این آمادگی را داریم که کار را جدی بگیریم، کمیته ای برای آن تشکیل دهیم و با شما در ارتباط باشیم.»</p>
<p>فریده ماشینی ، عضو جبهه مشارکت  و ازفعالان جنبش زنان نیز با بیان اینکه  اکنون فعالان زن به نقطه ای رسیده اند که  حرف مشترکی برای گفتن داشته باشند، ابراز امیدواری کرد این نشست به یک همکاری مشترک منجر شود.</p>
<p>او با اشاره به  روش های مختلفی که هر  طیف از فعالان زن پیش رو گرفته اند، گفت: « ما دغدغه های مشترکی داریم و  به عنوان  یک زن با مسائلی روبرو هستیم که می توانیم  در کنار یکدیگر  به آن بپردازیم.» ماشینی، کمپین یک میلیون امضا را یکی از این دغدغه های مشترک عنوان کرد و ادامه داد: «هر کدام از ما می توانیم با روش خودمان، راهکارهای متفاوتی برای این مسئله مشترک بیابیم و در عین اینکه به تنوع و تکثر موجود احترام می گذاریم هر کداممان بخشی از این مسیر را بر عهده بگیریم.»</p>
<p>«زهرا اشراقی»، مشاور سابق ویزر کشور در امور بانوان  از دیگر شرکت کنندکان در این نشست بود. وی سخنان خود را با پیشنهاد تشکیل یک شورای سازمان های غیردولتی شروع کرد  و  گفت: « در حال حاضر سازمان های غیردولتی به خاطر وضعیت موجود چندان فعال نیستند  ومی توان از  آنها برای همراهی با کمپین دعوت کرد.»</p>
<p>اشراقی با تاکید بر اینکه درد زنان یک درد مشترک است، ادامه داد: «ای کاش در همان مراحل اولیه کار   همه گروه های زنان را  دعوت می کردید و با همفکری هم کار را شروع می کردیم.»</p>
<p>در ادامه   خدیجه مقدم ، عضو کمیته آموزش کمپین نیز با تاکید بر اینکه هیچ انحصارطلبی در کمپین نبوده و نیست ، گفت:«کمپین با ایده و همفکری  گروهی که در یک مقطع زمانی دور هم جمع شدند آغاز شد و  این ظرفیت  را دارد که گروه های مختلف به آن بپیوندند.»</p>
<p>مقدم  خاطرنشان کرد:«دعوت از گروه های مختلف زنان برای همکاری با کمپین یکی ازبرنامه های کمیته روابط عمومی کمپین است که این نشست هم در راستای این برنامه برگزار شده است.»</p>
<p>«فخرالسادات محتشمی پور»، رئیس کمیته زنان جبهه مشارکت ومدیر انجمن زنان پژوهشگر تاریخ    از دیگر شرکت کنندگان در این نشست بود. محتشمی پور که قبلا بیانیه کمپین را امضا کرده بود با تاکید بر اینکه در ضرورت طرح مسئله کمپین ابهامی وجود ندارد، گفت: «باید بر روی مسائلی همچون ترویج، آگاهسازی، آموزش عمومی و کشاندن خواسته های کمپین به رسانه ها کار کنیم.»</p>
<p>وی که در دولت خاتمی مسئولیت دفتر امور زنان وزارت کشور را بر عهده داشت، با اشاره به تجربه ای که در آن زمان در   کمیته حقوقی  زنان داشته است، گفت:« خواسته های حقوقی زنان آنقدر ملموس شده اند که  نماینده قوه قضاییه که در جلسات کمیته حقوقی دفتر امور بانوان وزارت کشور شرکت می کرد اعتراض داشت : چرا از طرف زن ها هیچ صدایی بلند نمی شود و  زنان   به قوه قضاییه برای اصلاح این قوانین فشار نمی آورند.»</p>
<p>  در  این نشست «زهرا نژاد بهرام»، مشاور سابق استاندار تهران در امور بانوان با بیان اینکه این اولین بار در جنبش زنان ایران است که زنانی با تفاوت های فکری در یک نقطه مشترک به هم رسیده اند، به اعضای کمپین  برای ایجاد این حرکت تبریک گفت.</p>
<p>وی از کمپین یک میلیون امضا به عنوان فرصتی برای  نزدیک کردن زنان به یکدیگر یاد کرد و افزود: «اگر این کمپین خوب تبیبن شود  می تواند  جایی برای گردهم آمدن همه زنان  و انجام یک کار مشترک باشد و شاید حتی بتوان   فعالان زن در عرصه اصولگرایی  را نیز با کمپین همراه کرد.»</p>
<p>سپس «شهیندخت مولاوردی»، مدیر انجمن حمایت ازحقوق زنان و معاون امور بین الملل دفتر امور مشارکت زنان در دولت هشتم، تقسیم کار بین  طیف های مختلف فعالان زن را مورد توجه قرار داد.</p>
<p>به گفته وی بحث تغییر قوانین تبعیض آمیز آرمان مشترک همه کسانی است که در حوزه زنان کار می کنند و برای تحقق آن  هر گروهی باید از منظر خودش بخشی از کار را به انجام برساند.</p>
<p>مولاوردی با اشاره به اینکه طرح این مباحث ممکن است  اصول گرایان را نگران از دست رفتن ارزش ها و دین مردم کند، گفت: «این وظیفه روشنفکران دینی است که نشان دهند هدف ما،  مبارزه با قرائت های مردسالارانه از دین است و نه مبارزه با خود دین.»</p>
<p>«آذر منصوری»، معاون دبیرکل حزب مشارکت، «زهره آقاجری» عضو جبهه مشارکت و «زهرا نوری»   کاندید ائتلاف اصلاح طلبان در سومین دوره شورای شهر، «نوشین طریقی» و«فاطمه رحمتی»  نیز ازدیگر شرکت کنندگان در این نشست بودند که راهکارهای چکونگی همکاری با کمپین یک میلیون امضا را  بررسی کردند.</p>
<p>در این نشست که «نسرین ستوده»، «لیلا علی کرمی» و  «آزاده حمسی»   از طرف وکلای همکار کمپین حضور داشتند، «فریده غیرت» وکیل دادگستری و از حامیان اولیه کمپین  برنامه ریزی برای گام های بعدی کمپین را مورد توجه قرار داد.<br class='autobr' />
وی گفت:«حالا که قرار  است به صورت گروهی کار شود باید خواسته هایمان را منسجم کنیم و  علاوه بر درخواست تغییر قوانین تبعیض آمیز، قوانین جایگزین آن را نیز  آماده کنیم.»</p>
<p>پس از طرح این مباحث بود که «سوسن طهماسبی»، عضو کمیته روابط عمومی کمپین  با تشکر از زنان اصلاح طلب برای پذیرفتن دعوت کمپین ، گفت: «رسیدن به نقطه ای که  ما و شما بتوانیم در کنار هم بنشینیم برای  هر دو طرف آسان نبوده،  اما  در هر حرکتی کسانی  می توانند به نتیجه برسند که این تفکیک ها را کنار می گذارند. »</p>
<p>طهماسبی با بیان اینکه هدف ما تغییر قوانین تبعیض آمیز است تاکید کرد:« طیف های مختلف جنبش زنان  بدون کمک هم نمی توانند به این هدف برسند .»</p>
<p>وی  افزود:«کار ما نه خارج از چارچوب اسلام و فرهنگ مردم است و نه خارج از چارچوب قوانین و به همین دلیل است که مردم و قانونگذاران را مخاطب خود قرار داده ایم.»</p>
<p>سپس«رضوان مقدم» عضو کمیته آموزش کمپین با ارائه توضیحاتی مفصل در رابطه با چگونگی شکل گیری کمپین، اهداف و شیوه کار این حرکت را  مورد توجه قرار داد  و  سیمین مرعشی، ناهید کشاورز، ترانه امیر تیموری  از دیگر اعضای کمپین نیز به سوالات حاضران در نشست  درباره راهکارهای اتخاذ شده در کمپین پاسخ دادند.</p>
<p> این نشست با  بحث و  گفتگو درباره چگونگی همکاری زنان اصلاح طلب  با کمپین یک میلیون امضا و امضای بیانیه کمپین از سوی آنان  پایان یافت.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=338 by HTTrack Website Copier/3.x [XR&CO'2014], Sat, 17 May 2025 00:06:15 GMT -->
</html>

