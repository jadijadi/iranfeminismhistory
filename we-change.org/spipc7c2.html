<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=973 by HTTrack Website Copier/3.x [XR&CO'2014], Sat, 17 May 2025 00:29:45 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 973
			<br>
			<br>مسیر:<br> صفحه اول  &gt;  كوچه به كوچه
			<br>
			<br>لینک مستقیم:<span dir=ltr><br>/spip.php?article973</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				<img class='spip_logo spip_logos' alt="" src="local/cache-vignettes/L90xH59/arton973-2e4a5508f.jpg?1747266846" width='90' height='59' />
				
				<h1 class="titre">خاور ، کمپین و تز روشنفکری/ حمیده نظامی</h1>
				
				<!-- finde_surligneconditionnel-->

				<p><small>جمعه16 شهریور 1386</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>باید اعتراف کنم که نمی توانم از جریاناتی که در طول آشنایی ام با کمپین برایم اتفاق افتاده فاکتور بگیرم . پس خلاصه اش می کنم.</p>
<p>روزی که قرار بود برای آشنایی با کمپین ، در جلسه اعضا حضور پیدا کنم ؛ به خاطر هم زمان شدنش با اسباب کشی منزلم ، بعد از چند روز کاری در اداره، شب را(از سر شوق حضور در جلسه کمپین) نخوابیدم تا وسایل خانه را جمع و جور کنم . بنابراین فقط 3 ساعت خوابیدم ،آن هم برای من که حداقل ساعت خوابم در شبانه روز 7 ساعت است ، یعنی بی خوابی و خستگی تا پایان هفته. صبح آن روز  تا قبل ازجلسه کمپین کارهایم  را انجام دادم ؛ چون قرار بود خاور برای بردن وسایل بیاید. بالاخره به جلسه رسیدم و در جریان اموری که پیش بینی می کردم قرار گرفتم.. با اشتیاق چند برگ از نسخه جمع آوری امضاء رو کپی کردم و به خانه برگشتم .</p>
<p>وسایل داخل ماشین بود و من و همسرم به همراه یکی از آشنایان که برای کمک آمده بود ، کنار دست راننده نشستیم . از فرط خستگی و بی خوابی داشتم می مردم  ،اما بعد از ایجاد فضای مناسب صحبت را درباره کمپین شروع کردم . ناگفته نماند که همسرم  مرد روشنفکری است  مثل بقیه مردان روشنفکر و شاید هم کمی تندروتر؛ از این جهت که حتی در مهمانی های خانوادگی آن هم از نوع سنتی اش از ضعفهای فرهنگی جامعه  و دفاع از حقوق زنان مظلوم ایرانی صحبت می کند و البته در تائید صحبت ایشان آه و ناله ای ست که از نهاد بانوان  جمع بلند می شود!</p>
<p>  بگذریم ، درباره نواقص قانون در زمینه مسائل زنان شروع به صحبت کردم .  آقای آشنا که  23 سال سن داشت ، در پاسخ به من گفت :"شما ضعیفه ها پدر ما را در آوردید. کی گفته به شما ظلم می شود؟" از طرف دیگر شوهرم که خسته از امتحانات دانشگاه و اسباب کشی بود برای رفع خستگی، با آقای آشنا برای اذیت کردن من همدست شد.</p>
<p>با سعی فراوان توانستم آنها را به بحث دعوت کنم. به هر حال اولین تجربه بود. در همین حال راننده خاور که از طرز رفتار و صحبتش می شد فهمید که لوطی بیابان است ، با قیافه درهمی به من و شوهرم چشم غره می رفت. حقیقتاً چرایش را   نمی دانم ؛ اما چند دلیل می توانست داشته باشد ، شاید بدون اینکه حرف های ما را کاملاً متوجه شده باشد  از اینکه در آن وضعیت گرما و ترافیک حرف می زنیم کلافه شده بود و یا اینکه حرف های ما را فهمیده و حالش از من به عنوان یک زن سرکش و از همسرم به عنوان یک زن ذلیل یا سیب زمینی ، بهم خورده است . به هر حال مرد جاده بود و قطعاً مرا ضعیفه و همسرم را صاحب آن ضعیفه می دانست.</p>
<p>در هر صورت درون  خاور توانستم یک میتینگ فرهنگی برگزار کنم و قول اولین امضاء را بگیرم. اما نه از همسرم چون خسته بود و شاید هم بدبین به فعالیت های اجتماعی .به نظر او کلاً روند روشنفکری در ایران یک روند حاشیه ای بوده و غالباً روشنفکرها سعی می کنند از فعالیت های اجتماعی دوری کرده ، تا به راحتی به مطالعات و پژوهش در حوزه مربوطه خودشان بپردازند. نمی دانم ، شاید آن لحظه همسرم علی رغم تمامی اعتقاداتی که به رشد فرهنگی جامعه و تغییر هر گونه تبعیض دارد، به این فکر می کرده که ما زن ها هنوز به این برنامه ها به دید یک مفر ، سرگرمی یا وسیله ای برای ابراز وجود نگاه می کنیم و نه به دید یک فعالیت جدی برای تغییر و اصلاح ؛ و یا ممکن است هنوز امثال همسرم  فکر کنند این مردها هستند که می توانند برای تغییر وضعیت حتی برای زنها کار جدی  انجام بدهند و ما بازهم باید درحاشیه باقی بمانیم.</p>
<p>و به قول یکی از همین  روشنفکرهای  این مرز و بوم :" اگر یک روشنفکر و یک فعال اجتماعی لب ساحل نشسته باشند  و درون دریا یک نفر در حال غرق شدن باشد ، آن کسی که به عنوان غریق نجات وارد عمل خواهد شد ؛ فرد روشنفکر نیست چون او باید روی غرق شدن و شیوه های نجات از غرق شدن مطالعه کند . " این طرز تفکر وحشتناک است نه ؟</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=973 by HTTrack Website Copier/3.x [XR&CO'2014], Sat, 17 May 2025 00:29:45 GMT -->
</html>

