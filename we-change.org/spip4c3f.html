<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=10651 by HTTrack Website Copier/3.x [XR&CO'2014], Fri, 16 May 2025 21:17:31 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 10651
			<br>
			<br>مسیر:<br> صفحه اول  &gt;  سایت نوشته ها
			<br>
			<br>لینک مستقیم:<span dir=ltr><br>/spip.php?article10651</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				<p class="surtitre">اعضای روزنامه نگاران زن ایران از حضور نداشتن زنان وزیر در دولت روحانی انتقاد کردند</p>
				<h1 class="titre">روحانی خلف وعده نکند؛ زنان حق شان را از وزرات می خواهند</h1>
				
				<!-- finde_surligneconditionnel-->

				<p><small>سه شنبه15 مرداد 1392</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p><a href="http://ir-women.net/spip.php?article10936" class='spip_out' rel='external'>کانون زنانی ایرانی</a>- فریده غائب: در هفته های پایانی یازدهمین انتخابات ریاست جمهوری، حسن روحانی مدام بر برابری و توجه به حقوق زنان و مشارکت آنان به عنوان یک اصل تاکید می کرد. نیمی از آرای کسب شده اش ،توسط زنان به صندوق های رای ریخته شد. اما حالا که تنها چند روز به مراسم تحلیف باقی مانده؛ خبری از نام زنان در میان اعضای کابینه و وزرای احتمالی نیست .</p>
<p>اما آیا زنی که شایسته مدیریت در سطح وزرات باشد؛ در ایران وجود ندارد؟ چرا زمان تقسیم قدرت سیاسی ، زنان دیده نمی شوند؟ آیا وعده های پیش از انتخابات مبنی بر حضور و مشارکت زنان در تمامی سطوح جنبه نمایشی و ویترینی دارد ؟ حال که نام هیچ وزیر زنی در میان فهرست وزرای پیشنهادی دولت روحانی جایی نگرفته ؛ در سطوح معاونین، زنان چقدر دیده خواهند شد؟ و اساسا حسن روحانی چقدر به وعده های انتخاباتی اش برای دستیابی زنان به جایگاه واقعی خود عمل خواهد کرد؟ و سهم زنان در دولت تدبیر و امید چست؟</p>
<p>اعضای انجمن روزنامه نگاران زن ایران(رزا) برای پاسخ به این سوال ها یک نشست مطبوعاتی در مرکز مطالعات زنان در تهران برگزار کردند.آنها تنها چند روز مانده به مراسم تحلیف، قصد دارند با برگزاری این نشست از طریق رسانه ها صدایشان را به روحانی برسانند که حضور زنان در کابینه نه تنها سهم آنها که حق آنهاست و اولین گام رسمی دولت روحانی، خلاف وعده های انتخاباتی اش بوده است. آنها توصیه می کنند در مدت زمان باقی مانده برای تشکیل کابینه، بازنگری صورت بگیرد و برای رفع تبعیض ها قدم برداشته شود.</p>
<p><strong>چند زن در کارگروههای تخصصی روحانی حضور داشتند؟</strong></p>
<p>در کارگروههای تخصصی ای که حسن روحانی برای دولت آینده اش تشکیل داده است؛ چند زن حضور دارند؟ این سوال را زهرا نژاد بهرام، عضو شورای مرکزی رزا مطرح می کند و از دولت روحانی انتظار شفافیت و پاسخگویی دارد. می گوید:" بعد از سیل حمایت زنان از روحانی،حداقل انتظار این بود که آنان نیز سهمی از قدرت داشته باشند." او با صراحت چندین بار تاکید می کند که ما زنان از قدرت سیاسی سهم مان را می خواهیم.</p>
<p>اشرف گرامی زادگان ، حقوق دان و مدیر مسئول مجله حقوق زنان که به تازگی مجله اقتصاد زنان را راه اندازی کرده است از زاویه یک حقوق دان حرف های نژاد بهرام را تصحیح می کند:" ما زنان از دولت روحانی و برای حضور در کابینه سهم مان را نمی خواهیم بلکه این حق ماست ."</p>
<p>شهیندخت مولاوردی از دیگر اعضای این انجمن نیز از ضرورت حضور زنان در سطوح تصمیم گیری و برنامه ریزی سخن می گوید:" دیوارهای بلندی مقابل زنان برای ورود به سیاست کشیده شده است. از دیرباز سیاست امری مردانه تلقی می شده و مردان فرصت تجربه اندوزی، کسب قدرت و ثروت را داشته اند در حالی که همیشه در این لحظات زنان را به بهانه های مختلف کنار می گذارند. گوش ما از این استدلال ها پر است و تا می خواهیم از حقوق سیاسی مان حرف بزنیم با علامت هیس مواجه می شویم."</p>
<p>این حقوقدان نسخه ای از برنامه دولت تدبیر و امید را با خود به این جلسه آورده است. جلد آبی را باز می کند و به خبرنگاران نشان می دهد:" در جای جای برنامه روحانی، از حضور برابر زنان گفته شده است و انتظار ما هم این بود که در همین چارچوب اعتدال، حضور زنان را همپای مردان در کابینه شاهد بودیم."</p>
<p>توران ولی مراد از دیگر منتقدان عدم حضور زنان در کابینه روحانی است:" چگونه می توان برای یک دولت برنامه ریزی کنیم در حالی که 50 درصد جامعه یعنی زنان در آن سهمی نداشته باشند."</p>
<p>عضو شورای مرکزی جامعه زینب نیز از اینکه در کارگروههای تخصصی برای انتخاب اعضای کابینه زنان حضور ندارند گلایه مند است:" دولت تدبیر و امید موظف به پاسخگویی مطالبات زنان است. وعده روحانی مبنی برحضور زنان در کارگروه هایی که برای تعیین اعضای کابینه تشکیل شده عملی نشد و در نتایج مطلوبی برای زنان در این کارگروه ها حاصل نشده است."</p>
<p>توصیه ای به دولت روحانی: بازنگری در اعضای کابیته جهت رفع تبعیض ها ولی مراد ادامه می دهد: "الان برای ما یک علامت سوال است که در این 40 روز با همه ارتباطاتی که ما با دفتر دکتر روحانی داشته ایم اقدامی در جهت رفع تبعیض ها با چینش کابینه صورت نگرفته است. توصیه می کنیم زمان باقی مانده برای تشکیل کابینه بازنگری صورت گرفته و اقدامی در جهت رفع تبعیض ها برداشته شود."</p>
<p>در میان بحث هایی که درباره ضرورت حضور زنان در سطوح بالای قدرت سیاسی کشور مطرح بود؛ حرف از عملکرد دولت احمدی نژاد شد. اینکه او حداقل سه کاندیدای زن را به مجلس معرفی کرد تا یک زن در نهایت به عنوان وزیر از مجلس رای اعتماد بگیرد. و مولاوردی بحث را اینگونه ادامه می دهد:" مهم این است که زنان حاضر در مناصب قدرت سیاسی هم چقدر نگرش برابری خواهانه دارند؟ "</p>
<p>و صدای دیگری بر فراکسیون کنونی زنان مجلس اشاره می کند. جمعی که اتفاقا به جای دفاع از حقوق زنان در خانه ملت،در تصویب لوایح ضد زن و مردسالارانه نقش عمده ای را بازی کرده اند.</p>
<p>انتقاد اصلی همچنان پا برجاست. اینکه چرا زنان در میان وزرای دولت تدبیر و امید جایی ندارند؟ و تا بحث به این می رسد که وزرا که انتخاب شده اند ؛ زنان در سطوح معاونین رییس جمهور چه سهمی دارند؟ در میانه بحث ها خبرنگار یکی از خبرگزاری ها در دفاع از دولت روحانی می گوید خانم ابتکار یکی از کسانی است که احتمالا رییس سازمان محیط زیست خواهد شد. اما در یک نشست خبری ، یک خبرنگار تا چه حد حق دفاع از قدرت سیاسی و اعلام موضع گیری دارد؟</p>
<p>ولی مراد هم می گوید از اینکه نامی از زنان در میان وزرا نیست با این حال امیدوار است و به وعده حضور زنان در میان معاونین امید بسته است.</p>
<p>ژاله فرامرزیان، دبیر کل انجمن روزنامه نگاران زن ایران تاکید می کند که زنان به دنبال سهم خواهی خود در کابینه نیستند: "باید رویکردی فراتر از رویکرد مردانه داشته باشیم یکی از دغدغه های ما این است برای پی گیری مطالباتمان که عقب گرد داشته باشیم. در 8 سال گذشته نگاه به زنان باعث عقب رانده شدن آنان شده و ما امروز به دنبال مطالبات زنان در جایگاههای اجرایی هستیم.ما به دنبال رسیدگی به مطالبات عموم زنان هستیم."</p>
<p>وی با بیان اینکه روحانی در سخنرانی هایش به اهمیت نهادهای مدنی پرداخته می گوید:" وی برنامه هایش را در مورد نهادهای صنفی و روزنامه نگاران زن مشخص کند."</p>
<p><strong>از روحانی گزارش کار می خواهیم</strong></p>
<p>اشرف گرامی زادگان گرامی که زمانی در مرکز پژوهش های مجلس فعالیت داشت؛ می گوشد:" 34 سال از انقلاب اسلامی گذشته اما همچنان حق زنان پایمال می شود . ما از روحانی هر سال یک گزارش کار می خواهیم که بر مبنای آن باید اعلام کند چه حقوقی از حقوق زنان اجرا شده است."</p>
<p>همچنین فروغ میرطهماسب از دیگر اعضای انجمن رزا با صاحت می گوید جای تاسف است که بعد از 35 سال به نقطه صفر رسیده ایم و در ادامه به یکی از مشکلاتی اشاره می کند که در هشت سال اخیر گریبانگیر بسیاری از زنان روزنامه نگار و البته حوزه رسانه در کشور شده است. اینکه هنوز زنانی از جامعه روزنامه نگار هستند که بدون رسیدگی به پرونده هایشان همچنان در زندان به سر می برند. در این هشت ساله امکان فعالیت رسانه ای بدون سانسور وجود نداشته و از دولت روحانی می خواهیم که با برداشتن نگاه امنیتی از روی رسانه ها، اجازه فعالیت ازادنه به رسانه ها را بدهد.</p>
<p>در ادامه این نشست محورهای دیگری جز ضرورت حضور زنان در مناصب سیاسی هم مطرح شد. از جمله حوزه اقتصادی است که البته به دلیل کمبود زمان به طور مختصری به آن پرداخته شد.</p>
<p>زهره عالی‌پور، اولین فرمانده زن شمیرانات در این بخش سخن با اشاره به ضعف تشکل های اقتصادی مربوط به زنان، می گوید:" بخش های آسیب دیده در مورد زنان بخش‌های اقتصادی است که بر اساس قانون جهانی کسب و کار ایران رتبه ۱۴۵ از ۱۸۵ کشور دنیا را دارد یعنی برای ایجاد کسب و کار و دریافت جواز برای ایجاد شغل با مشکلات فراوانی مواجه هستیم. قوانین حاکم بر جامعه تبعیض‌آمیز نیست اما در به کارگیری زنان در پست‌های اجرایی بین آنها و مردان تبعیض وجود دارد."</p>
<p>و در پایان جلسه اشاره کوتاهی نیز به تبعیض های حقوقی می شود و در نهایت اعضای انجمن روزنامه نگاران زن ایران جلسه را ترک می کنند در حالی که باز بر این نکته متفق القول تاکید می کنند که امیدوارند دولت تدبیر و امید بر اساس آنچه که موسم انتخابات وعده داده بود؛ عمل کند و جهت رفع تبعیض های علیه زنان گام بردارد.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=10651 by HTTrack Website Copier/3.x [XR&CO'2014], Fri, 16 May 2025 21:17:31 GMT -->
</html>

