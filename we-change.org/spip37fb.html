<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=5121 by HTTrack Website Copier/3.x [XR&CO'2014], Sat, 17 May 2025 17:40:50 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 5121
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article5121</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">آخرین اخبار از پرونده فعالان حقوق زنان/ سختگیری به سرکوب خشونت بار تبدیل شده</h1>
				
				<!-- finde_surligneconditionnel-->

				<p><small>دو شنبه16 آذر 1388</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>دوشنبه ۱۶ آذر ۱۳۸۸</p>
<p>سارا مقدم</p>
<p><a href="http://www.roozonline.com/persian/news/newsitem/article/2009/december/07//-33e03b5c6c.html" class='spip_out' rel='external'>روزانلاین</a> - دستگیری مهرنوش اعتمادی و هایده تابش دو فعال زن در اصفهان، تبدیل قرار وثیقه به بازداشت دوباره اعتمادی، همزمان با دستگیری انبوه مادران عزادار در تهران، از افزایش فشار و سرکوب فعالان زن حکایت دارند. آخرین خبرها حاکی از عدم انتقال هایده تابش به دادگاه در روز گذشته و ادامه بازداشت غیر قانونی مهرنوش اعتمادی هستند.</p>
<p>مهرنوش اعتمادی روز 2 آذر در حالی دستگیر شد که ماموران امنیتی با دو حکم احضار و تفتیش به سراغ او در خانه اش رفته بودند. مهرنوش اعتمادی از فعالان جنبش زنان در کمپین یک میلیون امضا، پس از بازداشت در مورد فعالیت در کمپین و فعالیت های حقوق بشری و فمینیستی تفهیم اتهام شد.</p>
<p> نفیسه آزاد از دیگر  فعالان اصفهانی این کمپین در گفت و گو با روز می گوید: مهرنوش روز 2 آذر با قرار بازداشت 24 ساعته بازداشت شد و روز دوم در زندان به او قرار  وثیقه 50 میلیون تومانی را ابلاغ کردند. اما متاسفانه با وجود تلاش خانواده، بازپرس پرونده وثیقه را قبول نکرد. حتا مهرنوش از زندان و با سربرگ زندان نامه ای به معاون دادستان در دادگاه انقلاب نوشت و وکیلش خانم مینا جعفری هم روز چهارشنبه به اصفهان آمد و بعد از اعلام وکالت این موضوع را یادآوری کرد. ولی پاسخ بازپرس این بود که می تواند قرار وثیقه را دوباره به بازداشت تغییر دهد. زیرا هنوز به مهرنوش برای تحقیقات بازجویی نیاز است.</p>
<p>مهرنوش اعتمادی در گفت و گوهای تلفنی به خانواده اش توصیه می کند که مصاحبه نکرده و وضعیت او را خبری نکنند. یکی دیگر از فعالان کمپین این رفتار و گفته ها را دور از باورهای مهرنوش اعتمادی توصیف کرده و آنها را نوعی اعمال کنترل بر خانواده خانواده این فعال زن می داند.</p>
<p>همچنین هایده تابش فعال دیگر این کمپین که روز شنبه 14 آذر در اصفهان و در حالی که در کلاس زبان حضور داشت بازداشت شد، دیروز ( یکشنبه) برخلاف گفته بازداشت کنندگان که قرار بوده وی را نزد قاضی کشیک ببرند،  به دادگاه برده نشد. وکیل وی با غیر قانونی خواندن نحوه بازداشت این فعال اجتماعی گفته است که وی نه تحت تعقیب و فراری بود و نه جرم بزرگی مرتکب شده بود که در یک فضای عمومی دستگیر شود و براحتی می شد که با احضار کتبی فراخوانده شود.</p>
<p>هایده تابش از کلاس زبان به خانه برده شد و بعد از تفتیش خانه اش و در حالی که همسرش تقریبا در اواخر این بازرسی به خانه رسیده بود، همراه ماموران به بازداشتگاه برده شد.</p>
<p>پروین اردلان فعال کمپین یک میلیون امضا و برنده جایزه حقوق بشری  اولاف پالمه درباره دستگیری این دو فعال زن می گوید: این پرسشی هم هست که ما از حاکمیت همیشه داشته ایم. به نظر می آید با توجه به حضور چشمگیر زنان در عرصه های حقوقی، فرهنگی، اجتماعی، سیاسی، دانشجویی، مطبوعاتی و قومیتی و... زنان به مثابه نیروهای منتقد و خواهان تغییر در وضغیت نابرابر، مورد  سختگیری بیشتری از سوی حاکمیت قرار گرفته اند و در واقع رفتار حکومت از تحمل سختگیرانه به سرکوب خشونت آمیز کشیده شده است. بنابراین باید نگران شدت گیری این سرکوب ها برفعالان زن باشیم.</p>
<p>وی با اشاره به  اتهامی که به خاطر فعالیت در کمپین به این دو فعال زن وارد شده، با توجه به تبرئه فعالانی که پیش از این با چنین اتهامی مواجه شده بودند، می گوید: ما بارها متهم به اقدام علیه امنت ملی شدیم و تاکید کردیم که نه طرح کردن خواسته تغییر قانون، جرم است و نه روش مسالمت آمیز جمع آوری امضا - و بارها هم حرکت مدنی ما از سوی قضات دادگاه پذیرفته شده و فعالان کمپین هم تبرئه شده اند-  اما چون هیچ توجیه قابل قبولی برای اعمال فشار بیشتر ندارند سعی می کنند حرکت کمپین را و فعالان زن را با توجیه براندازی نرم سرکوب کنند. با این توجیه می توان پیش بینی کرد که همه ما را عاملان نیروهای بیگانه معرفی کنند وپروژه اعتراف گیری و فیلم سازی و اعتراف سازی را درمورد زنان و فعالان کمپین هم تکرارکنند و حتی حکم های سنگین صادر کنند.</p>
<p>وی درباره افزایش سرکوب فعالان جنبش زنان ادامه می دهد: در هفته های گذشته حدود 10 تن از فعالان کمپین در تهران را احضار و بازجویی کردند، روز شنبه مادران عزادار به بازداشت و به زندان منتقل کردند، فشار بر شهرستان ها را با بازداشت ناگهانی و بدون احضار قانونی مهرنوش اعتمادی، و بازجویی مداوم از او  آغاز کردند و سپس با بازداشت هایده تابش و گویا یکی دیگر از فعالان کمپین پی گرفتند و در حال حاضر از شواهد برمی آید که  علاوه بر آنها برنامه بازداشت دیگر فعالان کمپین در اصفهان را دنبال می کنند. خب  طبیعتا چنین سیاستی درتلاش است که مقاومت محکم فعالان حقوق زن و اساسا فعالان مدنی جامعه را بشکند غافل از آنکه بدانند اعمال خشونت و تلاش برای شکستن مقاومت زنده و پویای فعالان مدنی در جامعه کنونی هرچه بیشتر شود تحمل ناپذیری هم درجای دیگری افزایش خواهد یافت. به هر حال چنین اقداماتی همچون گذشته با اعتراض فعالان حقوق زن رو به رو خواهد شد.</p>
<p> برخورد با فعالان زن در شهرستانها به اصفهان ختم نمی شود. پیش از این نیز خبر احضار فعالان همدانی در سایت روز منتشر شده بود. اردلان تصریح دارد: در یک نظام ساسله مراتبی رفتار سلسله مراتبی هم بروز پیدا می کند.  وقتی کسی را در تهران بازداشت می کنند اگر آن فرد هم شناخته شده باشد اطلاع رسانی درباره اش زیادمی شود، رسانه های زیادی هم خبررسانی می کنند ولی اگر آن فرد کمی گمنام باشد، درشهرستان زندگی کند، با فشارهای سنتی به خصوص از طرف خانواده رو به رو باشد که برای حفظ آبرو تمایل به انتشار خبر نداشته باشند، و درعین حال زیر فشار مداوم امنیتی هم باشند، وضعیت بر آن فعال سخت تر می شود.</p>
<p>این فعال کمپین یک میلیون امضا درباره فعالیتهای مدنی زنان در شهرستانها همچنین به حمایت خانواده های ایشان اشاره کرده و خاطنشان می کند:  خوشبختانه بسیاری از خانواده های فعالان کمپین در شهرستان در حمایت از فرزندان شان فعالانه عمل می کنند ولی خب بیش تر تحت فشار هم قرار دارند و مدام با تهدید رو به رو می شوند و این کار اطلاع رسانی را کند می کند. دسترسی به وکیل هم یکی از مشکلات هست. معمولا وکلای شهرستانی به دلیل شرایط بسته شهرستان هم کمتر حاضر به قبول وکالت می شوند و به همین دلیل هم گاه پیدا کردن وکیل برای فعالان شهرستانی سخت می شود.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=5121 by HTTrack Website Copier/3.x [XR&CO'2014], Sat, 17 May 2025 17:40:50 GMT -->
</html>

