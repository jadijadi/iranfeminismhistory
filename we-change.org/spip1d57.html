<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=6121 by HTTrack Website Copier/3.x [XR&CO'2014], Sat, 17 May 2025 01:50:27 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 6121
			<br>
			<br>مسیر:<br> صفحه اول  &gt;  سایت نوشته ها
			<br>
			<br>لینک مستقیم:<span dir=ltr><br>/spip.php?article6121</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">قانون حمایت از زنان در برابر خشونت خانگی هند، مصوبه 2005 ‏/مترجم: زهرا سعیدزاده</h1>
				
				<!-- finde_surligneconditionnel-->

				<p><small>جمعه28 خرداد 1389</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>هدف این قانون، حمایت مؤثرتر از حقوق زنان است که در قانون اساسی بر حمایت از آن تأکید شده است، زنانی ‏که قربانی هر نوع خشونتی در محیط خانواده و مسائل مرتبط می شوند.‏</p>
<p>این مصوبه که در پنجاه و ششمین سال [استقلال] هند تصویب شده به شرح زیر است.‏</p>
<p>‏ بخش اول ‏</p>
<p>مقدمه ‏</p>
<p>‏1-‏	عنوان، قلمرو و تاریخ لازم الاجراشدن</p>
<p>‏1-1- عنوان این قانون، قانون [راجع به] حمایت از زنان در برابر خشونت خانگی مصوب 2005 می باشد.‏</p>
<p>‏1-2- این قانون در قلمرو سرزمین هند، غیر از ایالات جامو و کشمیر لازم الاجرا است.‏</p>
<p>‏1-3- این قانون، در تاریخ مقرر در روزنامه رسمی از سوی دولت، لازم الاجرا خواهد شد.‏</p>
<p>‏2- تعاریف: در این قانون، چنانچه معنی دیگری به تصریح نرسد:‏</p>
<p>‏2-1— قربانی عبارت است از هر زنی که رابطه خانوادگی با متهم داشته یا دارد و مدعی است که از سوی وی، ‏موضوع خشونت خانگی واقع شده است.‏</p>
<p>‏2-2- کودک فرد زیر 18 سال است که شامل فرزند خوانده، فرزند ناتنی یا پرورشگاهی می شود.‏</p>
<p>‏2-3- قرار جبران خسارت عبارت است از قراری که مطابق ماده 22 صادر می شود.‏</p>
<p>‏2-4- قرار حضانت قراری است که مطابق ماده 22 صادر می شود.‏</p>
<p>‏2-5- گزارش خشونت خانگی گزارشی است که با دریافت شکایت خشونت خانگی از قربانی در فرمهای معین ‏تنظیم می شود.‏</p>
<p>‏2-6- رابطه خانوادگی عبارت است از رابطه دو نفر که با هم زندگی می کنند و یا در یک مقطع زمانی با هم در ‏ملک واحد سکنی گزیده بوده اند. نسبت آنها با یکدیگر می تواند نسبی، سببی، رابطه ای مشابه ازدواج یا فرزند ‏خواندگی بوده و یا اعضای خانواده ای باشند که در قالب خانواده واحد زندگی می کنند.‏</p>
<p>‏2-7- خشونت خانگی به معنی مندرج در ماده 3 می باشد.‏</p>
<p>‏2-8- جهیزیه به معنی مندرج در ماده 2 قانون ممنوعیت جهیزیه مصوب 1961 می باشد.‏</p>
<p>‏2-9- قاضی عبارت است از دادرس بدوی یا حسب مورد، پژوهش که مطابق قانون آیین دادرسی کیفری مصوب ‏‏1973 در حوزه قضایی محل اقامت دائم یا موقت قربانی یا متهم یا جاییکه بنا به ادعا، خشونت در آنجا ارتکاب یافته، ‏مبادرت به اعمال صلاحیت می کند.‏</p>
<p>‏2-10- امکانات پزشکی عبارت است از خدمات پزشکی که دولت در اجرای این قانون اختصاص داده است.‏</p>
<p>‏2-11- امتیاز مالی عبارت است از مبلغ خسارتی که قاضی علیه متهم جهت پرداخت به قربانی، در هر مقطع ‏دادرسی و با وصول درخواست قربانی مبنی بر استفاده از امتیازات مقرر در این قانون، در راستای جبران خسارات و ‏هزینه های ناشی از خشونت خانگی تعیین می کند.‏</p>
<p>‏2-12- اعلام عبارت است از درج در روزنامه رسمی کشور و عبارت اعلام کردن نیز در همین راستا معنی می ‏شود.‏</p>
<p>‏2-13- مقرر یعنی وضع شده توسط این قانون.‏</p>
<p>‏2-14- مأمور حمایتی مأموری است که مطابق بند 1 ماده 8 توسط دولت تعیین می شود.‏</p>
<p>‏2-15- قرار تأمین قراری است که مطابق ماده 18 صادرمی شود.‏</p>
<p>‏2-16- قرار اقامت قراری است که مطابق بند 1 ماده 19 صادر می شود.‏</p>
<p>‏2-17- متهم عبارت است از هر مرد بالغی که با قربانی رابطه خانوادگی داشته یا دارد و قربانی درصدد استفاده ‏از امتیازات مقرر در این قانون علیه اوست.‏</p>
<p>ضمناً همسر یا هر زنی که رابطه خانوادگی مشابه ازدواج با متهم دارد می تواند علیه بستگان شوهر یا شریک ‏زندگی مرد خود نیز طرح شکایت کند.‏</p>
<p>‏2-18- مرکز خدماتی بنیادی است که مطابق بند 1 ماده 10 به ثبت رسیده باشد.‏</p>
<p>‏2-19- اقامتگاه مشترک عبارت است از ملکی که قربانی، اکنون یا در هر مقطعی در زمان بروز خشونت در آن ‏زندگی می کند و انفراداً یا اشتراکاً تحت تملک یا اجاره آنان بوده، بدین معنی که هر یک و یا هر دو در آن، دارای ‏سهم یا حق مالکیت و سایر حقوق بوده و نیز شامل خانه ای هم می شود که متعلق به کل خانواده است، اعم از اینکه ‏قربانی در آن ذی حق باشد یا نباشد.‏</p>
<p>‏2-20- خانه امن پناهگاهی است که توسط دولت، به همین منظور در این قانون اختصاص داده شده است.‏</p>
<p>بخش دوم</p>
<p>‏3-تعریف خشونت خانگی: در اجرای این قانون، رفتار متهم اعم از فعل و ترک فعل، در شرایط زیر خشونت ‏محسوب می شود.‏</p>
<p>‏3-1- اگر به قربانی ایراد صدمه یا جراحت نموده و سلامت، امنیت، حیات یا آرامش روحی یا فیزیکی وی را به ‏مخاطره افکنده و یا قصد آنرا داشته باشد و شامل خشونت فیزیکی، جنسی، کلامی، عاطفی و اقتصادی می شود.‏</p>
<p>‏3-2- به منظور اجبار وی یا وابستگان وی جهت درخواست غیر قانونی اخذ جهیزیه یا سایر اموال یا تضمینات ‏قابل تقویم به پول، به وی تعرض یا ایراد صدمه یا جرح نموده یا حیات وی را به مخاطره افکند.‏</p>
<p>‏3-3- قربانی یا بستگان وی را تهدید به رفتارهای مذکور در بندهای (الف) یا (ب) نماید.‏</p>
<p>‏3-4- به هر نحو دیگر، موجب ایراد صدمه یا آسیبهای جسمانی یا روانی شود.‏</p>
<p>تبصره: در اجرای این ماده:‏</p>
<p>الف)- خشونت جسمانی عبارت است از هر عملی که بنا به طبع خود، موجب صدمات بدنی و درد و رنج، یا خطر ‏برای حیات و جسم فرد شده و مانع رشد سلامت قربانی می شود که شامل جرائم تعرض، تهدید و اعمال زور می شود.‏</p>
<p>ب)- خشونت جنسی شامل هر عمل جنسی می شود که حیثیت زن را تحت تأثیر قرار داده، تحقیر می کند یا بهر ‏نحوی به آن لطمه می زند.‏</p>
<p>ج)- خشونت کلامی و عاطفی شامل موارد زیر می شود:‏</p>
<p>ج-1- توهین، استهزاء، تحقیر، اعطای لقب نامتعارف و خصوصاً طعنه بدلیل نداشتن فرزند یا فرزند پسر.‏</p>
<p>ج-2- تهدیدهای مکرر به ایراد صدمه جسمی به هر شخصی که قربانی نسبت به وی ذی نفع است.‏</p>
<p>د- خشونت اقتصادی شامل موارد زیر می شود:‏</p>
<p>د-1- محرومیت کلی یا جزئی از منابع مالی یا پولی که قربانی، قانوناً یا عرفاً نسبت بدان محق است، اعم از اینکه ‏مبتنی بر رأی دادگاه باشد یا خیر و نیز زن بدان محتاج باشد یا خیر. برخی از این موارد عبارتند از مایحتاج منزل ‏جهت قربانی و فرزندانش در ملک اشتراکی یا انفرادی، نفقه و اجاره بها.‏</p>
<p>د-2- انتقال اموال منزل، هر نوع انتقال سرمایه منقول و غیر منقول، اموال با ارزش، سهام، وثایق و امثال آن که ‏زن قربانی به اعتبار رابطه خانوادگی نسبت بدان نفع یا حق دارد و کودکانش بدان احتیاج دارند یا هر دارایی دیگری ‏که اشتراکاً یا استقلالاً صاحب آن است.‏</p>
<p>د-3- ایجاد ممنوعیت یا محدودیت در دستیابی زن قربانی به منابع یا امکاناتی که به اعتبار رابطه خانوادگی مستحق ‏آن است از جمله اقامت در ملک مشترک.‏</p>
<p>توضیح2:‏</p>
<p>به منظور تعیین اینکه آیا فعل، ترک فعل یا رفتار متهم مطابق این ماده «خشونت خانگی» محسوب می شود، تمام ‏شرایط و اوضاع و احوال پرونده باید لحاظ شود.‏</p>
<p>بخش سوم- حدود اختیارات و وظایف مأموران حمایتی و خدماتی</p>
<p>‏4- ارائه اطلاعات به مأمور حمایتی و معافیت اعلام کننده از مسئولیت</p>
<p>‏4-1- هر کس دلیلی مبنی بر تحقق فعلی یا سابق خشونت خانگی یا احتمال وقوع بعدی آن داشته باشد، می تواند ‏اطلاعات خود را به مأمور حمایتی ذی ربط ارائه دهد.‏</p>
<p>‏4-2- کسیکه مطابق بند 1، با حسن نیت اطلاعات خود را ارائه می دهد، هیچگونه مسئولیت مدنی و کیفری نخواهد ‏داشت.‏</p>
<p>‏5- وظایف مأموران پلیس، قاضی و مأمور خدماتی</p>
<p>افراد فوق، به محض وصول شکایت خشونت خانگی و حضور در محل یا حین گزارش خشونت خانگی، باید ‏موارد زیر را به قربانی تفهیم کنند:‏</p>
<p>حق درخواست جهت برخورداری از امتیازات با صدور قرار تأمین، قرار امتیازات مالی، قرار حضانت، قرار ‏اقامت، قرار جبران خسارت یا چند قرار فوق.‏</p>
<p>امکان برخورداری از خدمات مأموران خدماتی.‏</p>
<p>امکان برخورداری از خدمات مأموران حمایتی.‏</p>
<p>حق برخورداری از خدمات رایگان حقوقی مطابق قانون ارائه خدمات حقوقی مصوب 1987.‏</p>
<p>حق طرح شکایت مطابق ماده الف 498 قانون مجازات هندوستان.‏</p>
<p>معهذا هیچ بخشی از این قانون را نباید طوری تفسیر کرد که موجب سلب تکلیف پلیس در انجام اقدامات قانونی ‏حین گزارش جرم مشهود شود.‏</p>
<p>‏6- وظایف خانه های امن‏</p>
<p>اگر از زن قربانی یا از جانب او، درخواستی مبنی بر سکونت در خانه امن به مأمور حمایتی یا خدماتی برسد، ‏وی مکلف به تدارک تمهیدات سکونت در خانه امن است.‏</p>
<p>‏7- اگر از زن قربانی یا از جانب او، درخواستی مبنی بر برخورداری از امکانات پزشکی به مأمور حمایتی یا خدماتی ‏برسد، وی مکلف به تدارک آن است.‏</p>
<p>‏8-‏</p>
<p>‏8-1- دولت در هر بخش، با درج اعلامیه، به تعداد لازم مأمور حمایتی انتخاب نموده و منطقه ای که مأمور در آن ‏مبادرت به اعمال وظایف قانونی می نماید، اعلام می کند.‏</p>
<p>‏8-2- مأمور حمایتی حتی الامکان باید از میان زنان انتخاب شده و دارای شرایط و تجارب لازم باشد.‏</p>
<p>‏8-3- قیود و شرایطی که مأمور حمایتی و سایر مأمورین باید از آن تبعیت کنند را قانون معین می کند.‏</p>
<p>‏9- تکالیف و وظایف مأموران حمایتی</p>
<p>‏9-1- وظایف و عملکردهای مأموران حمایتی به شرح زیر است:‏</p>
<p>کمک به قاضی جهت انجام تکالیفش مطابق قانون.‏</p>
<p>تهیه گزارش خشونت برای قاضی در شکل و قالب مقرر قانونی، به محض وصول شکوائیه و ارائه نسخه ای ‏از آن به مأمور پلیس مستقر در حوزه قضایی محل وقوع خشونت و نیز به ارائه کنندگان خدمات حمایتی مستقر در آن.‏ در صورت تمایل قربانی و تقاضای وی جهت برخورداری از حق صدور قرار تأمین، تهیه درخواست ‏مربوط در شکل و قالب مقرر قانونی و ارائه آن به قاضی.‏</p>
<p>اطمینان از اینکه قربانی از خدمات حقوقی موضوع قانون خدمات حقوقی مصوب 1987 برخوردار شده و ‏تدارک رایگان فرم مربوطه جهت طرح درخواست.‏ تهیه و نگهداری فهرستی کامل از ارائه کنندگان خدمات حقوقی، مشاوره، خانه های امن و امکانات پزشکی ‏حوزه قضائی مربوطه.‏</p>
<p>در صورت درخواست قربانی، فراهم کردن خانه امن و ارائه نسخه ای از گزارش مبنی بر اسکان زن ‏قربانی در خانه امن به ایستگاه پلیس و قاضی که در حوزه قضایی محل وقوع خانه امن، اعمال صلاحیت می کند.‏</p>
<p>در صورت ایراد صدمات بدنی به زن، انجام معاینه پزشکی و ارائه نسخه ای از گزارش پزشکی به ایستگاه ‏پلیس و قاضی که صلاحیت رسیدگی در محل وقوع خشونت خانگی دارد.‏</p>
<p>اطمینان از اینکه به درخواست زن مبنی بر استفاده از امتیاز مالی موضوع ماده 20، مطابق آیین نامه مقرر ‏در قانون آئین دادرسی کیفری مصوب 1973 رسیدگی شده است.‏</p>
<p>انجام سایر تکالیفی که قانون مقرر داشته است.‏</p>
<p>‏9-2- مأمور حمایتی زیر نظر قاضی بوده، وظایفی را که دولت و قاضی به وی محول می کند، مطابق این ‏قانون انجام می دهند.‏</p>
<p>‏10- ارائه کنندگان خدمات ‏</p>
<p>‏10-1- هر انجمنی که مطابق قانون ثبت انجمنها مصوب 1860 یا هر مؤسسه ای که مطابق قانون مؤسسات ‏مصوب 1956 ثبت می شود و هدفش حمایت از حقوق و منافع زنان با کلیه ابزارهای قانونی از جمله تأمین خدمات ‏حقوقی، پزشکی، مالی و..... باشد، باید خود را بعنوان ارائه کننده خدمات نزد دولت به ثبت رسانده و ملزم به تبعیت ‏از قوانین مربوطه است.‏</p>
<p>‏10-2- ارائه کنندگان خدمات که مطابق بند (1) به ثبت رسیده اند، باید در امور زیر صلاحیت داشته باشند:‏ در صورت تمایل قربانی، ثبت گزارش خشونت خانگی در فرمهای خاص و ارسال نسخه ای از آن به قاضی ‏و مأمور حمایتی حوزه قضایی محل وقوع خشونت خانگی.‏</p>
<p>معاینه پزشکی قربانی و ارسال نسخه ای از گزارش به مأمور حمایتی و پلیس مستقر در حوزه قضایی محل ‏وقوع خشونت.‏</p>
<p>‏10-3- علیه مرکز خدمات رسانی یا هر یک از اعضای آن که مطابق این قانون انجام وظیفه می نمایند، بدلیل ‏اعمالی که با حسن نیت در مقام انجام وظایف محوله این قانون در جهت پیشگیری از وقوع خشونت خانگی انجام می ‏دهند، هیچگونه اقامه دعوا، تعقیب یا سایر رسیدگیهای قانون صورت نمی گیرد.‏</p>
<p>‏11- وظایف دولت</p>
<p>‏ دولت مرکزی و دول ایالتی مکلف به تمهید تدابیر لازم در جهت موارد زیر می باشند:‏</p>
<p>‏11-1- اطمینان از اینکه مفاد این قانون در سطح وسیعی به اطلاع عموم رسیده باشد. این امر باید از طریق رسانه ‏ها شامل تلویزیون، رادیو، روزنامه ها در فواصل زمانی مشخص صورت گیرد.‏</p>
<p>‏11-2- مأموران دول ایالتی و دولت مرکزی شامل پلیس و کارکنان مراکز قضایی باید درخصوص موضوع قانون، ‏بصورت دوره ای آموزش دیده و نسبت به موضوع حساسیت یابند.‏</p>
<p>‏11-3- ایجاد هماهنگی میان خدمات بخشها و وزارتخانه های ذی ربط و مسائل مربوط به خانه های امن از جمله ‏مقررات و تنظیم امور، بهداشت و منابع انسانی ذی ربط.‏</p>
<p>‏11-4- تدوین مقررات لازم در خصوص عملکرد بخشهای ذی ربط از جمله دادگاهها.‏</p>
<p>بخش چهارم</p>
<p>آیین درخواست برخورداری از قرارهای منتهی به حقوق ممتازه (امتیازات)‏</p>
<p>‏12- ارائه درخواست به قاضی</p>
<p>‏12-1- قربانی یا مأمور حمایتی یا هر شخص دیگری از سوی قربانی می تواند درخواست برخورداری از یک یا ‏چند حق ممتازه مندرج در این قانون را به قاضی بدهد.‏ قاضی مکلف است پیش از صدور قرارهای فوق، گزارشهای واصله از سوی مأمور حمایتی یا خدماتی را ملاحظه ‏نماید.‏</p>
<p>‏12-2- حقی که مطابق بند(1) تقاضا می شود، می تواند بدون خلل به حق طرح دعوای جبران خسارت ناشی از ‏خشونت علیه مرتکب عبارت از حق صدور قرار جبران خسارت و غرامت باشد.‏</p>
<p>در صورت صدور قرار جبران خسارت یا غرامت در حق شاکی، مبلغ لازم التأدیه که از سوی قاضی تعیین می ‏شود، باید متناسب با مبلغ قرار فوق باشد و در صورت عدم وجود مقرره مخالف در قانون آئین دادرسی کیفری 1908 ‏یا سایر قوانین لازم الاجرا، باید در راستای این تعادل معین شود.‏</p>
<p>‏12-3- کلیه درخواستهای موضوع بند (1) باید در شکل خاص تنظیم شده و مشتمل بر موارد مقرر در فوق باشد.‏</p>
<p>‏12-4- قاضی تاریخ اولین جلسه دادرسی را معین می کند که موعد آن حداقل سه روز پس از وصول درخواست ‏به دادگاه می باشد.‏</p>
<p>‏12-5- قاضی باید تلاش نماید به کلیه درخواستهای مطروحه مطابق بند (1)، طی 60 روز از تاریخ اولین جلسه ‏دادرسی رسیدگی نماید.‏</p>
<p>‏13- ابلاغ‏</p>
<p>‏13-1- قاضی موعد دادرسی را که مطابق بند 12 معین کرده به مأمور حمایتی ابلاغ می کند و وی، اخطاریه را ‏مطابق مقررات و به نحوی که قاضی معین می کند، طی 2 روز یا عندالاقتصاء و با اخذ مجوز از قاضی، بیشتر از ‏تاریخ وصول، به متهم و سایرین ابلاغ می کند.‏</p>
<p>‏13-2- اعلام ابلاغ از سوی مأمور حمایتی در شکل مقرر، مستلزم ابلاغ به متهم و سایر افرادی است که قاضی ‏مقرر داشته، مگر خلاف آن ثابت شود.‏</p>
<p>‏14- مشاوره‏</p>
<p>‏14-1- قاضی می تواند در هر مقطع دادرسی مذکور در این قانون، متهم یا شاکی را انفراداً یا اشتراکاً دلالت به ‏اخذ مشاوره از مأمور حمایتی واجد شرایط و تجارب قانونی لازم نماید.‏</p>
<p>‏14-2- چنانچه قاضی مطابق بند فوق، دلالت به اخذ مشاوره نماید، باید موعد جلسه را که بیش از دو ماه نیست ‏تعیین نماید.‏</p>
<p>‏15- مساعدت متخصص رفاه</p>
<p>در تمام مراحل دادرسی مذکور در این قانون، قاضی باید ترتیب برخورداری از خدمات چنین شخصی را که ‏ترجیحاً باید زن باشد بدهد، اعم از اینکه با قربانی دارای نسبت باشد یا نباشد. وی به منظور کمک به قربانی جهت ‏انجام وظایفش، سعی در بهبود رفاه خانوادگی وی می نماید.‏</p>
<p>‏16- در صورت اقتصادی شرایط پرونده و رضایت طرفین، قاضی می تواند دستور ضبط فیلم از امور جاری پرونده ‏را بدهد.‏</p>
<p>‏17- حق اقامت در اقامتگاه مشترک‏</p>
<p>‏17-1- هر زنی که با مردی رابطه خانوادگی دارد، حق اقامت در اقامتگاه مشترک دارد، ولو اینکه فاقد هرگونه ‏حق مالکیت یا سهم یا هر حق دیگری باشد. این ماده بر کلیه قوانین لازم الاجرای دیگر حاکم است.‏</p>
<p>‏17-2- زنی که مطابق این ماده از حق سکونت در اقامتگاه مشترک بهره مند شده، تحت هیچ شرایطی نباید از ‏سوی متهم، از خانه اخراج یا محکوم به ترک شود.‏</p>
<p>‏18- قرارهای تأمین</p>
<p>قاضی ضمن تدارک فرصت جهت استماع متهم و قربانی و حصول علم به اینکه خشونت روی داده یا قریب الوقوع ‏است، می تواند با صدور قرار تأمین به سود قربانی، متهم را از موارد زیر منع کند:‏</p>
<p>الف) ارتکاب خشونت خانگی؛</p>
<p>ب) هر نوع معاونت درخشونت خانگی؛</p>
<p>ج) ورود به محل کار قربانی یا اگر وی کودک است، به مدرسه اش یا هر جای دیگری که وی غالباً در آنجا ‏تردد دارد؛</p>
<p>د) برقراری هر نوع ارتباط با قربانی اعم از حضوری، کلامی، نوشتاری، الکترونیکی یا تلفنی</p>
<p>ه) انتقال یا معامله هر نوع دارایی و حسابهای بانکی که توسط طرفین استفاده می شده و نیز هر مالی که بین ‏طرفین اشتراکی بوده یا انفراداً صاحب آن بوده اند، بدون اخذ مجوز از قاضی؛</p>
<p>و) خشونت نسبت به اقارب یا نزدیکان یا هر شخص دیگری که مانع اعمال خشونت به قربانی می شده است.‏</p>
<p>‏19- قرار اقامت ‏</p>
<p>‏19-1- قاضی می تواند در مقام رسیدگی به درخواست موضوع بند 1 ماده 12، در صورتیکه علم به وقوع ‏خشونت خانگی یابد، قرار اقامت صادر نماید.‏</p>
<p>الف- خلع ید یا بهر نحو ایجاد مزاحمت در تصرفات قربانی از سوی متهم در اقامتگاه مشترک، اعم از اینکه ‏وی واجد حقی قانونی و مساوی در اقامتگاه باشد یا خیر؛</p>
<p>ب- دستور خروج متهم از اقامتگاه مشترک؛ ‏ ج- منع ورود متهم یا اقاربش به بخشهایی از اقامتگاه مشترک که قربانی در آن سکونت یافته است؛</p>
<p>د- منع از معامله یا انتقال اقامتگاه مشترک از سوی متهم؛‏</p>
<p>ه- ممنوعیت از اینکه متهم از حق خود در اقامتگاه صرفنظر کند، مگر به اذن قاضی؛</p>
<p>و- عندالاقتضاء دستور به متهم مبنی بر اختصاص محلی دیگر به همان ابعاد جهت سکونت قربانی و یا اجاره ‏ملکی دیگر،</p>
<p>‏ هیچگاه نمی توان علیه زن، قرار مندرج در بند (ب) را صادر کرد؛</p>
<p>‏19-2- قاضی می تواند عندالاقتضاء و به صلاحدید خود، هرگونه شرط یا قرار دیگری را جهت حفظ امنیت ‏قربانی و کودکانش مقرر کند.‏</p>
<p>‏19-3- قاضی می تواند از متهم تعهدی همراه با ضامن یا بدون ضامن جهت جلوگیری از تکرار خشونت بخواهد.‏</p>
<p>‏19-4- قرار صادره مطابق بند (3)، از نوع قرارهای مندرج در بخش 2 قانون آئین دادرسی کیفری مصوب ‏‏1973 بوده و تابع همان است.‏</p>
<p>‏19-5- دادگاه حین صدور قرارهای موضوع بندهای 1 و 2و 3، می تواند ضمن صدور قراری، رئیس نزدیکترین ‏مقر پلیس را مکلف نماید به قربانی کمک نموده و یا از جانب وی، درخواست برخورداری از قرار فوق را نماید.‏</p>
<p>‏19-6- قاضی می تواند حین صدور قرار موضوع بند (1)، بالحاظ نیازهای مالی طرفین، از متهم تعهد به ادای ‏نفقه و سایر هزینه ها نماید.‏</p>
<p>‏19-7- قاضی می تواند در اجرای قرارهای فوق، از مساعدت مأمور پلیس مستقر در حوزه قضایی خود استفاده ‏کند.‏</p>
<p>‏19-8- قاضی می تواند متهم را مکلف به استرداد اموال قربانی یا هر مال دیگری نماید که زن مستحق آن است.‏</p>
<p>‏20- امتیازات (حقوق) مالی</p>
<p>‏20-1- قاضی حین رسیدگی به درخواست موضوع بند (1) ماده 12، می تواند متهم را مکلف به پرداخت حقوق ‏مالی زن جهت جبران خسارات وارده و منافع فوت شده قربانی و کودکش که در نتیجه خشونت خانگی وارد شده نماید ‏که از جمله این موارد، عبارتند از:‏</p>
<p>الف- منافع فوت شده؛‏</p>
<p>ب- مخارج پزشکی - درمانی؛</p>
<p>ج- خسارات حاصل از تخریب، صدمه یا بردن مال از تحت سلطه قربانی؛</p>
<p>د- نفقه قربانی و فرزندان که در قالب قرار موضوع ماده 125 قانون آئین دادرسی کیفری یا علاوه بر آن، ‏هر قانون لازم الاجرای دیگر صادر می شود.‏</p>
<p>‏20-2- مبالغ موضوع این ماده باید متناسب، منصفانه، متعارف و مطابق معیارهای زندگی قربانی خواهد بود.‏</p>
<p>‏20-3- قاضی می تواند دستور پرداخت نفقه بصورت یکجا یا اقساط را با توجه به نوع و شرایط پرونده بدهد.‏</p>
<p>‏20-4- قاضی نسخه ای از قرار صادره مطابق بند (1) را به طرفین و پلیس مستقر در حوزه قضائی محل اقامت ‏متهم ارسال می دارد.‏</p>
<p>‏20-5- متهم، مبالغ موضوع مواد فوق را در مدتی که دادگاه طی قرار معین کرده پرداخت می کند.‏</p>
<p>‏20-6- در صورت خودداری متهم از پرداخت موضوع قرار صادره، قاضی می تواند کار فرما یا بدهکار متهم را ‏مکلف به پرداخت دین به قربانی نماید یا مبلغ را به جهت تأمین اعتبار نزد دادگاه به ودیعه گذارد تا صرف حقوق مالی ‏زن شود.‏</p>
<p>‏21- قرار حضانت‏</p>
<p>قاضی در هر مقطع از رسیدگی به درخواست زن مبنی بر برخورداری از قرار تأمین یا سایر قرارهای موضوع ‏این قانون، می تواند حضانت کودک یا کودکان را به قربانی یا شخصی به نمایندگی از وی بسپارد و ترتیب ملاقات ‏کودک را با متهم بدهد. این قانون بر سایر مقررات لازم الاجرا حاکم است. در صورتیکه قاضی ملاقات متهم با کودک ‏یا کودکان را مضر به حال آنان تشخیص دهد، باید از حکم به آن خودداری ورزد.‏</p>
<p>‏22- قرار جبران خسارت ‏ علاوه بر سایر قرارهای موضوع این قانون، قاضی می تواند در صورت درخواست قربانی، ضمن صدور قراری، ‏متهم را مکلف به جبران خسارات وارده و اعطای غرامت نماید که از جمله شامل شکنجه های روحی و ناراحتیهای ‏روانی ناشی از خشونت خانگی می شود.‏</p>
<p>‏23- اختیار صدور قرارهای موقت و یکجانبه ‏</p>
<p>‏23-1- قاضی می تواند در مقام رسیدگیهای موضوع این قانون، در صورتیکه عادلانه و صحیح بداند، مبادرت به ‏صدور قرارهای موقت نماید.‏</p>
<p>‏23-2- چنانچه قاضی در رسیدگی اولیه، علم حاصل کند مبنی براینکه در سابق خشونت روی داده یا قریب الوقوع ‏است، می تواند به حسب شهادت قربانی به موضوعات مقرر در مواد 18، 19، 20، 21 یا 22 مبادرت به صدور ‏قرار یکجانبه علیه متهم نماید.‏</p>
<p>‏24- قاضی در کلیه موارد صدور قرارهای موضوع این قانون، دستور اعطای رایگان نسخه ای از آن را به طرفین، ‏افسر مقر انتظامی واقع در حوزه قضائی دادگاه و نیز مأمور حمایتی صالح در ارتباط با دادگاه و نیز، چنانچه مرکز ‏خدماتی خشونت خانگی را گزارش داده، به وی صادر نماید.‏</p>
<p>‏25- مدت و تغییر قرارها</p>
<p>‏25-1- قرار تأمینی موضوع ماده 18، تا وقتی قربانی نقض آنرا نخواهد اجرا می شود.‏</p>
<p>‏25-2- چنانچه قاضی با دریافت درخواست قربانی یا متهم بدین نتیجه برسد که به دلیل تغییر شرایط ، قرار صادره ‏نیازمند تغییر، اصلاح یا فسخ باشد، می تواند مبادرت به ثبت کتبی آن نماید.‏</p>
<p>‏26- امتیازات و تأمین در سایر دعاوی و رسیدگیهای قانونی</p>
<p>‏26-1- حقوق مقرر در مواد 18 تا 22 را می توان در همه رسیدگیهای حقوقی، خانواده یا کیفری، اعم از اینکه ‏قبل یا بعد از تاریخ لازم الاجراشدن این قانون طرح شده باشد، مطالبه نمود.‏</p>
<p>‏26-2- قربانی می تواند همراه با سایر حقوق، حقوق مقرر در بند (1) را نیز از دادگاه حقوقی یا کیفری مطالبه ‏نماید.‏</p>
<p>‏26-3- چنانچه قربانی از حقوقی غیر از حقوق مندرج در این قانون برخوردار شده باشد، مکلف است قاضی را از ‏آن مطلع نماید.‏</p>
<p>‏27- صلاحیت</p>
<p>‏27-1- حسب مورد دادگاه بدوی یا استان، که در حوزه قضائی آن:‏</p>
<p>الف- قربانی بطور موقت یا دائم، در آن اقامت داشته، کار می کرده یا استخدام شده است.‏</p>
<p>ب- متهم در آن اقامت داشته، کار می کرده یا استخدام شده است.‏</p>
<p>ج- سبب دعوا در آن است.‏</p>
<p>مرجع صالح صدور قرار تأمین یا سایر قرارهای موضوع این قانون بوده و مطابق این قانون رسیدگی می نماید.‏</p>
<p>‏27- 2- قرارهای صادره موضوع این قانون، در قلمرو هندوستان قابل اجراست.‏</p>
<p>‏28- آیین رسیدگی ‏</p>
<p>‏28-1- غیر از موارد مصرح، تشریفات رسیدگی به مواد 13، 18، 19، 20، 21، 22 و 23 مشمول مقررات ‏قانون آئین دادرسی کیفری است.‏</p>
<p>‏28-2- بند (1) نباید مانع از این شود که دادگاه تشریفات خود را در رسیدگی به درخواست موضوع ماده 12 یا بند ‏‏2 ماده 23 رعایت نماید.‏</p>
<p>‏29- پژوهش‏</p>
<p>قرار صادره از سوی قاضی، ظرف 30 روز از تاریخ اجرای اقرار، حسب مورد، از سوی متهم یا قربانی قابل ‏پژوهش خواهی در دادگاه پژوهش است.‏</p>
<p>بخش هفتم- سایر موارد</p>
<p>‏</p>
<p>‏30- مأموران حمایتی و اعضای مراکز خدماتی، در مقام انجام مقررات این قانون یا سایر قوانین یا قرارها، مأمور ‏عمومی در مفهوم ماده 21 قانون مجازات هندوستان محسوب می شوند.‏</p>
<p>‏31- جزای نقدی به جهت نقض قرار تأمین از سوی قربانی ‏</p>
<p>‏31-1- نقض قرار تأمین یا قرار تأمین موقت جرم بوده، مرتکب به حبس تا یکسال یا جزای نقدی تا 000 20 ‏روپیه یا هر دو محکوم می شود.‏</p>
<p>‏31-2- به جرم موضوع بند (1) باید حتی الامکان قاضی صادرکننده قرار رسیدگی نماید.‏</p>
<p>‏31-3- قاضی می تواند علاوه بر رسیدگی به اتهام فوق، حسب مورد و عندالاقتضاء مواد قانون مجازات هند یا ‏سایر مقررات این قانون یا قانون ممنوعیت جهیزیه را نیز مورد نظر قرار دهد.‏</p>
<p>‏32- جرم مشهود و اثبات</p>
<p>‏1)- جرم موضوع بند (1) ماده 31، باید مشهود بوده و قابل ضمانت و کفالت نیست.‏</p>
<p>‏2)- دادگاه می تواند به صرف اعلام قربانی، جرم موضوع بند (1) ماده 31 را احراز کند.‏</p>
<p>‏33- جزای نقدی عدم انجام وظایف مأمور حمایتی ‏</p>
<p>اگر مأمور حمایتی از انجام وظایف محوله از سوی قاضی در قرار صادره امتناع یا کوتاهی ورزد، محکوم به ‏حبس تا یکسال یا جزای نقدی تا 1000 روپیه یا هر دو می شود.‏</p>
<p>‏34- رسیدگی به جرم ارتکابی مأمور حمایتی</p>
<p>تعقیب یا سایر مراحل رسیدگی کیفری منحصراً در صورتی علیه مأمور حمایتی انجام می شود که قبلاً با اخذ مجوز ‏از دولت یا مرجع منتخب وی، شکایتی تنظیم و ارائه شود.‏</p>
<p>‏35- چنانچه در نتیجه اعمال مبتنی بر حسن نیت مأمور حمایتی، خسارات فعلی یا قریب الوقوعی محقق شود، ‏هیچگونه تعقیب قانونی یا طرح دعوا، مطابق این قانون یا هر قانون دیگری صورت نمی گیرد.‏</p>
<p>‏36- عدم تعارض این قانون با سایر قوانین</p>
<p>مفاد این قانون باید در راستای مقررات قوانین لازم الاجرای دیگر باشد و نه در تعارض با آن.‏</p>
<p>‏37- صلاحیت دولت در تدوین مقررات ‏</p>
<p>‏37-1- دولت مکلف است مقررات و احکام لازم جهت اجرای این قانون را ضمن ابلاغ، وضع نماید.‏</p>
<p>‏37-2- صرفنظر از عمومیت مقررات، این قانون بویژه باید مشتمل بر یک یا تمامی موارد زیر باشد:‏</p>
<p>الف- شرایط و تجارب مورد نیاز برای مأمور حمایتی، موضوع بند 2 ماده 8‏</p>
<p>ب- اوصاف و شرایط خدمات مأموران حمایتی و افراد تحت امر وی، موضوع بند 3 ماده 8‏</p>
<p>ج- شکل و نحوه تنظیم گزارش خشونت موضوع مورد ب بند 1 ماده 9‏</p>
<p>د- شکل و نحوه تنظیم درخواست برخورداری از قرارهای تأمین موضوع مورد ج بند 1 ماده 9‏</p>
<p>ه- شکل تنظیم شکوائیه مطابق مورد د بند 1 ماده 9‏</p>
<p>و- سایر وظایف مأمور حمایتی موضوع مورد (ز) بند 1 ماده 9‏</p>
<p>ز- مقررات مربوط به ثبت مأموران حمایتی موضوع بند 1 ماده 10 ‏ ح- نحوه درخواست برخورداری از حقوق مندرج در این قانون، موضوع بند 1 ماده 12 و موضوعات لازم ‏الرعایه موضوع بند 3 این ماده ‏</p>
<p>ط- نحوۀ ابلاغ موضوع بند 1 ماده 13‏</p>
<p>ی- نحوه اعلامیه ابلاغ به مأمور حمایتی موضوع بند 2 ماده 13‏</p>
<p>ک- شرایط و تجارب مشاوره ای که مأمور خدماتی باید مطابق بند 1 ماده 14 دارا باشد‏</p>
<p>ل- نحوۀ تنظیم اظهارات قربانی موضوع بند 2 ماده 23‏</p>
<p>م- سایر مواردی که قانوناً مقرر شده است.‏</p>
<p>‏37-3- مقررات این قانون باید در اسرع وقت به صحن مجلس رود. در زمان شور که شاید این مدت 30 ‏روز و شامل یک یا دو یا چند جلسه باشد و قبل از پایان جلسه یا فوراً در جلسه بعد چنانچه هر دو مجلس در ‏تغییر و اصلاحات این قانون کنند، اثراث این توافقات باید محدود به اصلاحات انجام شده باشد. و کلیه ‏تغییرات باید فارغ از پیشداوری باشد.ر/م6‏</p>
<p><a href="http://fairfamilylaw.net/spip.php?article928" class='spip_out' rel='external'>تا قانون خانواده برابر</a></p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=6121 by HTTrack Website Copier/3.x [XR&CO'2014], Sat, 17 May 2025 01:50:27 GMT -->
</html>

