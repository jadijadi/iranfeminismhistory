<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=10200 by HTTrack Website Copier/3.x [XR&CO'2014], Sat, 17 May 2025 01:11:03 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 10200
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article10200</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				<img class='spip_logo spip_logos' alt="" src="local/cache-vignettes/L200xH200/arton10200-4562d42bd.jpg?1747442129" width='200' height='200' />
				
				<h1 class="titre">نمایندگان مجلس ایران اعتصاب غذای نسرین ستوده را پیگیری می‌کنند</h1>
				
				<!-- finde_surligneconditionnel-->

				<p><small>دو شنبه13 آذر 1391</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>بی بی سی: با ادامه اعتصاب غذای نسرین ستوده، وکیل زندانی در ایران و ابراز نگرانی شدید فعالان حقوق بشر از وضعیت سلامت او، یک نماینده مجلس ایران گفته است که اگر مسائل مطرح درباره وضعیت خانم ستوده صحت داشته باشد، نمایندگان مجلس از وزیر دادگستری خواهند خواست در این باره توضیح دهد.</p>
<p>محمدحسن آصفری، عضو کمیسیون امنیت ملی و سیاست خارجی مجلس ایران در جمع خبرنگاران گفته است که طبق مصوبه این کمیسیون قرار است هیاتی تعیین شود تا برای بازدید و بررسی وضعیت، به زندان اوین برود.</p>
<p>به گزارش خبرگزاری کار ایران (ایلنا)، او گفت: "مطمئنا اگر مساله‌ای خلاف قانون و ضوابط باشد، قابل رصد است."</p>
<p>با این حال، آقای آصفری در باره تاریخ و زمان احتمالی بازدید نمایندگان مجلس از اوین توضیحی نداد.</p>
<p>این نماینده مجلس ایران اضافه کرد: "سرپل ما با قوه قضائیه، وزیر دادگستری است و اگر مطالب پیرامون خانم ستوده صحت داشته باشد، از او می‌خواهیم توضیح دهد."<br class='autobr' />
او گفت که اگر خانم ستوده با اعتصاب غذا "بخواهند اعتراضی کنند به مساله‌ای خلاف قانون، ما قطعا جلوی این مساله را می‌گیریم، اما اگر خواسته خصوصی خودشان باشد و بخواهند جنجال‌آفرینی کنند، نمی‌توان کاری کرد."<br class='autobr' />
امروز ۴۸ روز از آغاز اعتصاب غذای خانم ستوده در زندان می‌گذرد.</p>
<p>رضا خندان، همسر خانم ستوده، در صفحه فیس‌بوک خود نوشته است که در آخرین ملاقاتی که داشت، خانم ستوده به شدت لاغر شده بود.</p>
<p>او اضافه کرد: "اکنون وضعیت جسمی‌اش به حدی رسیده است که بعید می‌دانم تا ملاقات بعدی بتواند سرپا باشد. سرگیجه، اختلال بینایی، عدم‌تعادل در راه رفتن و فشار پایین (خون) علائم هشداردهنده وخامت حال اوست."</p>
<p>همسر خانم ستوده اضافه کرد که وقتی با بعضی از همبندی‌های او صحبت کرده است، گفته‌اند که "دو روز است بدنش مایعات را هم قبول نمی‌کند."</p>
<p>نسرین ستوده، وکیل حقوق بشر و عضو کانون مدافعان حقوق بشر که به دفاع از نوجوانان محکوم به اعدام، زندانیان عقیدتی، فعالان حقوق بشر و کودکان قربانی اذیت و آزار شهرت دارد، هم‌اکنون در حال گذراندن دوران محکومیتش در زندان اوین است.<br class='autobr' />
او از شهریور ۱۳۸۹ در بازداشت بوده است.</p>
<p>خانم ستوده از سوی دادگاه اولیه به جرم "اقدام علیه امنیت ملی، تبانی و تبلیغ علیه نظام و عضویت در کانون مدافعان حقوق بشر" به ۱۱ سال حبس تعزیری، ۲۰ سال محرومیت از وکالت و ۲۰ سال ممنوعیت خروج از کشور محکوم شده بود.</p>
<p>دادگاه تجدیدنظر در شهریور امسال دوره محکومیت نسرین ستوده را به شش سال زندان، ۱۰ سال محرومیت از وکالت و ۱۰ سال ممنوعیت خروج از کشور کلیک کاهش داد.</p>
<p><strong>اعتصاب غذا</strong></p>
<p>تابستان امسال گزارش شد که دادسرای تهران در نامه‌هایی به رضا خندان، همسر، و مهراوه، دختر خانم ستوده، به آنها اعلام کرده است که از ایران کلیک ممنوع‌الخروج شده‌اند.<br class='autobr' />
گزارش شده است که به دنبال بی نتیجه ماندن پیگیری‌های قضایی برای مشخص شدن دلیل ممنوع‌الخروجی مهراوه، خانم ستوده از روز ۲۵ مهرماه دست به کلیک اعتصاب غذای نامحدود زده است.</p>
<p>به نوشته آقای خندان، خانم ستوده "فشار برای شکستن اعتصاب غذا را به هیچ وجه تحمل نمی‌کند و می‌گوید همین که این همه در مقابل یک خواسته بدیهی مبنی بر رفع ممنوع‌الخروجی مهراوه مقاومت می‌شود، مفهومش این است که اینها برای او برنامه‌ریزی مفصلی کرده بودند و اگر من اعتصاب غذا نکرده بودم، قصد داشتند اقدامات بعدی را شروع کنند."</p>
<p>از زمان آغاز اعتصاب غذای خانم ستوده، درخواست‌ها از او برای شکستن اعتصاب ادامه داشته است.</p>
<p>دیروز (یکشنبه، ۱۲ آذر) گروهی از فعالان جنبش زنان ایران در مقابل ساختمان دادستانی تهران تجمع کردند و در نامه‌ای به عباس جعفری دولت‌آبادی، دادستان تهران، خواهان انتقال خانم ستوده به بیمارستانی مجهز شدند.</p>
<p>مریم حسین‌خواه، روزنامه‌نگار و فعال حقوق بشر به رادیو بی‌بی‌سی فارسی گفت که این فعالان زن نتوانسته‌اند با دادستان تهران ملاقات کنند، ولی نامه خود را به معاون دادستان تحویل داده‌اند.</p>
<p>او با اشاره به واکنش یکی از نمایندگان مجلس ایران به خبرها و گزارش‌هایی که در وبلاگ‌ها و سایت‌های خبری درباره وضعیت نگران‌کننده خانم ستوده منتشر شده‌اند، گفت که فعالان حقوق زنان در ایران می‌گویند که به اقدامات خود برای پیگیری وضعیت خانم ستوده ادامه خواهند داد و برای این کار، در روزهای آینده به مراجع قانونی دیگری نیز مراجعه خواهند کرد.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=10200 by HTTrack Website Copier/3.x [XR&CO'2014], Sat, 17 May 2025 01:11:04 GMT -->
</html>

