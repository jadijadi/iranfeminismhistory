<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=5576 by HTTrack Website Copier/3.x [XR&CO'2014], Sat, 17 May 2025 18:12:08 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 5576
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article5576</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">استاندارد سازی ازدواج در سازمان ملی جوانان: آدم‌هايي كه حق ازدواج دارند؛آدم‌هايي كه حق ازدواج ندارند </h1>
				
				<!-- finde_surligneconditionnel-->

				<p><small>شنبه22 &#1575;&#1587;&#1601;&#1606;&#1583; 1388</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>ايلنا: سازمان ملي جوانان، متولي امور جوانان است و وظيفه دارد سياست‌گذاري‌هاي مورد نظر در حوزه جوانان را پايه‌ريزي كند. سياست‌گذاري كه در چند مدت اخير به توصيه رئيس‌جمهور به امر ازدواج معطوف شده‌است. برگزاري جشنواره‌ها و در كنار آن راه‌اندازي سامانه ازدواج جوانان از مهمترين راهكارهاي سياست‌هاي توصيه شده است. بر اساس برنامه‌اي كه براي اين سامانه در نظر گرفته شده، فرهنگ سازي ارزش‌هاي جوانان براي ازدواج و سعي بر برگزاري كلاس‌هايي كه به جوانان بياموزد كه شايستگي‌هاي ازدواج چيست از مهمترين اهداف آن است، هدفي كه قرار است تا دو سال آينده با ارائه «گواهينامه ازدواج» دنبال شود.</p>
<p>به گزارش خبرنگار ايلنا، سازمان ملي جوانان قرار است اين هدف را از امروز با معرفي رسمي پايگاه «ساج» <a href="http://www.saj.ir/" class='spip_url spip_out auto' rel='nofollow external'>http://www.saj.ir</a> به مردم معرفي كند. پيش از اين به طور خلاصه از سوي رييس سامان ملي جوانان استان تهران به شكلي كلي معرفي شده بود:«اين سامانه، به دنبال آن است تا ضمن پاسخ به نیازهای آموزشی جوانان عزیز برای ورود به عرصه تشکیل خانواده، توانمندی و مهارت ایشان را برای یک انتخاب صحیح، یک ازدواج آگاهانه و در نهایت، یک زندگی مشترک پایدار، افزایش دهد، با راه‌اندازي سامانه الكترونيكي ازدواج، به جواناني كه دوره‌هاي آموزشي سازمان ملي جوانان در زمينه مهارت هاي ازدواج را با موفقيت طي كنند، گواهينامه تخصصي «ازدواج» اعطا‌ مي‌شود».</p>
<p>رئيس سازمان جوانان استان تهران «نياز جوانان به آموزش هاي مربوط به ازدواج را دليل راه اندازي اين سايت و كلاس هاي اموزشي ازدواج» عنوان كرد و گفت: «جوانان با اطلاعات بسيار اندك ازدواج مي‌كنند و آموزش‌هاي لازم را نمي‌بينند بنابراين رئيس‌جمهور پيشنهاد داد كه همه دستگاه‌ها و سازمان ملي جوانان متولي اين امر شوند و به اين ترتيب جرقه اين كار زده شد».</p>
<p>بررسي دقيق پايگاه «ساج» نشان مي‌دهد كه سامانه قرار است به داوطلبان اخذ گواهينامه ازدواج راهكارهاي افزایش ازدواج‌های به‌هنگام،آگاهانه و پایدار در بین جوانان، ارتقای مهارت‌های ارتباطی و اجتماعی جوانان و افزایش آگاهی‌های مربوط به ازدواج ، کاهش نرخ رشد سالیانه طلاق به ویژه در بین زوج های جوان و در سال‌های اول زندگی، آموزش و توانمندسازی جوانان در مورد مسائل مربوط به دوران پیش از ازدواج، حین ازدواج، دوران عقد و دوران پس از ازدواج بر اساس آموزه‌های دینی و اصول روانشناختی را آموزش دهد.</p>
<p>پايه‌گذاران «ساج» در گزينه‌اي كليدي در اين سامانه، سرفصل‌هاي دروسي كه قرار است در دوره آموزشي پيش از ازدواج به جوانان ارائه شود را قرار داده‌اند. سرفصل‌هايي كه هيچ نشاني از حقوق برابر ميان دو انسان مشتاق به ازدواج با يكديگر ندارد، و آنچه كه بيش از همه به چشم مي‌خورد نگاه مرد سالارانه‌اي است كه در پس اين آموزش‌ها وجود دارد.</p>
<p><strong>مرداني شايسته ازدواج هستند كه از قدرت، چهارشانگي و توان دفاعي برخوردار باشند</strong></p>
<p>در اين سايت در رابطه با ملاك ها و معيارهاي انتخاب همسر ابتدا شرايط عمومي كه دختران و پسراني كه شايسته ازدواج هستند بايد داشته باشند ذكر شده است اين شروط عبارتند از دينداري، عمل صالح، تقوي، ولايي بودن (پيوند عملي با اهل بيت، اطاعت خداوند، نماز اول وقت، برائت از دشمنان ،پيروي از ولايت فقيه )، التزام به احكام دين و واجبات ، هوشمندي، كفايت عقلاني، عدم ابتلا به بيماري هاي پيش رونده و سخت درمان، تفاوت سني مناسب، بهرمندي از متاع دنيا در حد نياز، حلال بودن مال،‌داشتن ثروت مطلوب، شغل مناسب، اصالت خانوادگي، عفت اجتماعي و نجابت و پاك نظري ، حسن خلق، عدم برخوداري از صفات مذموم است و سپس به بيان خصوصياتي كه يك مرد براي ازدواج بايد داشته باشد پرداخته است. از نظر نگارندگان اين سر فصل ها مردي كه مي خواهد ازدواج كند بايد غيرت، پاكيزگي، پارسايي، سخاوتمندي، دست و دلبازي و سلامت جنسي داشته باشد، نسبت به پدر و مادر خود نيكو كار باشد و با زن و فرزند نيز خوش‌رفتار باشد و از آنها حمايت كند. همچنين در ادامه آمده است، مردي كه مي خواهد ازدواج كند بايد قدرت، چهارشانگي، شهرت اجتماعي، توان دفاعي و پاكي چشم و فكر و عمل داشته و قادر به تامين نفقه زن و فرزندان خود باشد.</p>
<p><strong>زناني شايسته ازدواج هستند كه از تناسب اندام، ظرافت مو و ابرو و ظرافت صدا برخوردار باشند</strong></p>
<p>در اين سرفصل ها در رابطه با خصوصيات زناني كه شايستگي ازدواج دارند آمده است، زنان شايسته ازدواج بايد داراي جمال و زيبايي باشند كه اين جمال و زيبايي را در تناسب اندام، ظرافت مو و ابرو ، ظرافت صدا،‌حيا، عفت و پاكدامني معنا كرده است. در اين نوشتار زنان با ايمان و خداشناس ، زنان سادات، زنان باكره، زنان كم‌مهريه را براي ازدواج در اولويت قرار داده است و گفته شده زني شايسته ازدواج است كه در مقابل شوهر خود متواضع و فروتن باشد ودر مقابل شوهر، خود را بيارايد وبا مرداني غير از شوهر خود احساس بيگانگي داشته باشد و در برابر آنها وقار به خرج دهد.</p>
<p><strong>زن بايد از شوهر خود حرف شنويي داشته باشد و از او فرمانبرداري كند</strong></p>
<p>در اين سرفصل‌ها زناني شايسته ازدواج تشخيص داده شده اند كه از شوهر خود حرف‌شنوي داشته باشند و از او فرمانبرداري كند. در اختيار شوهر بودن در خلوت ،سهل‌گيري، نرم‌خويي، حافظ حيثيت شوهر بودن در غياب او، عيب‌پوش بودن، دوشيزه بودن از ديگر خصوصيات زنان مناسب ازدواج تشخيص داده شده است . اما نكته قابل توجه صفت ديگري است كه براي زنان مناسب ازدواج در نظر گرفته شده و آن " آرامش نيافتن زن با جلب رضايت او هنگام عصبانيت او" است و اين به ان معنا است كه اگر مردي از دست همسر خود عصباني شد زن تا زماني كه نتواند رضايت همسر خود را جلب كند و عصبانيت مرد پايان نيابد حق به آرامش رسيدن و آرام شدن ندارد!<br class='autobr' />
در سامانه ازدواج سازمان ملي جوانان گفته شده زني كه مي خواهد ازدواج كند نبايد ‌متكي به زيبايي خود باشد ، نبايد وابستگي و فخر فروشي به مال پدرش داشته باشد ، مدپرست نباشد ، متكي و وابسته به ديگران نبوده و جاه طلبي نداشته باشد . سازمان ملي جوانان بر اين اعتقاد است كه زنان نازا، كثيف، لجباز و نافرمان و سركش نسبت به شوهرشايستگي همسري مردان را ندارند.<br class='autobr' />
با نگاهي به اين سر فصل ها و توجه به صفاتي كه سازمان ملي جوانان به عنوان صفات مورد نظر براي ازدواج در بين جوانان ترويج مي‌كند و قرار است تا دو سال آينده آنها را به عنوان ملاك ها و معيارهاي اصلي ازدواج به جوانان بقبولاند، متوجه مي شويم كه اين سازمان به دنبال رواج مرد سالاري در جامعه است.</p>
<p><strong>مديران دولتي قصد دارند با مطيع كردن زنان، نرخ طلاق را كاهش دهند</strong></p>
<p>گويا سازمان ملي جوانان از پيشرفت دختران در جامعه نگران شده است و به دنبال ان هست كه به دختران تاكيد كند كه فراموش نكنيد شما جنس دوم هستيد و بايد از شوهرانتان حرف‌شنويي داشته باشيد. سازمان ملي جوانان زنان زيبا‌روي با اندامي متناسب را كه از شوهر خود فرمانبرداري مي‌كنند و هر آنچه را شوهرانشان مي‌خواهند براي آنها فراهم كرده براي ازدواج شايسته مي داند. سازمان ملي جوانان با اين كلاس‌ها به دنبال بازتوليد روش‌هاي سنتي در ازدواج است. اين سازمان مي‌خواهد با مطيع كردن زنان در برابر مردان نظام خانواده ها را حفظ كند .</p>
<p><strong>حتي يك بار به نقش برابر زن در زندگي و همراهي مرد با همسر اشاره‌اي نشده‌است</strong></p>
<p>در اين سر فصل‌ها ، حتي يك بار گفته نشده كه مرد بايد از زن خود حرف‌شنويي داشته باشد. اين سازمان چهارشانگي، شهرت اجتماعي، توان دفاعي و پاكي چشم و فكر و عمل را براي مردم لازم دانسته و گفته است كه مرد بايد بتواند نفقه زن و فرزند خود را تامين كند.<br class='autobr' />
تصويري كه سازمان ملي جوانان از زن و مردي كه شايستگي ازدواج دارند ارائه كرده، عبارت است از :‌مردي پر قدرت و پر توان و چهارشانه كه بايد توان جسمي بالايي ، پول و شهرت اجتماعي داشته باشد، از نگاه او فقط كافي‌است مرد چشم پاك باشد و از زن و فرزند و پدر و مادر خود حمايت كند و رئيس و همه‌كاره باشد و زن هم موجودي ناز، زيبا و عشوه‌گر براي همسر كه با ظرافت صدا، نرم خويي، مهرباني و فرمانبرداري از شوهر به دنبال آن است كه زندگي آرامي براي همسر خود فراهم كند و مرد اين اسوه قدرت را به آرامش برساند. هر وقت هم كه شوهرش عصباني شد،‌ از هر چه در توان دارد استفاده كند تا بتواند همسر خود را آرام كند و تا همسر آرام نشده او حق آرام شدن ندارد.</p>
<p>به‌سادگي در رابطه با حق‌طلاق، حق حضانت‌فرزند، حق تحصيل، حق خروجي از كشور و.. سكوت شده‌است<br class='autobr' />
نكته قابل توجه اين است كه در سرفصل‌هاي سازمان ملي جوانان هيچ مطلبي وجود ندارد كه در آن حقوق زنان در هنگام عقد مورد توجه قرار گرفته باشد و به مردان يادآوري شده باشد كه زن نيز داراي حقوقي است و شروطي به نام شروط ضمن عقد وجود دارد كه زن مي‌تواند از آن بهره‌مند شود. در هيچ كجاي اين سر فصل‌ها نامي از حق‌تحصيل ،حق‌اشتغال زن ، حق‌خروج از كشور، شرط تقسيم اموال پس از جدايي، حق حضانت فرزند يا فرزندان پس از طلاق، شرط وكالت مطلقه زوجه در طلاق به ميان نيامده و به اين نكته توجه نشده است كه مردان با قبول چنين شروطي مي‌توانند اساس يك زندگي برابر با زنان را در زندگي مشترك پايه‌ريزي كنند.<br class='autobr' />
سازمان ملي جوانان گويا فراموش كرده كه جوانان يعني دختران و پسران ايراني، بنابراين اين نهاد دولتي حق ندارد بودجه‌هاي ميلياردي را كه دولت به آن اختصاص مي‌دهد صرف قدرتمند‌كردن بيشترمردان كند.</p>
<p>گزارش: مرضيه نوري</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=5576 by HTTrack Website Copier/3.x [XR&CO'2014], Sat, 17 May 2025 18:12:08 GMT -->
</html>

