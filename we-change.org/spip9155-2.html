<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=6348 by HTTrack Website Copier/3.x [XR&CO'2014], Sat, 17 May 2025 04:05:43 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 6348
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article6348</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">یک ماه با زنان در خبر؛ تیر ماه گرم مبارزه با بدحجابی</h1>
				
				<!-- finde_surligneconditionnel-->

				<p><small>شنبه16 مرداد 1389</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>تغییر برای برابری: تابستان داغ، سال 89 ، برای زنان فرقی با بهارش نداشت، که هرچه بیشتر در خبرهای تابستانی گشتیم کم¬تر و کم¬تر خبری خوش یافتیم، تهدید در خیابان، خط و نشان در مجلس قانون گذاری و زندان و بلاتکلیفی در قوه ی قضاییه چیزی بود که گرمای تابستانی تیر را تحمل ناپذیر تر از همیشه می¬کرد.</p>
<p><strong>حجاب؛بحث داغ تابستان</strong></p>
<p>در ادامه موضع گیری های مسئولین مرتبط و غیر مرتبط در ماه ها ی گذشته، در تیر ماه نیز اظهار نظر در مورد حجاب و عفاف با شدت ادامه یافت. از نمایندگاه مجلس  و مسئولان وزارت علوم  وتا امام جمعه اسدآباد و مسئولان هلال احمر کزدستان!  در مورد حجاب و عفاف نظر دادند.</p>
<p>در دوم تیر ماه شورای زنان از قوای سه گانه  برای بررسی چگونگی اجرای طرح حجاب و عفاف و و تعیین اولویت های برنامه ای شورای زنان و آسیب شناسی نحوه اجرای این طرح در جامعه و دستگاه های اجرایی، دعوت کرد. در این جلسه مقرر شد از دستگاه های موفق در این زمینه تقدیر شود.</p>
<p>در واکنش به سخنان ماه گذشته رییس دولت در انتقاد از برخورد سلیقه ای با بدحجابی  و انکار نقش دولت در این زمینه سردار رادان  اذعان کرد : "مساله حجاب و عفاف از ماموریت‌هایی بود که دولت به تعداد زیادی از سازمان‌ها واگذار کرده و دولت متولی آن است و اینگونه نیست که نیروی انتظامی به تنهایی متولی آن و دولت کنار باشد.</p>
<p>وی ادامه داد: ما در کنار دولت هستیم و کار را انجام می‌دهیم و سبک و سیاق نیز سبک و سیاق قانون است" او همچنین میزان کمک های دولت نهم و دهم را به نیروی انتظامی بی سابقه دانست</p>
<p>و اسنا گزارش کرد که جانشین فرمانده نیروی انتظامی صدور قبض جریمه برای بدحجابی را یک شوخی دانست، البته او در ادامه، کمی مبهم حرف زد و گفت : اين قبض‌ها زواياي مختلفي دارد که بزودي براي مردم بازگو مي‌شود، وجود قبض را رد مي کنيم اما اين به آن معنا نيست که با بدحجابي برخورد نداريم.</p>
<p> اظهارات ایت الله مظاهری  که چادر سر کردن را علامت شخصیت زن دانست!</p>
<p>با صحبت های مدیرکل امور زنان استانداری آدربایجان شرقی که تضعیف حجاب را هدف استکبار جهانی دانست کامل شد</p>
<p>در تاریخ20 تیر به مناسبت نام گذاری این روز به نام حجاب و عفاف همایشی در شهر های مختلف و از جمله در صدا و سیما برگراز شد. همایشی که حداقل در صدا و سیما صدای خبرگزاری های طرفدار دولت را درآورد و آن ها را به اعتراض به نحوه برگزاری آن واداشت. حجاب نیوز می گوید این همایش به نام حجاب و عفاف برگزار شد اما نه تنها حجاب حاضرین  مناسب نبود بلکه مجریان ، مدعوین و حتی مجلاتی که توزیع شد هیچ تناسبی با موضوع برنامه نداشت.</p>
<p>در این روز همایشی هم توسط بسیج برگزار شد که طی ان هدایایی به طلایه داران  این عرصه که ویژگی های آن ها البته توضیح داده نشد اهدا شد.</p>
<p> در ادامه اظهار نظر های ضد و نقیض در مورد طرح حجاب و عفاف از طرفی  محمد مهدی ایازی معاون اجتماعی شهرداری تهران در همایش مرواریدی به نام حجاب از راهکار های عملی شهرداری در هماهنگی با سایر نهاد ها در پیشبرد اهداف شورای انقلاب فرهنگی در این زمینه سخن گفت در حالی که  مشاور امور بانوان شهرداری نوع فعاليت‌هايي كه براي ترويج حجاب و عفاف در جامعه انجام شده است را احساسي و مقطعي عنوان كرد و اضافه کرد : حقيقت امر اين طور ديده مي‌شود كه در جامعه ما بحث عفاف و حجاب را فقط مربوط به زنان مي‌دانند در حالي كه بايد اين امر در كلان جامعه و براي همه افراد باشد.</p>
<p>نمایندگان مجلس هم البته در این میان ساکت نماندند. حمید رسایی عضو کمیسیون فرهنگی مجلس گفت: در جلسه این هفته کمیسیون فرهنگی مجلس به بررسی مقوله عفاف و حجاب با حضور وزیر کشور پرداخته شد. او اضافه کرد: وزیر کشور به صراحت اعلام کرده که هیچ منعی در برخورد صریح نیروی انتظامی با افراد بدحجاب وجود ندارد.<br class='autobr' />
غلام رضا خواجه سروی هم سیاست های وزارت علوم را در این زمینه شرح داد: "ژورنال‌هاي لباس دانشجويي دختران، طرح اساتيد مشاور فرهنگي براي ارائه مشاوره به دانشجويان بدحجاب و تشكيل ستاد مركزي مستقل «عفاف و پوشش» در سال تحصيلي جديد را برخي از اقدامات در جهت اجراي طرح حجاب و عفاف در دانشگاه‌ها".  وي همچنین دوری از افراط و تفریط در این زمینه را خواستار شد و اظهاار كرد: در اين بين برداشت‌هاي سليقه‌اي ممنوع است. البته اقدامات انضباطي را نمي‌توان منتفي دانست ولي معتقديم اين اقدامات درصد كوچكي از كار را حل مي‌كند.</p>
<p>در پایان تیرماه مسئولان در کنار اقدامات تنبیهی که به گفته سردار احمدی مقدم قرار است  با شدت ادامه یابد  نمایشگاهی با نام  مروارید عفاف از توزیع کتاب با موضوع حجاب و عفاف و تولید نرم افزار در این زمینه خبر دادند. نرم افرار و کتابی که هنوز از محتوای آن سخنی در میان نیست.</p>
<p>و در سوی دیگر نقشه¬ی جغرافیایی دادستان طبس در گفت‌وگو با ايسنا اعلام کرد که  محكوميت زنان بدحجاب و بي‌حجاب حبس از ده روز تا دوماه است</p>
<p>و معاون پرورشی و تربیت بدنی سازمان آموزش و پرورش تهران به ایسنا گفت کتاب «حجاب و عفاف» به عنوان دستورالعمل‌ و شیوه نامه سال تحصیلی 89 در دست چاپ است و از مهر امسال در مدارس توزیع می‌شود .</p>
<p>حجم اخبار دز زمینه حجاب زنان و تمرکز بر روی آن توسط نهاد ها و ارگان ها در حالی هر روز بیشتر می شود که  هنوز روزه یکنواختی در این زمینه مشاهده نمی شود و هر روز اظهار نظرهای متفاوتی می شنویم. ضمن اینکه در این بین تنها موضوعی که نه نام و نه خبری از ان منتشر می شود زنان ایرانی و نظر ان ها در این مورد است. زنانی که هیچ رسانه ای برای بیان خواست های خود ندارند.</p>
<p><strong>تابستانه¬ی جنش زنان در تیرماه </strong></p>
<p>در سوی دیگر، تیرماه شاهد خبرهایی متفاوت در حوزه¬ی زنان بود. دویچه وله با اعطای جایزه‌ای به ژیلا بنی‌یعقوب، روزنامه‌نگار ایرانی، از تعهد فوق‌العاده او به آزادی بیان قدردانی کرد. بنی‌یعقوب به‌خاطر فعالیت‌های مطبوعاتی، به یک سال زندان و ۳۰ سال محرومیت از روزنامه‌نگاری محکوم شده است.</p>
<p>همچنین سازمان گزارشگران بدون مرز به هنگام انتخاب وبلاگ «ما روزنامه‌نگار هستیم» برای دریافت جایزه ویژه در اطلاعیه‌ای نوشت: «ژیلا بنی‌یعقوب از نخستین وبلاگ‌نویسان مدافع آزادی بیان در ایران است که در وبلاگ خود به مسائل روز ایران و به ویِژه موضوعات اجتماعی و حقوق زنان می‌پردازد. وی و نزدیکانش هزینه سنگینی برای تعهدات حرفه‌ای خود پرداخت کرده‌اند. گزارشگران بدون مرز مفتخر است که این جایزه را به وی اهدا و به نام او از همه‌ی وبلاگ‌نویسان و روزنامه‌نگاران ایرانی که زندانی یا در ماه‌های گذشته مجبور به ترک کشور شده‌اند، تقدیر می‌کند.»</p>
<p>همچنین کنفرانس سالانه¬ی بنیاد پژوهش¬های زنان ایران، در تیرماه برگزار شد، در این کنفرانس که امسال با نام جنبش زنان ایران: تحولات سیاسی و مبارزات دموکراتیک در پاریس برگزار شد. این بنیاد در سال 1989 درست شده و از سال 1990 به بعد، همه ساله کنفرانسی در یکی از کشورهای اروپائی یا آمریکائی برگزار می کند و حاصل تحقیقات و کارهای زنان را در آن ارائه می دهد.<br class='autobr' />
در کنفرانس امسال پرستو اللهیاری از فعالین کمپین یک میلیون امضا ، در ایران نیز شرکت داشت.</p>
<p>یکی دیگر از شهرهای اروپایی نیز در تیرماه، شاهد خبری در حوزه¬ی زنان ایرانی بود.  به گزارش گویا طی مراسمی در شهر جنوا در ایتالیا میدانی در این شهر به نام زن تهرانی ، نام گذاری شد. در این مراسم خانم عبادی ضمن افتتحاح این میدان با نام جدید، گفت : افتتاح می‌کنم اين ميدان را به نام "آزادی" و با ياد تمام زنانی که در سراسر جهان برای آزادی مبارزه می‌‌کنند. با ياد مبارزات زنان در فلسطين، چين، آرژانتين، شيلی، برمه و ديگر کشورها ، خصوصا زنان ايران به ويژه آنانکه در ۱۳ ماه گذشته در جريان مبارزات آزادی خواهانه خود در خيابان‌ها و يا زندان‌های شهر تهران مظلومانه جان باختند .با ياد ندا دختر جوانی‌ که به دست عمال حکومتی در خيابان کشته شد. با ياد شبنم سهرابی که هنگام عزاداری در روز عاشورا پليس با ماشين او را زير گرفت و در مقابل هزاران چشم حيرت زده از روی جسد له شده او گذشت .با ياد دو دختر دانشجو به اسامی فاطمه و مبينا که ساعت سه نيمه شب و به هنگام حمله پليس به خوابگاه دانشجويان دانشگاه تهران در تاريخ ۲۴ خرداد ماه ۱۳۸۸ با شليک گلوله به قتل رسيدند و با ياد تمام زنان آزاده کرد، بلوچ، عرب زبان و فارس که در يک سال گذشته در خيابان‌های تهران به خاطر مبارزات آزادی خواهانه خود، با گلوله هايی که از محل ماليات مردم خريداری شده بود به قتل رسيدند و بالاخره با ياد شيرين علم هولی دختر کردی که در يک دادرسی غير علنی به علت فعاليت سياسی، غير عادلانه محکوم به اعدام شد و روز ۱۹ ارديبهشت سال ۱۳۸۹ او را دار زدند و حکومت نه تنها حاضر نشد جسد او را تحويل خانواده ‌اش بدهد بلکه حتی از دادن نشانی‌ محل دفن نيز امتناع کرده است.</p>
<p>استانبول نیز شاهد برگزاری فروم اجتماعی اروپا بود. به گزارش تغییر برای برابری از خصوصیات ویژه این فروم اجتماعی شروع آن بود.روز سی ام جون، گروه های فمنیستی اروپایی، ترک و کرد به طور مشترک چند کنفرانس برگزار کردند و آن روز را در آخر با مارشی از زنان در خیابان استقلال،یکی از خیابان های مرکزی شهر به پایان رساندند. زنان از گروه ها و کشورهای مختلف با شعارها و پلاکاردهای خود در این مارش حضور داشتند و شعار"ژین ژیان آزادی" به معنای "زن، زندگی، آزادی" به زبان کردی رساتر از همه شنیده می شد .در این مراسم تنی چند از فعالین حقوق زن از ایران نیز حضور داشتند.</p>
<p>و در آخر به گزارش رادیو فردا مجمع عمومی سازمان ملل به اتفاق آراء به تاسیس نهاد تازه ای با عنوان «نهاد سازمان ملل برای برابری جنسیتی و توانمندسازی زنان» رای داد. این نهاد جدید بطور اختصار با عنوان «زنان سازمان ملل» شناخته خواهد شد. تشکیل چنین مرجعی برای رسیدگی به مسائل خاص زنان مدت هاست که مورد درخواست سازمان های غیردولتی و مدافعان حقوق زنان بوده است. «زنان سازمان ملل» از ادغام چهار نهاد موجود ِ مرتبط با مسائل زنان در سازمان ملل، تشکیل خواهد شد.</p>
<p><strong>زنان و زندان </strong></p>
<p>اولین روز تابستان ، با بازداشت  نورا نبیل زاده ، شهروند بهایی ساکن مشهد که در یک اقدام اجتماعی برای بچه های یک پرورشگاه  ، برنامه و موسیقی اجرا می کرد ، از طرف مامورین وزارت اطلاعات آغاز شد.</p>
<p>چهارشنبه ، 2تیر  ناهید قدیری شهروند بهایی ساکن مشهد جهت اجرای حکم 5 سال زندان خود، در حالی به زندان منتقل شد که مسئولین تعهد داده بودند که قبل از انتقال به او مرخصی دهند.<br class='autobr' />
 دوشنبه , ۷ تیر مادر آرمان رضاخانی نخبه 19 ساله زندانی، پس از ملاقات با فرزندش بازداشت و به مکان نامعلومی منتقل شد و همچنین محبوبه خوانساری از خبرنگاران حوزه شهری بود که دهم خرداد ماه و همزمان با اعظم ویسمه بازداشت شده بود پس از گذشت نزدیک به یک ماه، به قید وثیقه از زندان آزاد شد.<br class='autobr' />
دوشنبه ، 7 تیر به‌علت عدم حضور قاضی، جلسه دادگاه محبوبه کرمی برگزار نشد.<br class='autobr' />
چهارشنبه , ۹ تیر  دیده بان حقوق بشر امروز اعلام کرد قوه قضائیه ایران باید فورا اجرای حکم اعدام زینب جلالیان و دیگر مخالفان کرد را متوقف کند.<br class='autobr' />
سوسن تبیانیان شهروند بهایی ساکن سمنان به اتهام تبلیغ علیه نظام و عضویت در تشکیلات بهایی در تاریخ 9 تیرماه 89 بازداشت شد.</p>
<p>جناب آقای دادستان! <br class='autobr' />
لطفا یا مرا به بازداشتگاه 209 بازگردانید یا برای کمک به مردم غزه همراه با برادران داوطلب در بازداشتگاه 350مرا نیز جهت کمک و امداد رسانی به غزه اعزام کنید که کمک در آنجا بسیار مثمر ثمر تر از حضور میان بزه کاران می باشد.<br class='autobr' />
بخشی از نامه ی هنگامه شهیدی،خطاب به جعفری دولت آبادی ،9 تیر1389 مطابق با اولین سالگرد بازداشت پس از انتخابات (جرس)<br class='autobr' />
شنبه 12 تیر نرگس محمدی ، برنده جایزه بین‌المللی بنیاد الکساندر لانگر سال 2009 ، دو روز پس از آزادی اش از زندان روز ۱۲ تیرماه به دلیل وخامت اوضاع جسمانی اش در بیمارستان بستری شد .</p>
<p>یکشنبه , ۱۳ تیر  و هفتمین سالگرد زیبا کاظمی که در تیر ماه 82 به قتل رسید ، در حالی فرا رسید که پزشک اوین در مورد نرگس محمدی گفت : یک زهرا کاظمی دیگر درست نکنید! <br class='autobr' />
13 تیرماه ، دادگاه مریم ضیا ، فعال حقوق زنان و کودکان ، علیرغم اینکه نماینده دادستان حضور نداشت، تشکیل شد.</p>
<p>چهارشنبه ، 16 تیر قاضی صلواتی ،پروین جمالزاده را( از بازداشت شدگان حوادث پس از انتخابات که از روز عاشورا در زندان اوین به سر می برد) به هشت سال و شش ماه حبس تعزیری محکوم کرد.</p>
<p>سه شنبه ، 15 تیر زینب بایزیدی زندانی کرد محبوس در زندان زنجان در اعتراض به برخورد نامناسب رئیس زندان با تنی چند از زندانیان زن زندان زنجان دست به اعتصاب غذا زده است.</p>
<p>جمعه 18 تیر وضعیت جسمانی زهرا بهرامی شهروند ایرانی-هلندی تبار، در بند 209 زندان اوین در معرض خطر جدی قرار گرفته است.وی علاوه بر اینکه از نارسایی ریوی در رنج است به تازگی دچار چهره ای متورم یا جوش هایی عفونی شده و به دلیل عدم درمان، وضعیت جسمی اش به وخامت گراییده است.</p>
<p>يكشنبه 20 تیر خانم ناهید ملک محمدی 59 با گذشت بیش از شش ماه از زمان بازداشت با دریافت بی دلیل حکم، محکوم به 5 سال حبس تعزیری شد و در حال حاضر در بند نسوان زندان اوین تحمل کیفر می نماید.</p>
<p>دوشنبه 21 تیر عادله ضیائی، همسر آریا آرام نژاد ، به حکم دادستانی بابل ممنوع الخروج شد.</p>
<p>چهارشنبه 23 تیر  نسرين قديری و سيما رجبيان كه بر اساس راي دادگاه تجديد نظر استان خراسان رضوي به 2 سال حبس تعزيري محكوم شده بودند براي گذراندن دوران محكوميت، خود را به دايره اجراي احكام، معرفي و در همان مكان بازداشت و به زندان وكيل آباد مشهد منتقل شدند.</p>
<p>سارا محبوبی دانشجوی بهایی محروم از تحصیل پس از گذشت 24 روز از بازداشتش(در تاریخ 3تیر) از بازداشتگاه وزارت اطلاعات ساری آزاد شد.</p>
<p>پنجشنبه 24 تیر لیلا توسلی ، فرزند مهندس محمد توسلی و خواهرزاده ی دکتر ابراهیم یزدی ، در دادگاهی به ریاست قاضی مقیسه که تنها 20 دقیقه طول کشید ، به دو سال حبس تعزیری محکوم شد.</p>
<p>یک شنبه ، 27 تیر اعظم ویسمه ، خبرنگار پرلمان نیوز ، چهارشنبه مورخ 30 تیر ماه از زندان اوین آزاد شد.<br class='autobr' />
چهارشنبه 30 تیر وضعيت جسماني رزيتا واثقي شهروند بهایی که بيش از 125 روز است كه در حبس انفرادي است ، در آخرين ملاقات با خانواده اش بسيار وخيم گزارش شد و  نسیم سرابندی، فعال دانشجویی و جنبش زنان، به شعبه 4 بازپرسی دادگاه انقلاب احضار شد. طبق احضاریه صادره، وی برای ادای پاره ای از توضیحات به این شعبه احضار شده است.</p>
<p><strong>پراکنده¬های تیرماه از همه جا </strong></p>
<p>مرور خبرهای پراکنده¬ی حوزه¬ی زنان در تیرماه هم خالی از لطف نیست. خبرها از افغانستان حاکی از آن است که 405 زن کاندیدای انتخابات پارلمانی افغانستان شده¬اند. دبير كل سازمان ملل متحد با گزارش اين كه بيش از 400 زن افغان براي شركت در رقابت دومين انتخابات پارلماني افغانستان از زمان سقوط طالبان در سال 2001 ثبت نام كرده اند، خواستار تلاش براي تأمين امنيت آنها شد تا بتوانند دسترسي برابر به فرآيند انتخاباتي داشته باشند.</p>
<p>اما خبرگزاری زنان، گزارش داد که در مراکش 50 زن به عنوان امام جماعت انتخاب شدند به گزارش این خبرگزاری براي نخستين بار در کشورهاي اسلامي است که زنان به این سمت منصوب می شوند.اين زنان که به آنها عنوان «مرشد ديني» نيز داده شده است به تعليم مسايل ديني در مساجد، مدارس، بيمارستان‌ها و زندان‌ها خواهند پرداخت و اجازه اقامه نماز جمعه را نخواهند داشت.</p>
<p>بان کی مون، دبیر کل سازمان ملل، از کاهش چشمگیر کمک‌های مربوط به مبارزه با مرگ و میر مادران و کودکان انتقاد کرد. به گفته‌ی وی، کشورهای جی 8 در اجلاس پنج سال پیش خود در اسکاتلند مبلغ 50 میلیارد دلار در این زمینه اختصاص داده بودند که قرار بود تا سال 2010 در اختیار قرار گیرد، اما 20 میلیارد دلار از این مبلغ هنوز پرداخت نشده است.</p>
<p>خبرآن لاین هم گزارشی داشت از جشنواره¬ی پرسر و صدای مدل موی ایرانی که به قول نویسنده¬ی این گزارش از تشویق تا پیگیرد قضایی پیش رفت، این گزارش¬گر می نویسد: تا روز گذشته (26 تیرماه و چند روز پس از پایان جشنواره) اوضاع برای برگزار کنندگان جشنواره حجاب و عفاف خیلی خوب پیش می‌رفت، تا آن که خبر کوتاه روزنامه ایران آنها را آشفته کرد. روزنامه ایران با تأکید بر این که هیچ مجوزی از سوی وزارت فرهنگ و ارشاد اسلامی و دبیرخانه کارگروه مد و لباس برای انتشار ژورنال مو و یا برگزاری جشنواره‌ای به نام حجاب و عفاف در زمینه بحث مدل‌های مو برای مردان صادر نشده نوشت: جا دارد این حرکت مورد پیگرد قضایی قرار گیرد.</p>
<p>البته این سخنان نه دیدگاه‌های شخصی خبرنگار روزنامه ارگان دولت، بلکه سخنان حمید شاه‌آبادی معاون امور هنری وزارت فرهنگ و ارشاد اسلامی بود. این مقام دولتی افزود: "در برخی گزارش‌های رسانه‌ای قید شده که یک شرکت خصوصی با دریافت مجوز از وزارت ارشاد، مدل‌های مو برای آقایان را به نام استان‌های کشور نام‌گذاری کرده که این اقدام، نه کار فرهنگی و بلکه موجب وهن است. "</p>
<p>رئیس فراکسیون روحانیون مجلس هم با بیان این مطلب که 50 درصد دختران ایرانی رفیق پسر دارند خواستار مقابله با رسانه¬های فارسی زبانی شد که به گفته¬ی وی مروج چنین رفتاری هستند.</p>
<p>و در همین راستا! عضو کمیسیون اجتماعی مجلس هم گفت که بهتر است آموزش¬های ازدواج از دوره¬ی راهنمایی آغاز شود. آژانس¬های ازدواج هم در سراسر کشور راه اندازی شدند؛ به این شکل که  تشکلهای غیردولتی برای راه اندازی این آژانسهای ازدواج مجوز میگیرند و با کمک سازمان ملی جوانان دفتری راه اندازی و از امکانات استانداریها و سایر تسهیلات دولتی استفاده کرده و خدماتی را به زوجهای جوان ارائه می کنند!.و البته در هماهنگی کامل با اظهارنظرهای فوق ، رئیس سازمان جوانان استان تهرانف آمار روزی 80 طلاق در تهران را تماما به گردن نبود آموزش¬های پیش از ازدواج انداخت و گفت بیشترین آمار طلاق به دلیل عدم توجه به آموزش قبل از ازدواج و نداشتن مهارت لازم برای تحکیم خانواده است!<br class='autobr' />
.</p>
<p>خبرگزاری بین المللی زنان هم از بازگشایی پرونده¬ی تشکیل وزارتخانه¬ی زنان خبر داد که گویا میان نماینده های مجلس و اعضای شورای فرهنگی اجتماعی زنان و مرکز زنان و نهاد خانواده ریاست جمهوری بین نام وزارتخانه¬ی زنان و یا وزارتخانه¬ی خانواده هنوز اتفاق نظری حاصل نشده است.</p>
<p>شهرزاد نیوز هم از چچن گزارش کرده که رئیس جمهور این کشور در حالی¬که گفته نمی¬داند چه کسانی به زنان بی روسری با تفنگ ساچمه¬ای حمله می کند اما تاکید کرده اگر آنها را ببیند حتما از انها تشکر خواهد کرد.<br class='autobr' />
و به گزارش خبرگزاری ایسنا عضو شوراي فرهنگي اجتماعي زنان با اشاره به ابلاغ مصوبه بازنگري محتواي درسي رشته مطالعات زنان به دانشگاه‌هاي سراسر كشور در سال 88 توسط وزارت علوم، از اجرا نشدن اين مصوبه در برخي دانشگاه‌ها ابراز گلايه كرد.</p>
<p>منيره نوبخت در گفت‌وگو با خبرنگار «زنان» ايسنا،‌ با بيان اين مطلب افزود: برخي از دانشگاه‌هاي كشور از طريق اختيارات شوراي برنامه ريزي دانشگاه‌، از اجراي كامل و دقيق محتواي بازنگري شده رشته مطالعات زنان سرباز مي‌زنند و مصوبه را با اعمال تغييراتي اجرا مي‌كنند.</p>
<p>خانم نوبخت در اظهارنظر دیگری از تدوین سیاست¬های پیشگیری از خشونت علیه زنان خبر داد، او به خبرگزاری زنان ایسنا گفت : مقدمات تدوين اين سياست‌ها در سال 87 مهيا شد، در آن زمان جلساتي از شورای فرهنگی، اجتماعی زنان به اين مقوله اختصاص يافت و پيش‌نويس تدوين شده در جلسات هيات رئيسه شوراي فرهنگي اجتماعي زنان در چند نوبت بررسي و كارشناسي شد.</p>
<p>وي ادامه داد: سياست‌هاي پيشگيري از خشونت عليه زنان جزو موضوعاتي است كه بر اساس توافق اعضاي شورا در ابتداي سال، بايد در سال 89 نهايي شود.</p>
<p>رئیس سازمان ورزش شهرداری تهران اعلام کرد که 62 درصد از زنان تهران از فقر حرکتی رنج می¬برند، وی با بیان اینکه طبق آمارهای جمع‌آوری شده، ۶۲ درصد از بانوان تهرانی دچار فقر حرکتی هستند، خاطرنشان کرد: در هر قشری مادران خانواده دچار پوکی استخوان و مشکلات جسمی و آرامشی هستند که اگر به ورزش بپردازند قطعاً هزینه‌های درمان برای آنها و به طور کلی در جامعه کاهش پیدا خواهد کرد.</p>
<p>و در همان حال مهر گزارش داد که موضوع اعزام تیم فوتبال بانوان به سنگاپور به دلیل کشمکش بر سر حجاب زنان فوتبالیست معلق مانده است. در این گزارش آمده است: سرپرست کاروان اعزام به بازی‌های المپیک جهانی نوجوانان سنگاپور در حالی به جلوگیری از اعزام بانوان فوتبالیست به این بازیها تاکید دارد که رئیس فدراسیون فوتبال مدعی است مجوز لازم برای این اعزام گرفته شده است.</p>
<p>و خوب بدیهی است که با وجود چنین خبرهایی تکواندو ورزش محبوب زنان ایرانی می¬شود. شهرزاد نیوز در گزارش خود در این رابطه می¬نویسد: تکواندو ورزش محبوب زنان ایرانی است. رئیس فدراسیون تکواندو با ذکر این مطلب، عدم رغبت زنان به سایر ورزش های حرفه‌ای را شرط حجاب اسلامی در مسابقات بین المللی دانست که با عدم موافقت جامعه جهانی روبرو می گردد.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=6348 by HTTrack Website Copier/3.x [XR&CO'2014], Sat, 17 May 2025 04:05:43 GMT -->
</html>

