<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=8201 by HTTrack Website Copier/3.x [XR&CO'2014], Sat, 17 May 2025 17:44:49 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 8201
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article8201</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">او کشته شد، چون "نه" گفته بود</h1>
				
				<!-- finde_surligneconditionnel-->

				<p><small>سه شنبه21 تیر 1390</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>خبرآنلاین: خبر مال همین چهارشنبه پیش است. وقتی مهسا امین فروغی در برابر دیدگان حیرت زده مردم در پل مدیریت با ضربات متعدد چاقو توسط همکلاسی‌اش کوشا به قتل رسید.</p>
<p>این بار هم سعادت آباد بوده. یکی از پل‌های سعادت آباد. کنار خیابان، روی پل مدیریت، منتظر تاکسی. این بار هم فیلم گرفته شده، پخش شده، دیده شده. این بار هم قربانی یک زن است، یک دانشجو، یک متهم به «نه» گفتن.</p>
<p>خبر مال همین چهارشنبه پیش است. وقتی مهسا امین فروغی در برابر دیدگان حیرت زده مردم در پل مدیریت با ضربات متعدد چاقو توسط همکلاسی‌اش کوشا به قتل رسید. پسری که به گفته خودش بعد از  چهارسال "نه" شنیدن، دیگر خسته شده و تصمیم گرفته تا زن مورد علاقه اش را به قتل برساند تا دیگر بیشتر از این اذیت نشود و برای عملی کردن تصمیمش، به جلوی دانشگاه محل تحصیل مهسا می رود و پس از آنکه او و دوستش دانشگاه را ترک می کنند و هنگامی که در حال عبور از پل مدیریت بودند به آنها حمله می کند، دوست مهسا را زخمی می کند و روی شکم مهسا می نشیند و با ضربه های چاقو او را به قتل میرساند. حالا دانشجوی عاشق پیشه دانشگاه علامه طباطبایی، قاتل شده و نتوانسته فرار کند و توسط مردم دستگیر شده است و صد البته که مانند همه قاتلها پشیمان است، پشیمان است و پشیمانی هم اینطور که می گویند سودی ندارد.</p>
<p>حالا مهسا فوت کرده و مراسم ترحیمش هم همین دیروز برگزار شده است. کوشا هم به کار خود اعتراف کرده است.</p>
<p>او در اعترافات خود گفته است: "دانشجوی سال چهارم رشته ادبیات دانشگاه علامه طباطبایی هستم و از 4 سال پیش به مهسا علاقه پیدا کردم،‌ اما او به من توجهی نداشت و سرانجام کینه او را به دل گرفتم. با مهسا اصلا دوست نبودم، از همان روزهای نخست دانشگاه مهسا را دیدم و از او خوشم آمد. هربار جلو رفتم قاطعانه «نه» گفت و صددرصد مرا طرد کرد و هیچ‌گاه به من ابراز علاقه نکرد، مهسا همه ذهن و وجودم را تسخیر کرده بود در حالی که از ۲ سال پیش فهمیدم این دختری نیست که همسرم شود اما «نه» گفتن او برایم کابوس شده بود و کینه به دل داشتم. این دختر بسیار پاک بود و با هیچ‌‌کس او را ندیدم اما تحمل شنیدن جواب «نه» را نداشتم. از چند روز پیش تصمیم به قتل مهسا (مقتول) گرفتم. روز حادثه وقتی او به اتفاق یکی از دختران دانشگاه از این محل بیرون رفتند، برای آن که شناسایی نشوم، صورتم را با پارچه پوشاندم و روی پل مدیریت پس از حمله به آنها قصد فرار داشتم که مردم مرا دستگیر کردند و با کتکی که خوردم، تحویل پلیس شدم.»</p>
<p>کوشا که اهل کرمانشاه و از خانواده ای فرهنگی است، حالا تحت نظر روانشناس قرار گرفته و یکی از استادانش درباره او گفته است که « با اطلاع از موضوع وقتی نام دانشجویان را شنیدم باورم نمی‌شد کوشا دست به چنین کاری زده باشد. البته او پسر مغروری بود و از رفتارش در کلاس‌های درس می‌شد فهمید که شخصیت خاصی دارد. اما در این چند سال هیچگونه رفتار غیراخلاقی و مورد انضباطی از او دیده نشده بود و در کل دانشجوی دردسرسازی نبود. اما نمی‌دانم چرا و چگونه این حادثه رخ داد. البته آنچه مسلم است باید گذشته این فرد بخصوص دوران کودکی، نوجوانی و محیطی که در آن رشد کرده را به دقت تحت بررسی کارشناسانه قرار داد تا علت اصلی چنین جنایتی روشن شود.»</p>
<p>اما جالب ترین موضوع در این میان، واکنش صدرالدین شریعتی، رئیس دانشگاه علامه در این مورد است.  رئیس دانشگاه علامه طباطبایی درباره قتل یک دانشجوی دختر دانشکده ادبیات این دانشگاه بر اثر ضربات چاقو اظهار بی اطلاعی کرده و گفته است که « دانشجویان دانشگاه علامه طباطبایی 11 تیر ماه به تعطیلات تابستانه رفتند و خوابگاههای دختران و پسران نیز تعطیل شده اند.»</p>
<p>سید صدرالدین شریعتی در گفتگو با  مهر ضمن بی اطلاعی از جزئیات این حادثه گفت: «احتمال می رود دانشجوی دختری که این حادثه برایش رخ داده است تهرانی است چون دانشجویان دختر دانشگاه علامه طباطبایی که ساکن شهرستان هستند بلیط تهیه کرده و به شهرستان خود عازم شده اند.»</p>
<p>هرچند مصاحبه بعدی او با فارس، چرخش زیادی داشته و در آن گفته است که ما با خانواده این دانشجو همدردیم و ... .</p>
<p>اما فریدون امیرآبادی، معاون دادستان و سرپرست دادسرای جنایی تهران نیز در ارتباط با آخرین پیگیری‌های پرونده در دادسرای جنایی گفته است که «پس از وقوع حادثه، بازپرس رسولی در محل حاضر و از شاهدان تحقیق کرد و مشخص شد عامل جنایت از همکلاسی‌های مقتول بوده است. این پرونده هم‌اکنون در دادسرا در حال تحقیق است و برای قاضی تفاوتی میان پرونده‌های قتل وجود ندارد و ما سعی خواهیم کرد تا با تحقیقات کامل و بازسازی صحنه جنایت و تکمیل پرونده، آن را به دادگاه کیفری استان تهران ارسال کنیم تا متهم محاکمه و مجازات شود.»</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=8201 by HTTrack Website Copier/3.x [XR&CO'2014], Sat, 17 May 2025 17:44:49 GMT -->
</html>

