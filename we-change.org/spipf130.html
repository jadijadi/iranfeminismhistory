<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=5103 by HTTrack Website Copier/3.x [XR&CO'2014], Sat, 17 May 2025 17:40:52 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 5103
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article5103</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">خانواده ندا آقا سلطان نمایش کشته شدن او را محکوم کرد</h1>
				
				<!-- finde_surligneconditionnel-->

				<p><small>جمعه13 آذر 1388</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>خانواده ندا آقا سلطان از نمایش کشته شدن او انتقاد کرده اند</p>
<p><a href="http://www.bbc.co.uk/persian/iran/2009/12/091204_he_neda_show.shtml" class='spip_out' rel='external'>بی بی سی</a> - پدر و مادر ندا آقاسلطان با انتقاد شديد از اجرای يک نمایش خیابانی در باره کشته شدن دختر خود، عوامل دولتی را تنها مسئولان قتل ندا دانستند.</p>
<p>روز جمعه، 4 دسامبر (13 آذر)، علی آقا سلطان، پدر ندا، در مصاحبه با بخش فارسی بی بی سی محتوای یک نمایش خیابانی در مورد ماجرای قتل ندا را مورد انتقاد قرار داد و اجرای این نمایش را ناشی از تلاش مسئولان برای نسبت دادن قتل ندا آقاسلطان به دیگران دانست.</p>
<p>آقای آقاسلطان گفت که جمهوری اسلامی از ابتدا هم از اقدام برای رسیدگی به ماجرای قتل ندا و یافتن و معرفی عاملان آن طفره رفته است.</p>
<p>آقای آقاسلطان در این مصاحبه تصریح کرد که تنها عوامل مرتبط با دولت قاتل ندا بوده اند و افزود :"هیچ کس قاتل ندا نیست که بخواهد غیر دولتی باشد."</p>
<p>وی گفت که ندا آقاسلطان همه روزه در تظاهرات اعتراضی پس از اعلام نتیجه انتخابات ریاست جمهوری شرکت داشت و به جز یکی دو بار، مادرش نیز او را همراهی می کرد.</p>
<p>از پدر ندا آقا سلطان در مورد ادعای روزنامه ایران در مورد پیشنهاد یک شبکه تلویزیونی آمریکایی برای خرید اطلاعاتی از خانواده ندا سئوال شد.</p>
<p>پيش از اين روزنامه ایران، متعلق به خبرگزاری دولتی ایران - ایرنا - نوشته بود که شبکه سی ان ان به خانواده آقاسلطان پیشنهاد کرده تا در برابر دریافت مطالبی جهت استفاده در ساخت فیلمی درباره دخترشان، مبلغی را به آنان پرداخت کند.</p>
<p>علی آقاسلطان این خبر را به شدت تکذیب کرد و گفت که چنین مساله ای صحت ندارد و در این زمینه تکذیبیه ای تحویل روزنامه ایران شده و انتظار دارد این تکذیبیه پس از تعطیلات چند روز آینده، در این روزنامه چاپ شود.</p>
<p>آقای آقاسلطان در این گفتگو اظهار داشت که همراه همسرش در تظاهرات 13 آبان در تهران شرکت داشت و در این تظاهرات، هدف حمله ماموران دولتی قرار گرفت و با ضربات باتوم و باتوم برقی مضروب شد.</p>
<p>ماموران دولتی سپس آقای آقاسلطان و همسرش را برای حدود شش ساعت بازداشت کردند اما در مورد علت بازداشت آنان توضیحی ندادند.</p>
<p>علی آقاسلطان در گفت وگوی خود با بی بی سی فارسی افزود که در این مدت، از آنان بازجویی به عمل آمد اما اتهامی مطرح نشد و مسئولان بازداشتگاه از علت بازداشت و عاملان این بازداشت هم اظهار بی اطلاعی کردند.</p>
<p><strong>اعتراض مادر ندا</strong></p>
<p>پیشتر، سایت اینترنتی شبکه جنبش راه سبز (جرس) هم، که اخبار و مطالب مربوط به مخالفان دولت را چاپ می کند، به نقل از مادر ندا آقاسلطان خبر بازداشت او و همسرش در جریان تظاهرات 13 آبان را منتشر کرده بود.</p>
<p>در این گزارش به نقل از مادر ندا آمده که "روز 13 آبان همراه همسرم به قصد شرکت در مراسم این روز به میدان هفت تیر رفتم اما همین که بیسجی ها جهره ما را شناختند، به شدت ما را مورد ضرب و شتم قرار دادند و سپس برای چند ساعت ما را بازداشت کردند."</p>
<p><strong>مادر ندا: دخترم را نشان کرده بودند و در روز حادثه او را کشتند</strong></p>
<p>وی همچنین خبر روزنامه ایران در مورد خبر دریافت پول از شبکه خبری سی ان ان را به شدت تکذیب کرده و گفته است که "من اگر داشتم، خودم پول می دادم که فیلم دخترم را بسازند، چطور ممکن است برای ساختن فیلم دخترم پول خواسته باشم."</p>
<p>در این مصاحبه، مادر ندا آقاسلطان اجرای نمایش خیابانی ماجرای کشته شدن دخترش را مورد انتقاد شدید قرار داده است.</p>
<p>در این نمایش، سازمان های اطلاعاتی خارجی و آرش حجازی، یکی از حاضران در آخرین لحظات حیات ندا، عاملان طراحی و اجرای طرح تیراندازی و قتل این زن جوان معرفی شده بودند.</p>
<p>به گزارش جرس، مادر ندا در مصاحبه با این سایت گفت که همراه دخترش در تظاهرات اعتراضی پس از انتخابات شرکت می کرد و افزود: "روز به شهادت رسیدن فرزندم، به ندا گفتم امروز نیروهای نظامی حکم تیر گرفته اند، بیرو نرو، اما دخترم اعتراض کرد و گفت که اگر من نروم، تو نروی، دیگران هم نروند، پس چه کسی باید این اعتراض را فریاد بزند."</p>
<p>به گفته خانم آقاسلطان در آن روز، ندا به همراه استادش به تظاهرات رفت و کشته شد.</p>
<p>در این گزارش، به نقل از مادر ندا آقاسلطان آمده است: "خودشان دخترم را کشتند، آنها یک بار که مرا تهدید به سکوت می کردند، از زبانشان در رفت که دخترم را نشان کرده بودند."</p>
<p>وی افزود: "آنها به من گفتند که فیلم تو و دخترت را در راهپیمایی های قبلی داریم و این ادعای آنها نشان می دهد که دخترم را نشان کرده بودند و در روز حادثه، او را کشتند و حالا مقابل سفارت انگلیس نمایش راه انداخته اند."</p>
<p>بعد از ظهر چهارشنبه، به دعوت چند تشکل دانشجوبی طرفدار دولت تظاهراتی در برابر سفارت بریتانیا در تهران برگزار شد و شرکت کنندگان در این تظاهرات، ضمن محکوم کردن سیاست دولت بریتانیا نسبت به دولت ایران و متهم ساختن آرش حجازی به دست داشتن در قتل ندا آقا سلطان، نظر خود در مورد نحوه قتل ندا آقاسلطان را به شکل یک نمایش خیابانی به اجرا گذاشتند.</p>
<p>در این نمایش، زنی که ماسک برچهره داشت نقش ندا آقاسلطان را از جمله در صحنه آخرین لحظات زندگی او بازی کرد.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=5103 by HTTrack Website Copier/3.x [XR&CO'2014], Sat, 17 May 2025 17:40:52 GMT -->
</html>

