<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=3189 by HTTrack Website Copier/3.x [XR&CO'2014], Sat, 17 May 2025 02:55:34 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 3189
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article3189</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">گزارش ماهیانه فعالين ايرانی دفاع از حقوق بشر در اروپا و آمريکای شمالی در مورد نقض گسترده، مستمر و برنامه ریزی شده حقوق بشر در ايران</h1>
				
				<!-- finde_surligneconditionnel-->

				<p><small>شنبه2 آذر 1387</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>فعالين ايرانی دفاع از حقوق بشر در اروپا و آمريکای شمالی</p>
<p>گزارش ماهانه( آبان 1387) در مورد نقض گسترده، مستمر و برنامه ریزی شده حقوق بشر در ايران</p>
<p>نهادهای مدافع حقوق بشر !<br class='autobr' />
ايرانيان مدافع حقوق بشر !</p>
<p>در اين گزارش بخش بسيار کوچکی از موارد نقض حقوق بشر در ايران را که توسط اين شبکه گرد آوری شده است به اطلاع می رسانيم:</p>
<p>بین المللی:<br class='autobr' />
1 ـ گزارشگران بدون مرز هفتمین رده بندی جهانی آزادی مطبوعات را منتشر کرد. این رده بندی معیاری برای سنجش آزادی مطبوعات در 173 کشور جهان است و هر ساله از سوی گزارشگران بدون مرز منتشر می شود:در این گزارش ایران در رده 166 قرار دارد. پس از ایران کشورهای چین، ویتنام، کوبا، برمه، ترکمنستان، کره شمالی و اریتره در آخر جدول قرار دارند. 6 کشور خاورمیانه هر سال در پائین ترین رده های جدول رده بندی جهانی آزادی مطبوعات قرار می گیرند. قهرمانان سرکوب در این منطقه امسال نیز رده خود را حفظ کرده اند. آزادی بیان دیگر به اتوپیا تبدیل شده است. عراق 158، سوریه 159، لیبی 160، عربستان سعودی 161، فلسطین 163 و ایران 166 . روزنامه نگاران یا در محاق سانسوری همه جانبه قرار دارند و یا با خشونتی تباه کننده دست به گریبانند. ایران سالهاست که صدر نشین کشورهای خاورمیانه برای داشتن بیشترین تعداد روزنامه نگار زندانی است. ایران با 10 روزنامه نگار و وب نگار زندانی بزرگترین زندان خاورمیانه برای روزنامه نگاران است.<br class='autobr' />
(گزارشگران بدون مرز 1/8/87)</p>
<p>2 ـ فدراسیون بین المللی جامعه های حقوق بشر و سازمان جهانی مبارزه با شکنجه  با انتشار بیانیه ای اعلام کردند: خانم عشا مومنی یکی از فعالان حقوق زنان و عضو کمپین یک میلیون امضاء که در کالیفرنیا تحصیل می کند ، در سفر خود به تهران به شکلی خودسرانه بازداشت شده و در بند 209 زندان اوین بسر می برد. ماموران امنیتی قبل از انتقال وی به زندان اوین منزل او را در غیابش تفتیش و وسایل او را ، از جمله کامپیوتر و فیلم های مربوط به رساله دکترایش با موضوع جنبش زنان ایرانی است ، ضبط و توقیف کرده اند. این دو نهاد حقوق بشری مراتب نگرانی عمیق خود را در خصوص بازداشت خودسرانه خانم مومنی که مجددا بر سرکوب خشونت آمیز مدافعان حقوق بشر ، به ویژه مدافعان حقوق زن فعال در کمپین یک میلیون امضاء از سوی دولتمردان جمهوری اسلامی صحه می گذارد، اعلام می دارد. در این بیانیه از مقامات جمهوری اسلامی ایران خواسته شده است : تحت هر شرایطی سلامت روحی و جسمی عشا مومنی و دیگر اعضای کمپین یک میلیون امضاء را تضمین کنند، اطمینان دهند که خانم عشا مومنی هر چه سریعتر و بدن هیچ گونه قید وشرطی آزاد خواهد شد ، زیرا حبس او صرفا بدلیل فعالیت های وی در زمینه حقوق بشر بوده و کاملا خود سرانه است .اطمینان دهند که هرگونه اتهام خودسرانه در قبال تمامی مدافعان حقوق زنان که در کمپین "یک میلیون امضاء" نیز فعالیت دارند رفع خواهد شد . سریعا به هرگونه اقدام تهدید آمیز و آزار دهنده در قبال تمامی مدافعان حقوق بشر در ایران پایان دهند. به مواد اعلامیه جهانی حقوق بشر ، تصویب شده توسط مجمع عمومی سازمان ملل در تاریخ 9 دسامبر 1998 احترام گذشته و آن را رعایت کنند. به طور کلی ، تحت هر شرایطی اطمینان دهند که مفاد حقوق بشر و آزادیهای اصلی در ایران مطابق با اعلامیه جهانی حقوق بشر و دیگر عهد نامه های بین المللی و منطقه ای که در زمینه حقوق بشر فعالیت می کنند و ایران نیز آنها را به رسمیت می شناسد رعایت خواهند شد .<br class='autobr' />
 (فدراسیون بین المللی جامعه های حقوق بشر 1/8/87)</p>
<p>3 ـ سازمان عفو بین الملل با انتشار اعلامیه ای نسبت به شکنجه 4 فعال حقوق مدنی آذربایجان ابراز نگرانی کرد. در اعلامیه این سازمان گفته شده مهندس علیرضا صرافی روزنامه نگار و فعال فرهنگی، مهندس حسن راشدی نویسنده، سعید محمدی موغانلی روزنامه نگار و شاعر، مهدی نعیمی مدرس دانشگاه و شاعر از 10 سپتامبر در بند 209 زندان اوین در انفرادی بسر می برند. آنها در معرض شکنجه و رفتار خشونت آمیز قرار دارند. نامبردگان به وکیل دسترسی نداشته اند. سازمان عفو بین الملل از مقامات ایران درخواست کرده است: مقامات اطمینان دهند چهار نفر فعال حقوق آذربایجانیها، در معرض شکنجه و یا دیگر انواع بدرفتاری قرار ندارند. مقامات به آنان اجازه دهند که فورا و بصورت منظم به اعضاء خانواده و وکیل مورد نظر خود و هر نوع مداوای پزشکی که نیاز دارند، دسترسی داشته باشند. درخواست از مقامات که چهار فعال زندانی را آزاد نمایند، مگر اینکه آنان به جرم مشخص جزائی متهم شده و بسرعت تحت محاکمه منصفانه قرار گیرند. توجه دادن به این مسأله که اگر آنان صرفا به خاطر اظهار حق خود برای آزادی بیان و تجمع دستگیر شده اند، زندانیان عقیدتی به حساب آمده، بایستی به فوریت و بدون قید و شرط آزاد شوند. (ساوالان سسی 3/8/87)</p>
<p>4 ـ دیده بان حقوق بشر با انتشار اطلاعیه ای اعلام کرد: حکومت ایران حملات خود را علیه فعالان زن افزایش می دهد و آنان را مشمول حبس های خودسرانه، ممنوعیت خروج از کشور و اذیت و آزار می کند. ماموران امنیتی به سوسن طهماسبی از اعضای کمپین یک میلیون امضاء برای برابری اجازه سوار شدن به هواپیما را ندادند و بدون هیچ اتهامی گذرنامه او را مصادره کردند. مدیر بخش خاورمیانه در دیده بان حقوق بشر گفت: حکومت ایران به جای آنکه بدنبال ساکت کردن حامیان حقوق زنان که طرفدار ایجاد اصلاحات ضروری هستند باشد، باید در جهت لغو قوانین تبعیض آمیز در این کشور گام بردارد. دیده بان حقوق بشر اعلام کرده که قوه قضائیه ایران طی 3 سال گذشته بیش از 100 فعال حقوق زنان را تحت تعقیب قرار داده و به بازداشت، ارعاب و ممنوعیت سفر تعدادی از آنها بویژه کسانیکه در کمپین یک میلیون امضاء برای برابری فعالیت دارند، ادامه می دهد. (دیده بان حقوق بشر 7/8/87)</p>
<p>5 ـ فدراسیون بین المللی جامعه های حقوق بشر (FIDH) و سازمان جهانی مبارزه با شکنجه (OMCT) با انتشار بیانیه ای مراتب نگرانی عمیق خود را نسبت به تائید حکم 11 سال زندان محمد صدیق کبودوند، روزنامه نگار و دبیر سازمان دفاع از حقوق بشر کردستان در دادگاه تجدید نظر اعلام کردند. در این بیانیه از مقامات جمهوری اسلامی ایران خواسته شده است تحت هر شرایطی سلامت روحی و جسمانی آقای محمد صدیق کبودوند را تضمین کنند و اطمینان دهند که وی از درمان پزشکی کافی بهره مند خواهد شد. همچنین اطمینان دهند که ایشان را هر چه سریعتر و بدون هیچ گونه قید و شرطی آزاد خواهند کرد چرا که حبس وی خودسرانه بوده است. اطمینان دهند که هر گونه اتهام خودسرانه برضد آقای کبودوند رفع خواهد شد، زیرا این اتهامات صرفا بدلیل فعالیت های وی در زمینه حقوق بشری مطرح شده است. سریعا به هرگونه اقدام تهدیدآمیز و آزاردهنده به آقای کبودوند و همچنین تمامی مدافعان حقوق بشر در ایران پایان دهند. به مواد اعلامیه مدافعان حقوق بشر، تصویب شده توسط مجمع عمومی سازمان ملل در تاریخ 9 دسامبر 1998 احترام گذاشته و آن را رعایت کنند. به طور کلی، تحت هر شرایطی اطمینان دهند که مفاد حقوق بشر و دیگر عهدنامه های بین المللی و منطقه ای که در زمینه حقوق بشر فعالیت می کنند و ایران نیز آنها را به رسمیت می شناسد رعایت خواهند شد.<br class='autobr' />
 (فدراسیون بین المللی جامعه های حقوق بشر 7/8/87)</p>
<p>6 ـ گزارشگران بدون مرز با انتشار اطلاعیه ای از مقامات مسئول جمهوری اسلامی ایران درخواست کرده به تهدید و آزار علیه مدافعان حقوق زنان پایان دهند. در این اطلاعیه آمده است: ما از مقامات مسئول جمهوری اسلامی می خواهیم به آزار و تهدید علیه مدافعان حقوق زنان که نشانگر وحشت حاکمیت از انتقادات آنهاست، پایان دهند. تنها جرم وب نگاران فمینیست استفاده از آزادی بیان برای روشنگری درباره وضعیت زنان در کشور است. ماموران امنیتی در فرودگاه مانع خروج سوسن طهماسبی عضو تحریریه و مسئول صفحات انگلیسی سایت تغییر برای برابری از کشور شدند و وی را به دادگاه احضار کرده اند. از سوی دیگر ناهید کشاورز و محبوبه حسین زاده دو همکار سایت های تغییر برای برابری، زنستان و مدرسه فمینیستی جهت محاکمه به دادگاه انقلاب احضار شدند. تاکنون بیش از 50 نفر از فعالان کمپین بازداشت و برای آنها پرونده قضایی تشکیل شده است. (گزارشگران بدون مرز 8/8/87)</p>
<p>7 ـ گزارشگران بدون مرز با انتشار اطلاعیه ای در رابطه با تائید حکم یازده سال زندان محمد صدیق کبودوند در دادگاه تجدید نظر استان تهران اعلام کرد: محمد صدیق کبودوند با اتهاماتی بی پایه محکوم به زندان شده است. دفاع از حقوق بشر "اقدام علیه امنیت ملی" نیست. این فقط بهانه ای برای به سکوت وادار کردن روزنامه نگاری است که در نوشته هایش همیشه به تبعیض و نابرابری علیه اقلیت های قومی اعتراض کرده است. حقوق اولیه این روزنامه نگار از جمله حق درمان و ملاقات از سوی مقامات قضائی- امنیتی پایمال می شود. مسئولان جمهوری اسلامی، مسئول سلامت زندانیان هستند. محمد صدیق کبودوند نیاز فوری پزشکی در خارج از زندان را دارد. (گزارشگران بدون مرز 9/8/87)</p>
<p>8 ـ فدارسیون بین المللی جامعه های حقوق بشر و سازمان جهانی مبارزه با شکنجه با انتشار اطلاعیه ای اعلام کردند: نگین شیخ اسلامی رئیس سازمان غیر دولتی "آذر مهر" و یکی از اعضای فعال کمپین "یک میلیون امضاء" بطور خودسرانه دستگیر و در حبس بسر می برد در این بیانیه از مقامات جمهوری اسلامی ایران خواسته شده است : تحت هر شرایطی سلامت روحی و جسمی نگین شیخ اسلامی و دیگر اعضای فعال در کمپین "یک میلیون امضاء" را تضمین کنند ، اطمینان دهند که خانم شیخ اسلامی هر چه سریعتر و بدون هیچ گونه قید و شرطی آزاد خواهد شد ، زیرا حبس او خودسرانه بوده و کاملا مشخص است که صرفا بدلیل فعالیت های وی در زمینه حقوق زنان صورت گرفته ، اطمینان دهند که هرگونه اتهام خود سرانه بر ضد مدافعان حقوق زنان که در کمپین "یک میلیون امضاء" فعالیت می کنند رفع خواهد شد . سریعا به هرگونه اقدام تهدید آمیز و آزاردهنده در قبال تمامی مدافعان حقوق بشر در ایران پایان دهند. به مواد اعلامیه مدافعان حقوق بشر ، تصویب شده توسط مجمع عمومی سازمان ملل در تاریخ 9 دسامبر 1988 احترام گذاشته و آن را رعایت کنند. به طور کلی تحت هر شرایطی اطمینان دهند که مفاد حقوق بشر و آزادی های اصلی در ایران مطابق با اعلامیه جهانی حقوق بشر و دیگر عهد نامه های بین المللی و منطقه ای که در زمینه حقوق بشر فعالیت می کنند و ایران نیز آنها را به رسمیت می شناسد رعایت خواهند شد. (فدارسیون بین المللی جامعه های حقوق بشر 10/8/87)</p>
<p>9 ـ سازمان عفو بین الملل طی نامه ای خطاب به رئیس قوه قضائیه خواستار پایان دادن به نقض حقوق فعالان زنان در ایران شد. سازمان عفو بین الملل در این نامه خواستار روشن شدن هرچه سریعتر دلایل بازداشت "عشا مومنی"، گردید و خواستار آزادی هرچه سریعتر وی شد. همچنین خواستار توضیح درباره اعمالی که علیه سوسن طهماسبی و پرستو الهیاری صورت گرفته و همچنین ممنوع الخروجی تحمیل شده به افراد برای فعالیت صلح آمیز در راستای حق آزادی بیان و حق مشارکت و خواستار لغو هرگونه محدودیت ها و بازگرداندن پاسپورت فعالین حقوق بشری شد. سازمان عفو بین الملل ابراز نگرانی خود را از این موضوع که رویدادهای اخیر تنها بخشی از سرکوب و اعمال فشار سیستماتیک مقامات ایرانی بر فعالین حقوق بشر باشد را ابراز کرد.<br class='autobr' />
(تغییر برای برابری 12/8/87)</p>
<p>10 ـ دیده بان حقوق بشر و کمپین بین المللی حقوق بشر در ایران مشترکا اعلام کردند که در تاریخ 9 آبان ماه 1387 هفتمین نوجوان بنام غلامرضا- ح در سال جاری میلادی در شرایطی به دار آویخته شد، که دقیقا دو روز قبل از آن مقامات ایرانی "با قاطعیت هر گونه اعدام نوجوانان در ایران را تکذیب کرده بودند." این دو سازمان حقوق بشری مشترکا از مقامات ایرانی خواستار پایان دادن فوری به اعدام نوجوانان شدند. ایران تنها کشوری است که در سال جاری میلادی جوانان بزهکار را اعدام کرده است. همچنین ایران در اعدام نوجوانان در جهان از همه کشورها پیشی گرفته است. غلامرضا- ح در زمان ارتکاب جرم 17 ساله بوده و در زمان اعدام 19 سال داشته است. (کمپین بین المللی حقوق بشر در ایران 14/8/87)</p>
<p>11 ـ چهارده سازمان حقوق بشری بین المللی و منطقه ای با انتشار بیانیه ای مشترک نگرانی عمیق خود را در رابطه با افزایش فشار و آزار فعالین مدافع حقوق زنان در ایران اعلام کردند . در این بیانیه آمده است: حکومت ایران طی 3 سال گذشته دست به سرکوب سیتماتیک و گسترده فعالان حقوق زنان زده است . پس از برخورد خشن و بی رحمانه با تجمع 22 خرداد 1385 مقامات ایرانی بسیاری از مدافعان حقوق بشر زن را که در زمینه های مختلف برای ارتقاء برابری جنسیتی و حقوق بشر در ایران فعال بودند را بازداشت ، تهدید و بازجویی کرده و مورد پیگرد قرار داده است. ما شدیدا به ادامه فشار بر این فعالین که به خاطر فعالیت صلح آمیز برای ارتقاء حقوق زنان مورد آزار قرار گرفته اند، اعتراض داریم . ما از دولت ایران می خواهیم که به آزادی اجتماع و تجمع این فعالین احترام بگذارد . اگر دولت ایران می خواهد به تعهداتش در پیمان نامه های بین المللی که عضو آن است پایدار بماند ، سازمانهای جامعه مدنی باید اجازه مراوده آزادانه و مسافرت برای شرکت در کنفرانس های بین المللی را داشته باشند . از این رو خواسته های ما از دولت ایران چنین است : لغو محکومیت زندان زینب پیغمبر زاده ، آزادی عشاء مومنی و برگرداندن وسایلش، بازگرداندن پاسپورت و دیگر وسایل ضبط شده سوسن طهماسبی و رفع ممنوع الخروجی وی که بارها اعمال شده ، بازگرداندن وسائل پرستو الهیاری به وی و رفع اتهام از وی ، پایان دادن به فشار و پیگرد تمام فعالان و مدافعان حقوق بشر در ایران که شامل اعضای کمپین یک میلیون امضاء نیز می شود .( فدارسیون بین المللی حقوق بشر، دیده بان حقوق بشر ، سازمان جهانی علیه شکنجه ، بنیاد بین المللی برای محافظت از مدافعان حقوق بشر ، انجمن حقوق زنان در توسعه ، کمپین بین المللی حقوق بشر در ایران و ...  15/8/87)</p>
<p>12 ـ گزارشگران بدون مرز با انتشار اطلاعیه ای اعلام کردند: هفته نامه "شهروند امروز" یک روز پس از انتقاد آیت الله خامنه ای از مطبوعات، بدستور هیئت نظارت بر مطبوعات توقیف شد. آیت الله خامنه ای در سخنرانی خود بار دیگر به مطبوعات درباره انتقاد از دولت هشدار داده بود. وی در دفاع از دولت رئیس جمهور احمدی نژاد گفت: برخی افراد برای سیاه نمائی در فضای جامعه و ایجاد اغتشاش ذهنی و تردید در مردم تلاش می کنند. از آغاز سال جاری میلادی تا امروز، بیش از 30 نشریه توقیف شده اند. در بخش دیگری از این اطلاعیه آمده است که سولماز ایگدر، وب نگار سایت "کانون زنان ایرانی" از سوی شعبه 31 دادگاه شهرری به 6 ماه زندان محکوم شد. دستگاه قضائی ایران به خدمت دولت درآمده است. روزنامه نگاران منتقد هیچگاه در دادگاهی عادلانه محاکمه نمی شوند. امروز سولماز ایگدر از حق قانونی خود برای درخواست تجدید نظر هم محروم شده است.<br class='autobr' />
( گزارشگران بدون مرز 17/8/87)</p>
<p>13 ـ انجمن حقوق زنان در توسعه (AWID) با صدور بیانیه ای در خصوص ممنوع الخروجی و بازجویی سوسن طهماسبی فعال حقوق زنان و عضو کمپین یک میلیون امضاء ابراز نگرانی کرد: انجمن حقوق زنان در توسعه به شدت نگران گزارش هایی است که حاکی از ممانعت از خروج و بازجویی بیش از 5 ساعت از سوسن طهماسبی فعال حقوق زنان و کمپین یک میلیون امضاء توسط وزارت اطلاعات می باشد. این انجمن در بیانیه خود به عدم دسترسی به وکیل در طی مراحل بازجویی سوسن طهماسبی اشاره کرده و از این مسئله اظهار نگرانی جدی کرده است . این انجمن با تاکید بر مفاد اعلامیه مدافعان حقوق بشر تصویب شده توسط مجمع عمومی سازمان ملل در 9 دسامبر1988 از مسئولان ایران خواستار رفع فوری ممنوع الخروجی خانم طهماسبی و همچنین صدور اجازه خروج و فعالیت بدون محدودیت فعالان حقوق بشر شده است .(تغییر برای برابری 21/8/87)</p>
<p>14 ـ فدارسیون بین المللی جامعه های حقوق بشر و سازمان جهانی مبارزه با شکنجه در رابطه با محکومیت یاسر گلی به 15 سال زندان بیانیه ای صادر کردند. در این بیانیه آمده است : یاسر گلی یکی از فعالان حقوق بشر کرد و دبیر کل اتحادیه دانشجویان کرد در دانشگاههای ایران در شعبه دوم دادگاه انقلاب سنندج به 15 سال زندان همراه با تبعید به زندان کرمان محکوم شد. از دولتمردان جمهوری اسلامی درخواست کرده اند. تحت هر شرایطی ، سلامت روحی و جسمانی یاسر گلی را تضمین کنند. اطیمنان دهند که یاسر گلی هرچه سریعتر و بدون هیچ گونه قید و شرطی آزاد خواهد شد، زیرا حبس او خودسرانه بوده و کاملا مشخص است که صرفا بدلیل فعالیت های وی در زمینه حقوق بشری صورت گرفته. سریعا به هرگونه اقدام تهدید آمیز و آزار دهنده در قبال یاسر گلی و تمامی مدافعان حقوق بشر در ایران پایان دهند. به مواد اعلامیه مدافعان حقوق بشر، تصویب شده توسط مجمع عمومی سازمان ملل در تاریخ 9 دسامبر 1998 احترام گذاشته و آن را رعایت کنند. به طور کلی، تحت هر شرایطی اطمینان دهند که مفاد حقوق بشر و آزادیهای اصلی در ایران مطابق با اعلامیه جهانی حقوق بشر و دیگر عهدنامه های بین المللی و منطقه ای که در زمینه حقوق بشر فعالیت می کنند و ایران نیز آنها را به رسمیت می شناسد رعایت خواهند شد.( فدارسیون بین المللی جامعه های حقوق بشر 22/8/87)</p>
<p>15 ـ فدارسیون بین المللی جامعه های حقوق بشر (FIDH) و سازمان جهانی مبارزه با شکنجه (OMCT) در رابطه با صدور یکسال حبس تعلیقی برای معصومه ضیا فعال کمپین یک میلیون امضاء بیانیه ای صادر کردند. این بیانیه سیاست سرکوب روز افزون دلتمردان جمهوری اسلامی در قبال مدافعان حقوق بشر به ویژه فعالان حقوق زنان در کمپین یک میلیون امضاء را به شدت محکوم می کند . در این بیانیه از دولتمردان جمهوری اسلامی درخواست شده است : تحت هر شرایطی ، سلامت روحی و جسمی معصومه ضیا و تمامی فعالان کمپین "یک میلیون امضاء" را تضمین کنند. اطمینان دهند که هرگونه اتهام خودسرانه در قبال تمامی مدافعان حقوق زنان که در کمپین"یک میلیون امضاء" نیز فعالیت دارند رفع خواهد شد. سریعا به هرگونه اقدام تهدید آمیز و آزار دهنده در قبال تمامی مدافعان حقوق بشر در ایران پایان دهند. به مواد اعلامیه مدافعان حقوق بشر ، تصویب شده در مجمع عمومی سازمان ملل در تاریخ 9 دسامبر 1988 احترام گذشته و آن را رعایت کنند. به طور کلی ، تحت شرایطی اطیمنان دهندکه مفاد حقوق بشر و آزادی های اصلی در ایران مطابق با اعلامیه جهانی حقوق بشر و دیگر عهدنامه های بین المللی و منطقه ای که در زمینه حقوق بشر فعالیت می کنند و ایران نیز آنها را به رسمیت می شناسد رعایت خواهند شد. (فدارسیون بین المللی جامعه های حقوق بشر 23/8/87)</p>
<p>اخبار دانشجویی:<br class='autobr' />
16 ـ مهدیه گلرو، سعید فیض الله زاده، مجید دری و صادق شجاعی، دانشجویان محروم از تحصیل دانشگاه علامه طباطبائی، طی نامه سرگشاده ای خطاب به حجت الاسلام صدرالدین شریعتی، رئیس دانشگاه، به سیاستهای سرکوبگرانه وی اعتراض کرده و خواهان توقف صدور احکام محرومیت از تحصیل و بازگشت به دانشگاه شدند. بارها نوشته ایم و نخوانده اید، بارها گفته ایم و نفهمیده اید، بارها فریاد زده ایم و نشنیده اید. آمدیم به دفترت، از در دیگر رفتی. زمان دیدار خواستیم ندادی. نشریات را یکی پس از دیگری به تعطیلی کشاندی. در انجمنها را بستی و راه را به گفتمان محدود ساختی. هر بار از زیر بار جوابگوئی شانه خالی کردی. باز می گوئیم: فضای دانشگاه باید آزاد باشد. روند احضار های فله ای باید به پایان رسد و ما بی هیچ قید و شرطی باید به دانشگاه بازگردیم. (امیرکبیر 19/8/87)</p>
<p>ضرب و شتم دانشجويان:<br class='autobr' />
17 ـ کوروش محمود کلایه، آروین طاهائی و پدرام رفعتی از فعالین انجمن اسلامی دانشجویان دانشگاه امیرکبیر بدستور واعظ رئیس حراست دانشگاه، توسط 30 نفر از مامورین انتظامات به فرماندهی اعتماد زاده، مورد ضرب و شتم قرار گرفتند. بدستور رحیمی مشاور رئیس دانشگاه، این دانشجویان به دانشگاه ممنوع الورود شدند. (امیرکبیر 19/8/87)</p>
<p>دانشجويان: بازداشت شده<br class='autobr' />
18 ـ مهران عباس زاده دبیر انجمن اسلامی دانشجویان دانشگاه تربیت معلم و عضو شورای عمومی دفتر تحکیم وحدت که در تاریخ 9 آبان توسط نیروهای وزرات اطلاعات بازداشت شده بود پس از یک هفته از زندان آزاد شد. (امیرکبیر 16/8/87)</p>
<p>19 ـ وریا مروتی 25 ساله دانشجوی دانشگاه پیام نور بیجار و عضو انجمن "ژیانه وه" توسط مامورین امنیتی در سنندج مورد ضرب و شتم قرار گرفت و بازداشت شد. (روز 21/8/87)</p>
<p>20 ـ هاشم برزگر 27 ساله دانشجوی حقوق دانشگاه پیام نور تهران و از فعالان آذربایجانی، روز یکشنبه 19/8/87 توسط ماموران وزارت اطلاعات در کرج بازداشت گردید. (ساوالان سسی 22/8/87)</p>
<p>21 ـ رحمان رحیم پور فعال صنفی دانشگاه ارومیه توسط نیروهای امنیتی بازداشت شد . در روز 14 آبان دانشجویان دانشگاه ارومیه در اعتراض به تقلب در نتیجه آرا انتخابات شورای صنفی دانشجویی تحصن نمودند، بدنبال آن از روز 18 آبان رحمان رحیم پور ناپدید گردید. (امیرکبیر 24/8/87)</p>
<p>22 ـ فیروز یوسفی دانشجوی مترجم زبان انگلیسی دانشگاه پیام نور تهران و از فعالین سیاسی آذربایجان به حکم قاضی متین راسخ بازپرس شعبه یک امنیت دادگاه انقلاب تهران توسط مامورین وزارت اطلاعات کرج بازداشت و به بند 209 زندان اوین منتقل گردید . ( کمیته دانشجویی دفاع از زندانیان سیاسی 27/8/87)</p>
<p>توقیف سایتها و نشریات دانشجویی:<br class='autobr' />
23 ـ نشریه دانشجوئی "یولداش" به مدیر مسئولی مرتضی مرادی پس از انتشار 5 شماره بدستور هیئت نظارت بر نشریات دانشجوئی زنجان توقیف گردید. (ساوالان سسی 3/8/87)</p>
<p>24 ـ در اولین جلسه شورای نظارت بر نشریات دانشجوئی دانشگاه سیستان و بلوچستان تعداد 16 نشریه دانشجوئی اعم از سیاسی و علمی لغو امتیاز شدند. (امروز 14/8/87)</p>
<p>دانشجويان: احضار :<br class='autobr' />
25 ـ سحر یزدانی پور از فعالین دانشجویی دانشگاه شیراز و مدیر مسئول نشریه دانشجوئی توقیف شده "قاصدک" با 30 مورد شکایت به اتهام مراوده با همسر خود در کمیته انضباطی مورد بازجوئی قرار گرفت. نامبرده بدلیل شرکت در تحصن های آذر ماه 86 دانشگاه شیراز در کمیته انضباطی به دو ترم محرومیت از تحصیل بصورت تعلیقی محکوم شده بود. (ادوارنیوز 2/8/87)</p>
<p>26 ـ مهدی خدایی دبیر اسبق انجمن اسلامی دانشجویان داشگاه آزاد – واحد شهرری و از اعضای مجموعه فعالان حقوق بشر به همراه سلمان سیما دانشجوی دانشگاه آزاد- واحد کرج و مدیر مسئول نشریه دانشجویی توقیف شده "سلام" به اتهام اقدام علیه امنیت کشور از طریق تبانی و اخلال در نظم جهت محاکمه به شعبه 15 دادگاه انقلاب تهران احضار شد. این دانشجویان در تیرماه سال جاری توسط نیروهای امنیتی حدود یکماه بازداشت شده بودند.(فعالان حقوق بشر در ایران 13/8/87)</p>
<p>27 ـ عسگر اکبرزاده دانشجوی دانشگاه پیام نور اردبیل و مدیر مسئول نشریه دانشجویی توقیف شده "سایان" جهت محاکمه به شعبه 12 دادگاه انقلاب اردبیل احضار شد. نامبرده در خرداد ماه سال جاری بازداشت گردید و پس از تحمل یک ماه زندان با قرار وثیقه 30میلیون تومانی از زندان آزاد شد.<br class='autobr' />
 (فعالان حقوق بشر در ایران 15/8/87)</p>
<p>28 ـ سجاد رادمهر، منصور امینیان، فراز ذهتاب، آیدین خواجه ای، مقصود عهدی، امیر مردانی، احسان نجفی نسب از دانشجویان دانشگاه تبریز و مجید ماکوئی دانشجوی دانشگاه مالک اشتر اصفهان جهت محاکمه به دادگاه انقلاب تبریز احضار شدند. این دانشجویان در تیر ماه توسط نیروهای امنیتی بازداشت و پس از 3 ماه با قرار وثیقه از زندان آزاد شدند. (امیرکبیر 18/8/87)</p>
<p>29 ـ مهدیه گلرو عضو انجمن اسلامی دانشجویان دانشگاه علامه طباطبایی و دانشجوی محروم از تحصیل به دادگاه انقلاب احضار شد. (ادوارنیوز 26/8/87)</p>
<p>دانشجويان: بازجویی<br class='autobr' />
30 ـ میلاد اسدی عضو شورای مرکزی دفتر تحکیم وحدت و دانشجوی دانشگاه خواجه نصیر، مهدی عباس زاده دبیر انجمن اسلامی دانشجویان این دانشگاه به همراه 3 دانشجوی دیگر به علت انتقاد از سخنرانی حسن رحیم پورازغدی عضو شورای عالی انقلاب فرهنگی در کمیته انضباطی مورد بازجوئی قرار گرفتند. (ادوارنیوز 11/8/87)</p>
<p>31 ـ علی اصغر سپهری مدیر مسئول نشریه دانشجوئی "ایران نو" و عضو سابق شورای مرکزی انجمن اسلامی دانشجویان دانشگاه امیرکبیر به اتهام نشر اکاذیب و توهین به سپاه با شکایت ستاد مشترک سپاه پاسداران در شعبه 2 دادسرای کارکنان دولت مورد بازجوئی قرار گرفت. (امیرکبیر 12/8/87)</p>
<p>32 ـ احسان مازندرانی دانشجوی دانشکده خبر و جواد حیدریان دانشجوی سابق این دانشکده، با شکایت رئیس دانشکده خبر جهت بازجوئی به شعبه ششم دادسرای کارکنان دولت احضار شدند. (امیرکبیر 19/8/87)</p>
<p>دانشجويان: محاکمات<br class='autobr' />
33 ـ هود یازرلو دانشجوی دانشگاه معصومیه قم به اتهام تردد به مقر سازمان مجاهدین خلق در کشور عراق و فعالیت تبلیغی در شعبه 15 دادگاه انقلاب تهران به ریاست قاضی صلواتی محاکمه شد. وی در 4 خرداد سال جاری توسط نیروهای امنیتی بازداشت و به بند 209 زندان اوین منتقل گردید.<br class='autobr' />
(فعالان حقوق بشر در ایران 16/8/87)</p>
<p>دانشجويان: احکام صادر شده<br class='autobr' />
34 ـ صباح نصری دانشجوی دانشگاه تهران و هدایت غزالی دانشجوی دانشگاه علامه طباطبایی در دادگاه تجدید نظر استان تهران هر یک به 18 ماه حبس تعزیری محکوم شدند . این دو دانشجوی کرد از 15 پیش در زندان بسر می برند. ( وبلاگ زندان و مبارزه 1/8/87)</p>
<p>35 ـ ستار پرویزی دانشجوی دانشکده فنی کرمانشاه به اتهام عضویت در احزاب کرد و محاربه، در دادگاه تجدید نظر استان کرمانشاه به 16 سال حبس تعزیری توام با تبعید به زندان کرمان و خبات یوسفی دانشجوی رشته برق دانشگاه کرمانشاه به اتهام ذکر شده، در دادگاه تجدید نظر استان کرمانشاه به 13 سال حبس تعزیری توام با تبعید به زندان رشت محکوم شدند. (فعالان حقوق بشر در ایران 3/8/87)</p>
<p>36 ـ جمال رحمانی دانشجوی صنایع و راشد عبداللهی دانشجوی علوم سیاسی دانشگاه اصفهان به اتهام ارتباط با احزاب کردی در شعبه دوم دادگاه انقلاب سنندج به ریاست قاضی طیاری محکوم به زندان و تبعید شدند. جمال رحمانی به 6 سال حبس تعزیری توام با تبعید به زندان ایذه و راشد عبداللهی به 3 سال حبس تعزیری توام با تبعید به زندان مسجد سلیمان محکوم شدند. این دانشجویان در 23 خرداد توسط نیروهای امنیتی در اصفهان بازداشت و سپس به اداره اطلاعات سنندج منتقل شدند. (فعالان حقوق بشر در ایران 1/8/87)</p>
<p>37 ـ ناهید افراسیابی، حمدالله نامجو، سحر یزدانی و اسماعیل جلیلوند مدیران مسئول نشریات دانشجویی "رهگذر" ، "متن" ، "قاصدک" و "عصیان" در کمیته انضباطی دانشگاه شیراز از تحصیل محروم شدند. ناهید افراسیابی و حمدالله نامجو هر کدام به دو ترم محرومیت از تحصیل محکوم شدند که یک ترم آن اجرایی و ترم دیگر آن معلق است. سحر یزدانی و اسماعیل جلیلوند هر کدام به دو ترم محرومیت از تحصیل محکوم شدند ، که به صورت معلق می باشد. 50 نفر از دانشجویان دختر پس از اعتراضات دانشجویان به حضور علی لاریجانی رئیس مجلس در این دانشگاه، به اتهام بدحجابی در کمیته انضباطی مورد بازجویی قرار گرفتند. همچنین 3 دانشجوی دختر به بهانه بدحجابی از دانشگاه اخراج شده اند. (امیرکبیر 5/8/87)</p>
<p>38 ـ امیررضا اردلان دانشجوی ترم 6 رشته روابط بین الملل دانشگاه آزاد شهرضا به اتهام فعالیت تبلیغاتی علیه نظام در دادگاه تجدیدنظر استان اصفهان به 6 ماه حبس تعزیری محکوم شد. نامبرده در 26 خرداد سال جاری توسط نیروهای امنیتی بازداشت شد. (فعالان حقوق بشر در ایران 6/8/87)</p>
<p>39 ـ محمد صالح ایومن دانشجوی علوم سیاسی دانشگاه تهران به اتهام شرکت در تجمع روز دانشجو، اقدام علیه امنیت کشور از طریق فعالیت تبلیغاتی علیه نظام، اجتماع و تبانی به قصد برهم زدن امنیت کشور و ارتباط با احزاب کردستانی در شعبه 28 دادگاه انقلاب تهران به 4 سال زندان محکوم شد. نامبرده بصورت غیرعلنی و بدون حضور هیئت منصفه در دادگاه محاکمه شده است. حکم اخراج قطعی وی از دانشگاه نیز صادر شده است. این دانشجوی دانشگاه تهران در 18 آذر 86 ، روز دانشجو، توسط نیروهای امنیتی بازداشت و پس از 92 روز با قرار وثیقه 80 میلیون تومانی از زندان آزاد شده بود. (امیرکبیر 9/8/87)</p>
<p>40 ـ امیر امیرقلی دانشجوی دانشگاه آزاد قزوین در شعبه 31 دادگاه انقلاب به 6 ماه حبس محکوم شد. نامبرده در شهریور ماه سال جاری مقابل گورستان خاوران محل دفن زندانیان سیاسی اعدام شده در تابستان 1367 بازداشت شده بود و پس از 12 روز با قرار وثیقه 100 میلیون تومانی از زندان آزاد گردید. (سلام دمکرات 14/8/87)</p>
<p>41 ـ بهرام شجاعی دانشجوی دانشگاه آزاد – واحد تهران جنوب در دادگاه به 6 ماه زندان محکوم شد، این حکم به مدت یکسال به حالت تعلیق در آمد. نامبرده سال گذشته بدستور دادسرای انقلاب تهران برای مدتی بازداشت گردید. (سلام دمکرات 14/8/87)</p>
<p>42 ـ یاسر گلی دانشجوی سنندجی به اتهام هواداری از یک حزب کردی اپوزیسیون به عنوان محارب در شعبه دوم دادگاه انقلاب سنندج به ریاست قاضی طیاری به 15 سال حبس تعزیری همراه با تبعید به زندان بافت در استان کرمان محکوم شد. این دانشجو از مهر ماه سال گذشته در بازداشتگاه اداره اطلاعات و زندان مرکزی سنندج بسر می برد. (سازمان دفاع از حقوق بشر کردستان 16/8/87)</p>
<p>43 ـ میلاد اسدی، مهدی عباس زاده، بهنام صفری، علی پرویز و عباس صمدبابائی دانشجویان دانشگاه صنعتی خواجه نصیرالدین طوسی به علت در دست داشتن پلاکاردهائی در اعتراض به سخنرانی رحیم پورازغدی، عضو شورای عالی انقلاب فرهنگی، توسط کمیته انضباطی به 8 ترم محرومیت از تحصیل محکوم شدند. سه دانشجوی اول هر کدام به دو  ترم و نفرات چهارم و پنجم هرکدام به یک ترم محرومیت از تحصیل بدون احتساب سنوات محکوم گردیدند. (ادوارنیوز 18/8/87)</p>
<p>دانشجويان صدور قرار وثیقه:<br class='autobr' />
44 ـ سجاد رادمهر ، آیدین خواجه ای و فراز زهتاب دانشجویان دانشگاه تبریز که در تاریخ 27 تیر توسط ماموران اداره اطلاعات بازداشت شده بودند ، هرکدام به قید  وثیقه 50 میلیون تومانی از زندان آزاد شدند. امیر مردانی پس از تحمل 76 روز بازداشت ، مجید ماکوئی پس از 57 روز بازداشت و احسان نجفی نسب پس از تحمل 28 روز بازداشت هرکدام به قید وثیقه 50 میلیون تومانی از زندان تبریز آزاد شدند. همچنین مقصود عهدی و منصور امینیان پس از تحمل 68 روز بازداشت هرکدام به قید وثیقه 20 میلیون تومانی از زندان تبریز آزاد شدند.(کمیته گزارشگران حقوق بشر 7/8/87)</p>
<p>45 ـ مازیار معصومی و ارسلان صادقی از فعالان دانشجوئی طیف "آزادیخواه و برابری طلب" دانشگاه اصفهان پس از 18 روز بازداشت، هر یک به قید وثیقه 50 میلیون تومانی از زندان آزاد شدند.<br class='autobr' />
 (فعالان حقوق بشر در ایران 10/8/87)</p>
<p>جلوگیری از برگزاری مراسم و منحل کردن نهادهای مدنی:<br class='autobr' />
46 ـ مراسم اکران ویژه فیلم "سه زن" با حضور گسترده فعالان سیاسی، مدنی و دانشجویی در سینما ایران برگزار شد. قسمت دوم این برنامه که به نقد و بررسی موانع سینمای مستقل ایران اختصاص داشت، با فشار نیروهای امنیتی ، مراسم لغو شد. این مراسم به صورت مشترک از سوی کمیته فرهنگی سازمان دانش آموختگان ایران و کمیته فرهنگی دفتر تحکیم وحدت برگزار گردید . نیروهای امنیتی اقدام به بازداشت دو عکاس در بیرون سینما کردند و پس از ضبط دوربین هایشان آزاد شدند. (ادوارنیوز 5/8/87)</p>
<p>47 ـ سخنرانی کوروش زعیم عضو شورای مرکزی جبهه ملی ایران در پاسارگاد به مناسبت روز جهانی کوروش بزرگ بدستور ماموران امنیتی لغو گردید. (خبرگزاری جبهه ملی ایران 8/8/87)</p>
<p>48 ـ اداره اماکن نیروی انتظامی شهرستان قروه و اداره ارشاد با بازگشایی آموزشگاه زبان کردی در این شهر مخالفت کردند. اداره ارشاد به بهانه عدم تاهل خانم خاتون حبیبی و ناهمخوانی رشته تحصیلی وی با تدریس زبان کردی نامبرده را به عنوان مسئول آموزشگاه رد صلاحیت کرده اند.<br class='autobr' />
(سازمان دفاع از حقوق بشر کردستان 20/8/87)</p>
<p>فیلتر کردن سایتهای خبری:<br class='autobr' />
49 ـ برای چهارمین بار سایت خبری مجموعه فعالان حقوق بشر در ایران فیلتر شد. (فعالان حقوق بشر در ایران 2/8/87)</p>
<p>50 ـ عبدالصمد خرم آبادی مشاور قضایی دادستانی کل کشور گفت: در حال حاضر بیش از پنج میلیون سایت اینترنتی مطابق قوانین جمهوری اسلامی فیلتر شده اند.(مهر 28/8/87)</p>
<p>مطبوعات توقیف شده:<br class='autobr' />
51 ـ هفته نامه "شهروند امروز" به مدیر مسئولی محمد عطریانفر و سردبیری محمد قوچانی پس از انتشار 71 شماره به اتهام غیر واقعی جلوه دادن برخی اقدامات دولت بدستور هیئت نظارت بر مطبوعات توقیف گردید. (فارس 15/8/87)</p>
<p>52 ـ انجمن صنفی روزنامه نگاران ایران اعلام کرد: امتیاز ماهنامه ادبی ـ هنری "ارژنگ" به مدیر مسئولی احمد طالبی نژاد و سردبیری مجید اسلامی پس از انتشار یک شماره بدستور هیئت نظارت بر مطبوعات وزارت فرهنگ و ارشاد اسلامی لغو گردید. (کارگزاران 20/8/87)</p>
<p>مطبوعات: احضار روزنامه نگاران<br class='autobr' />
53 ـ تعدادی از روزنامه نگاران ایرانی که قرار بود به میزبانی نهاد ضد جنگ (WPR) برای پوشش انتخابات ریاست جمهوری امریکا به این کشور سفر کنند، به رغم هماهنگی قبلی با وزارت ارشاد، در فرودگاه از سفر منع شدند. گذرنامه هایشان توقیف و در روزهای اخیر جهت بازجویی به نهادهای امنیتی احضار شدند. (گویا 4/8/87)</p>
<p>54 ـ حسین مختاریان مدیر مسئول روزنامه توقیف شده "آزاد" به اتهام نشر اکادیب به قصد تشویش اذهان عمومی، نشر مطالب خلاف واقع و توهین جهت محاکمه به شعبه 1083 دادگاه عمومی تهران احضار شد. (ایسنا 6/8/87)</p>
<p>55 ـ مدیران مسئول روزنامه های "ابتکار" ، "گل" ، هفته نامه "تولید" و ماهنامه «کنکاش » جهت محاکمه به شعبه 76 دادگاه کیفری استان تهران احضار شدند. (ایسنا 27/8/87)</p>
<p>56 ـ ثریا دارابی سردبیر مجله توقیف شده « قلم معلم» فرهنگی با سابقه و عضو سابق هیئت مدیره کانون صنفی معلمان ایران به همراه سجاد خاکساری خبرنگار  نشریه « قلم معلم» که در جریان اعتراضات معلمان در اسفند سال 1385 به مدت چند روز بازداشت گردید، جهت محاکمه به شعبه 15 دادگاه انقلاب تهران احضار شدند.(کانون صنفی معلمان ایران 28/8/87 )</p>
<p>مطبوعات: محاکمه روزنامه نگاران<br class='autobr' />
57 ـ مدیر سایت خبری "جام نیوز" به اتهام نشر اکاذیب به قصد تشویش اذهان عمومی با شکایت مهرداد بذرباش مدیر عامل شرکت سایپا در شعبه 12 بازپرسی دادسرای ویژه رسیدگی به جرائم کارکنان دولت مورد بازجوئی قرار گرفت. (ایسنا 7/8/87)</p>
<p>58 ـ قلی شیخی مدیر مسئول روزنامه "توسعه" به علت چاپ مصاحبه ای با علی اکبر موسوی خوئینی، نماینده دوره ششم مجلس در رابطه با بازداشتگاه های غیر قانونی به اتهام تبلیغ علیه نظام، نشر اکاذیب به قصد تشویش اذهان عمومی، چاپ و انتشار مطالب خلاف عفت عمومی، با شکایت مدعی العموم، سپاه پاسداران و بسیج تهران در شعبه 1083 دادگاه عمومی تهران به ریاست قاضی حسین حسینیان محاکمه شد.<br class='autobr' />
(ایسنا 19/8/87)</p>
<p>59 ـ مهدی فضائلی مدیر عامل سابق خبرگزاری فارس با شکایت سازمان نظام پزشکی دانشگاه آزاد اسلامی و حسین موسویان در شعبه 1083 دادگاه عمومی تهران بریاست قاضی حسین حسینیان محاکمه شد.<br class='autobr' />
 (ایسنا 21/8/87)</p>
<p>60 ـ مدیر سایت خبری "انتخاب" به اتهام نشر اکاذیب به قصد تشویش اذهان عمومی با شکایت استانداری فارس، وزیر اسبق کشاورزی و حسن بیادی عضو شورای شهر تهران بصورت غیابی در شعبه 1083 دادگاه عمومی تهران به ریاست قاضی حسین حسینیان محاکمه شد. (ایسنا 21/8/87)</p>
<p>61 ـ ثریا عزیزپناه مدیر مسئول ماهنامه کردی ـ فارسی "راسان" به اتهام تبلیغ به نفع گروهک تروریستی مخالف نظام با شکایت فرمانده بسیج شهرستان پاوه در شعبه کارکنان دولت در تهران مورد بازجویی قرار گرفت. از سوی دادگاه مبلغ 10 میلیون تومان وجه الکفاله برای وی صادر شد. (سازمان دفاع از حقوق بشر کردستان 26/8/87)</p>
<p>مطبوعات: بازداشت روزنامه نگاران<br class='autobr' />
62 ـ بهمن توتونچی روزنامه نگار و عضو تحریریه هفته نامه توقیف شده "کرفتو" توسط نیروهای امنیتی بازداشت شد. وی سال گذشته با فشار دستگاه امنیتی و اداره ارشاد سنندج مجبور به استعفاء از تحریریه "کرفتو" شد. (سازمان دفاع از حقوق بشر کردستان 28/8/87)</p>
<p>63 ـ حسین درخشان مسئول وبلاگ «سردبیر خودم» که از خارج به ایران برگشته بود ، توسط ماموران امنیتی بازداشت شد.(تابناک 28/8/87)</p>
<p>اخبار مربوط  به فعالین سیاسی ، فرهنگی و اجتماعی:<br class='autobr' />
64 ـ نیروهای امنیتی با تهدید و تحت فشار گذاردن مجتبی سمیع نژاد و بلاگ نویس و زندانی سیاسی ، خواهان توقف فعالیت وی شده اند . نیروهای امنیتی چندی پیش با بازداشت شیدا جهان بینی همسر مجتبی سمیع نژاد اقدام به تهدید او کرده اند . آنها از همسر سیمع نژاد خواسته اند تا دادخواستی را علیه وی تسلیم دادگاه نماید و در آن از شوهرش بدلیل فساد اخلاقی شکایت نموده و طلاق بگیرد . مجتبی سیمع نژاد در سال 83 در پرونده معروف به وبلاگ نویسان توسط اطلاعات سپاه پاسداران به مدت 9 ماه بازداشت گردید .<br class='autobr' />
(کمیته گزارشگران حقوق بشر 14/8/87)</p>
<p>65 ـ حسین مفید رئیس دیوانعالی کشور اعلام کرد: زندانهای ما در شرایط و وضعیتی قرار دارد که شاید بتوان ادعا کرد از زندانهای ممتاز جهان بشریت است و این موضوع حقوق بشر که علیه کشور ما مطرح می شود صد در صد سیاسی است و هیچکدام واقعیت ندارد. ما چیزی به عنوان نقض حقوق بشرنه در قوانین و نه در مرحله اجرا نداریم. نامبرده افزود: در جمهوری اسلامی ما انتخاب رئیس قوه قضائیه به انتخاب مردم نیست. در راس نظام و حکومت ما شخصیتی به عنوان رهبر انقلاب یک مقام الهی و مرجعیت دینی است و دارای خصوصیاتی در حد بسیار فوق العاده است و در همه امور نظارت عالی دارد. (ایسنا 15/8/87)</p>
<p>66 ـ حمید والائی دانش آموخته حقوق قضایی و قبول شده آزمون کانون وکلای آذربایجان شرقی که بدستور اداره اطلاعات تبریز رد صلاحیت شد ، طی نامه ای خطاب به رئیس کمیسیون حقوق بشر کانون وکلای دادگستری استان آذربایجان شرقی اعلام کرد: در مورخه 25 تیر سال جاری توسط ادراه اطلاعات تبریز به مدت 13 روز بازداشت و مورد شکنجه قرار گرفتم. در ایام بازداشت در سلول انفرادی تعدادی از دندانهایم شکسته و لثه هایم التهاب و خونریزی کرده و ازناحیه پای راست و سرم دچار آسیب شدم .همچنین در حین شکنجه چندین بار بیهوش شدم و الان دچار سرگیجه و سردردهای شدید هستم. پس از شکنجه مذکور تقاضای پزشک معالج و معرفی به پزشکی قانونی را کردم که از عمل به این تقاضا نیز امتناع ورزیدند. (ساوالان سسی  22/8/87)</p>
<p>67 ـ رضا خندان عضو کمیته مبارزه با سانسور "کانون نویسندگان ایران" اعلام کرد: طبق آمارهای غیر رسمی، بسیاری از کتابهای نویسندگان حدود 4000 کتاب و شاید هم بیشتر ، همینطوری در ارشاد منتظر مجوز مانده است . حتی کتابهایی که مجوز می گیرند گاهی روی یک تکه کاغذ می نویسند که فلان بخش آن باید حذف شود، فلان کلمه و جمله باید عوض شود، حتی مواردی بوده که پس از اینکه کتاب چاپ شده اجازه ترخیص از چاپخانه را نداده اند و آن را نگهداشته اند. این ترس را همیشه در ناشرین بوجود آورده اند که خود ناشرین مبدل به یک عامل سانسور شده و بترسند از اینکه مبادا کتابی چاپ کنند که در چاپخانه ها بماند .<br class='autobr' />
(رادیو فردا 25/8/87)</p>
<p>احضار فعالین سیاسی ، فرهنگی ، اجتماعی به دادگاهها:<br class='autobr' />
68 ـ ابراهیم نوری دانش آموز دبیرستان مدرس شهرستان اهر جهت بازجویی به شعبه اول دادگاه اهر احضار شد . جرم این دانش آموزدرخواست تحصیل به زبان مادری خویش "ترکی آذربایجانی" می باشد.<br class='autobr' />
( فعالان حقوق بشر در ایران 22/8/87)</p>
<p>69 ـ امیر رضا امیر بختیار مسئول حزب ایران در استان خوزستان و از کوشندگان جبهه ملی ایران جهت بازجویی به ستاد خبری اطلاعات احضار شد. ( کمیته گزارشگران حقوق بشر 30/8/87)</p>
<p>70 ـ وحید شیخ باغلو و محمود فضلی از فعالان آذربایجانی جهت بازجویی به اداره اطلاعات تبریز احضار شدند. نامبردگان در تاریخ 7 آبان ماه سال جاری در پی شرکت در مراسم استقبال از آزادی دانشجویان زندانی ، به همراه پنج نفر دیگر از شرکت کنندگان در مراسم توسط نیروی انتظامی در مقابل زندان تبریز مورد ضرب و شتم قرار گرفتند.(فعالان حقوق بشر در ایران 30/8/87)</p>
<p>محاکمه فعالین سیاسی فرهنگی و اجتماعی:<br class='autobr' />
71 مهندس احمد دانش پذیر وبلاگ نویس و تحلیل گر مسائل سیاسی به همراه فرزندش دامون دانش پذیر به اتهام تبلیغ علیه نظام و ارتباط با گروههای اپوزسیون در شعبه 15 دادگاه انقلاب تهران محاکمه شدند. مهندس احمد دانش پذیر در 23 بهمن سال 86 توسط نیروهای امنیتی بازداشت و به بند 209  زندان اوین منتقل گردید.<br class='autobr' />
( کمیته گزارشگران حقوق بشر29/8/87)</p>
<p>بازداشت فعالین سیاسی فرهنگی و اجتماعی:<br class='autobr' />
72 ـ حاجی محمدنور شه بخش توسط مامورین اداره اطلاعات زاهدان، روز یکشنبه 21 مهر ماه بازداشت گردید. خانواده نامبرده بعد از گذشت 17 روز هنوز از محل نگهداری، علت دستگیری و یا وضعیت وی اطلاعی دریافت نکرده اند. (دیده بان حقوق بشر بلوچستان 9/8/87)</p>
<p>73 ـ مجید ویسی 35 ساله اهل شهرستان ثلاث باباجانی به اتهام همکاری با احزاب اپوزیسیون کرد توسط نیروهای امنیتی بازداشت و به اداره اطلاعات شهرستان کرمانشاه منتقل گردید. (فعالان حقوق بشر در ایران 11/8/87)</p>
<p>74 ـ وریا اسکندری و دیاکو قبادی در شهر کامیاران از توابع استان کردستان توسط نیروهای امنیتی بازداشت شدند. (فعالان حقوق بشر در ایران 12/8/87)</p>
<p>75 ـ مسعود حسین پناهی فعال سیاسی در شهرستان دهگلان توسط نیروهای امنیتی بازداشت و به اداره اطلاعات شهر قروه منتقل گردید. وی سال گذشته به مدت یک ماه و امسال نیز به مدت 10 روز توسط نیروهای امنیتی بازداشت شده بود. (فعالان حقوق بشر در ایران 18/8/87)</p>
<p>76 ـ عبداله عباسی جوان استاد دانشگاه رجایی ، حسین حسینی دبیر اسبق انجمن اسلامی آموزشکده رازی شهر اردبیل و فیروز حسین پور از شرکت کنندگان در مراسم بزرگداشت سردار ملی ستارخان در شاه عبدالعظیم توسط نیروهای امنیتی بازداشت شدند. (کمیته گزارشگران حقوق بشر 23/8/87)</p>
<p>77 ـ وحید نبی زاده 25 ساله از تجار مرزی شهر سلماس به اتهام همکاری با اپوزیسیون کرد توسط نیروهای امنیتی دستگیر و به بازداشتگاه اداره اطلاعات سلماس منتقل گردید. (فعالان حقوق بشر در ایران 12/8/87)</p>
<p>78 ـ جمشید زارعی از فعالان آذربایجانی در محل کار خود توسط مامورین اداره اطلاعات تبریز بازداشت گردید.نامبرده در 21 اردیبهشت سال جاری توسط مامورین امنیتی بازداشت شد و حدود 3 ماه در بازداشتگاه اداره اطلاعات و زندان عمومی تبریز بسر برد. ( کمیته گزارشگران حقوق بشر 30/8/87)</p>
<p>فعالين سياسی، فرهنگی و اجتماعی: احکام صادره شده توسط دادگاه ها<br class='autobr' />
79  ـ خلیل فاتحی و هوشیار پشابادی اهل روستای "الک" از توابع شهرستان کامیاران به اتهام عضویت در احزاب کرد و محاربه، در دادگاه تجدید نظر استان کرمانشاه به 28 سال حبس تعزیری محکوم شدند. خلیل فاتحی به 18 سال حبس تعزیری توام با تبعید به زندان سمنان و هوشیار پشابادی به 10 سال حبس تعزیری توام با تبعید به زندان قم. (فعالان حقوق بشر در ایران 3/8/87)</p>
<p>80 ـ محمد صدیق کبودوند موسس سازمان دفاع از حقوق بشر کردستان و مدیر مسئول هفته نامه توقیف شده "پیام مردم" به اتهام تشکیل جمعیت مدافع حقوق بشر ، دعوت از جمهوری اسلامی به پایبندی به تعهدات حقوق بشری ، دفاع از حقوق بشر و افشای موارد نقض حقوق بشر در گفتگو با رسانه های عمومی در شعبه 54 دادگاه تجدید نظر استان تهران به 11 سال حبس تعزیری محکوم شد. آقای کبودوند از 16 ماه پیش در زندان بسر می برد. (سازمان دفاع از حقوق بشر کردستان 4/8/87)</p>
<p>81 ـ حمیده نبوی به اتهام قصد شرکت در مراسم بیستمین سالگرد قتل عام زندانیان سیاسی سال 1367 در دادگاه انقلاب شهر ری به یکسال زندان محکوم شد. نامبرده در 16 مهر توسط مامورین اطلاعات بازداشت و به سلولهای انفرادی بند 209 زندان اوین منتقل گردید. (فعالین حقوق بشر و دمکراسی در ایران 7/8/87)</p>
<p>82 ـ علی پاسبار معلم مهابادی به اتهام اقدام علیه امنیت ملی و همکاری با احزاب اپوزیسیون در دادگاه انقلاب مهاباد به تحمل 2 سال حبس تعزیری و 4 سال حبس تعلیقی محکوم شد. نامبرده توسط نیروهای امنیتی بازداشت و به زندان مهاباد منتقل گردید. (موکریان نیوز 9/8/87)</p>
<p>83 ـ رضا عبدی سنبل آبادی دبیر آموزش و پرورش منطقه نازی آباد تهران بعلت شرکت در تجمع اعتراضی معلمان به اتهام اخلال در نظم عمومی و شرکت در تجمع غیرقانونی در شعبه 1059 دادگاه جزائی مجتمع بهشتی به ریاست قاضی سید حمیدرضا حسینی به پرداخت 2 میلیون و پنجاه هزار تومان جریمه نقدی بدل از حبس و شلاق محکوم شد. نامبرده در تجمع 19 اردیبهشت 86 معلمان توسط نیروهای امنیتی بازداشت و به زندان اوین منتقل گردید. وی پس از چند هفته با قرار وثیقه 40 میلیون تومانی از زندان آزاد شد.<br class='autobr' />
 (کانون صنفی معلمان تهران 11/8/87)</p>
<p>84 ـ یوسف عزیزی بنی طرف، عضو کانون نویسندگان ایران به اتهام تبلیغ علیه نظام و توطئه علیه امنیت داخلی و خارجی کشور در شعبه 34 دادگاه تجدید نظر استان  تهران به 5 سال زندان محکوم شد. (ایسنا 22/8/87)</p>
<p>85 ـ جلال جلالی زاده نماینده سنندج در دوره ششم مجلس شورای اسلامی در شعبه ششم دادگاه تجدید نظر استان گلستان به پرداخت 300 هزار تومان جریمه نقدی محکوم شد. (ایسنا 22/8/87)</p>
<p>86 ـ صابر بیت اللهی و بهمن نصیرزاده از دبیران شهرهای ماکو و پلدشت به اتهام تبلیغ به نفع گروههای مخالف نظام ، اقدام برای براندازی نظام جمهوری اسلامی ، پخش اعلامیه ، فعالیتهای پان ترکیستی و تجزیه طلبانه در شعبه اول دادگاه انقلاب اسلامی خوی بصورت غیابی هر کدام به تحمل یک سال حبس تعزیری محکوم شدند. (کمیته گزارشگران حقوق بشر25/8/87)</p>
<p>87 ـ فهیم رضا زاده به اتهام همکاری با پژاک در دادگاه به 10 سال حبس تعزیری توام با تبعید محکوم شد . همچنین حسین یاسمنی با همین اتهام به 2 سال حبس تعزیری محکوم گردید. (فعالان حقوق بشر درایران 26/8/87)</p>
<p>88 ـ نادر قدیمی دبیر کانون صنفی معلمان همدان به علت شرکت در اعتراضات صنفی معلمان در دادگاه تجدید نظر به یکسال تبعید به منطقه خزل در 145 کیلومتری همدان محکوم شد.نامبرده از 20 مهر 87 برای گذراندن دوران تبعید راهی منطقه خزل شد. همچنین یوسف زارعی عضو هیئت مدیره کانون صنفی معلمان همدان در دادگاه تجدید نظر به یکسال تبعید به شهرستان نهاوند محکوم گردید. نامبرده هم اکنون برای کذراندن دوره تبعید در شهرستان نهاوند بسر می برد.( کانون صنفی معلمان ایران 26/8/87)</p>
<p>اخبار مربوط به زندانيان سياسی:<br class='autobr' />
89 ـ نسرین ستوده وکیل مدافع محمد صدیق کبودوند اعلام کرد: موکلش به 11 سال زندان محکوم شده است. این حکم در حالی صادر می شود که فعالیت آقای کبودوند صرفا در زمینه حقوق بشر بوده است. نسرین ستوده گفت: محمد صدیق کبودوند به جز اتهام تاسیس سازمان دفاع از حقوق بشر کردستان، به ارتباط با سازمانهای مرتبط با سازمان ملل متحد و ارسال نامه و گزارش به سازمان ملل و شخص کوفی عنان، دبیر کل وقت سازمان ملل متحد نیز متهم شده است. وی درباره ی سابقه صدور حکم یازده سال زندان برای فعالان حقوق بشر گفت: من تا به حال با چنین حکم سنگین برای یک مدافع حقوق بشر روبه رو نشده بودم. صدور چنین حکمی می تواند زنگ خطری برای همه فعالان حقوق بشر باشد و به همین دلیل جا دارد که همه فعالان این عرصه در ایران و سایر کشورها توجه کافی را به این حکم نشان دهند. (رادیو فردا 5/8/87)</p>
<p>90 ـ نسرین ستوده وکیل مدافع محمد صدیق کبودوند اعلام کرد: موکلش در شعبه 54 دادگاه تجدید نظر استان تهران به 11سال زندان محکوم شده است. اتهام آقای کبودوند تاسیس سازمان دفاع از حقوق بشر کردستان و ارسال گزارش هایی از وضعیت حقوق بشر ایران به نهادهای بین المللی و کوفی عنان دبیرکل سابق سازمان ملل متحد است . خانم ستوده گفت: موکلش شرایط دشواری در زندان دارد و به خدمات پزشکی و بهداشتی نیازمند است. وی از ماه گذشته ممنوع الملاقات نیز شده و خانواده اش در این مدت نتوانسته اند با وی دیدار کند. (بی بی سی 6/8/87)</p>
<p>91 ـ علیرضا صرافی مدیر مسئول ماهنامه توقیف شده "دیلماج" و عضو شورای ملی صلح، سعید محمدی سر دبیر سابق هفته نامه "یارپاق"، حسن راشدی نویسنده و روزنامه نگار و مهدی نعیمی مدرس زبان ترکی که از 20 شهریور در سلولهای انفرادی بند 209 زندان اوین بسر می برند. در اعتراض به ادامه نگهداری و برخوردهای غیر قانونی با ایشان در مدت طول بازداشت، دست به اعتصاب غذا زده اند. (امیرکبیر 9/8/87)</p>
<p>93 ـ مهندس ابراهیم رشیدی فعال آذربایجانی پس از تحمل 5 ماه حبس تعزیری با پرداخت 50 هزار تومان جزای نقدی از زندان ارومیه آزاد شد. (ساوالان سسی  16/8/87)</p>
<p>94 ـ علیرضا صرافی مدیر مسئول ماهنامه توقیف شده "دیلماج" و عضو شورای ملی صلح، سعید محمدی سردبیر سابق هفته نامه یارپاق، حسن راشدی نویسنده و روزنامه نگار و مهدی نعیمی مدرس زبان ترکی، هر یک با قرار وثیقه 50 میلیون تومانی از بند 209 زندان اوین آزاد شدند. این چهار فعال آذربایجانی به همراه 15 نفر دیگر در 20 شهریور توسط ماموران امنیتی در تهران بازداشت شدند. فعالان آذربایجانی به اتهام اجتماع و تبانی در جهت اخلال در امنیت کشور توسط متین راسخ در دادگاه انقلاب مورد بازجوئی قرار گرفته اند.<br class='autobr' />
 (کمیته گزارشگران حقوق بشر 18/8/87)</p>
<p>95 ـ هیجده نفر از زندانیان سیاسی زندان مرکزی سنندج طی نامه ای خطاب به رئیس قوه قضائیه اعلام کردند: آنچه که در زندان مرکزی سنندج بر ما می رود تداوم و استمرار همان شرایط بازداشتگاههای امنیتی است که قبلا روزها و ماه ها با آن دست به گریبان بوده ایم. نظارت ریز و حساب شده مسئولین زندان سنندج تداعی کننده انگیزاسیون و تفتیش عقاید قرون وسطایی است، کوچکترین حرکات و عادی ترین اظهار نظرها می تواند بدترین عواقب را بدنبال داشته باشد. سرسلسله تهدیدات و عواقب قابل پیش بینی برای زندانیان سیاسی "تبعید" است. وضعیت عمومی زندان برای کلیه زندانیان اعم از سیاسی و غیر سیاسی بس نامناسب و دور از استانداردها و معیارهای پذیرفته شده است. توزیع و مصرف وسیع و آشکار مواد مخدر و قرص های روان گردان و توهم زا و سکوت مسئولین در قبال آن، نصب شبکه های توری فولادی روی هواخوری کوچک، دریغ نمودن امکانات محدود زندان از زندانیان، وضعیت نامناسب قضایی بگونه ای است که قضات حداقل رفت و آمد به زندان دارند و گاه چندین ماه آنها را نمی بینیم، وضعیت نامناسب غذایی، بهداشتی و دارویی، عدم تفکیک و طبقه بندی زندانیان و معضلات رفتاری و اخلاقی ناشی از آن، ممنوعیت امکانات قانونی پیش بینی شده در آئین نامه ی سازمان زندانها همچون رادیو، سانسور نمودن روزنامه ها، کتب و کمبود شدید فضای اختصاص یافته به زندانیان و نگهداری تعداد بسیار زیادی زندانی در کمترین فضای ممکن، ایجاد محدودیت در اعطای ملاقات و تلفن، پلیسی و پادگانی کردن زندان و در کل حاکم شدن بدترین نوع محدودیت های غیرضروری بر زندان مرکزی سنندج . در بخش پایانی نامه آمده است: ما زندانیان سیاسی زندان مرکزی سنندج از ریاست محترم قوه قضائیه خواستاریم که بازرسانی را از جانب خود به زندان مرکزی سنندج بفرستند تا در دیداری مستقیم ، بدون واسطه و رو در رو ، مسایل و معضلات موجود را مطرح و چاره یابی نمائیم. اسامی زندانیان امضاء کننده به شرح زیر است : یاسر گلی، شاکر باقی، جهاندار محمدی، عدنان حسن پور، ساسان بابایی، فردین مرادی، سهراب جلالی، رئوف ابراهیمی، سعید سنگر، کاوه طهماسبی، امیر سور سوری، حسین رحمانی، جمال رحمانی، محمدیار احمدی، فردین محمدی، یاسر پرویزی، حسین حمزه شجاع و حبیب الله لطیفی. (اخبار روز 21/8/87)</p>
<p>96 ـ علی عبداللهی دادستان ویژه دادگاه روحانیت قم اتهامات مجتبی لطفی مسئول اطلاع رسانی دفتر آیت الله منتظری را به این شرح اعلام کرد: فعالیت تبلیغی علیه نظام جمهوری اسلامی ، تهیه و توزیع جزوات و مقالات بدون داشتن مجوز قانونی، نشر اکاذیب، نگهداری تجهیزات دریافت از ماهواره، افشا و انتشار اسناد و اخبار محرمانه مربوط به شورای هماهنگی نیروهای انقلاب اسلامی و جامعه مدرسین و نگهداری سی دی های خلاف اخلاق. لازم به یادآوری است که: حجت اسلام مجتبی لطفی در تاریخ 17/7/87 به حکم دادگاه ویژه روحانیت قم بازداشت و در سلول انفرادی نگهداری می شود. (کارگزاران 22/8/87)</p>
<p>نقض حقوق اقلیتهای مذهبی:<br class='autobr' />
97 ـ منا محبتی دانشجوی مدیریت صنعتی دانشگاه رضائی کرمانشاه پس از دو سال تحصیل به علت اعتقاد به دیانت بهائی بدستور رئیس دانشگاه از تحصیل محروم شد. (فعالان حقوق بشر در ایران 1/8/87)</p>
<p>98 ـ مریم علیجانی ، آرش خدابخشی ، مرتضی سپندار و سید سلمان میرسلیمی از دارویش سلسله نعمت اللهی گنابادی به شعبه چهارم دادسرای کرج احضار شد. 28نفر از دراویش شهرستان چرمهین به دادگاه بخش باغ بهادران اصفهان احضار شدند. (سایت مجذوبان نور 1/8/87)</p>
<p>99 ـ قبرستان "گلستان جاوید" جامعه بهایی در قائم شهر واقع در استان مازندران با لودر تخریب گردید.<br class='autobr' />
(فعالان حقوق بشر در ایران 5/8/87)</p>
<p>100 ـ یکی از اتاق های منزل جلال خرم روز به جرم برگزاری مجالس دراویش سلسله نعمت اللهی گنابادی در عسلویه با فشار اداره اطلاعات بدستور دادستانی عسلویه پلمپ گردید. (سایت مجذوبان نور 7/8/87)</p>
<p>101 ـ علی احمدی و چنگیز درخشانیان به علت اعتقاد به آئین بهائیت به اتهام تبلیغ علیه نظام در اردیبهشت سال جاری در دادگاه قائم شهر به ترتیب به 10 ماه و 6ماه حبس محکوم و روانه زندان شدند.<br class='autobr' />
 (فعالان حقوق بشر در ایران 8/8/87)</p>
<p>102 ـ مهندس مجید الستی از هواداران آیت الله کاظمینی بروجرودی بدستور دادگاه ویژه روحانیت از زندان اوین به زندان زنجان تبعید گردید. در هفته گذشته نیز مسعود سماواتیان ، علیرضا منتظر صاحب و حبیب قوتی به زندان شهرهای خرم آباد ، کرمانشاه و همدان تبعید شدند. (فعالان حقوق بشر در ایران 9/8/87)</p>
<p>103 ـ کرمعلی فراهان پور از مشایخ سلسله دراویش نعمت اللهی گنابادی که به بندرعباس سفر کرده بود، در فرودگاه توسط مامورین امنیتی بازداشت و سپس مجبور به ترک بندرعباس و مراجعت به تهران شدند. قلندری نماینده دراویش در بندرعباس توسط نیروهای امنیتی مورد بازجویی قرار گرفت.( سایت مجذوبان نور 14/8/87)</p>
<p>104 ـ مهندس امیر علی محمدی از دراویش سلسله نعمت اللهی گنابادی قم بدستور شعبه اول دادیاری اجرای احکام کیفری دادسرای قم بازداشت و روانه زندان شد. نامبرده به اتهام تشویش اذهان عمومی و تشویش اذهان مراجع و مقامات رسمی و توهین به مقدسات اسلام در شعبه 101 دادگاه عمومی جزایی قم به ریاست قاضی پور موسوی و با تایید دادگاه تجدید نظر به تحمل 74 ضربه شلاق ، 5 سال زندان و 10 سال تبعید به شهر بابک محکوم گردید .( سایت مجذوبان نور 14/8/87)</p>
<p>105 ـ مهندس علیرضا صادقی از هواداران آیت الله کاظمینی بروجرودی که در دادگاه ویژه روحانیت به 2 سال حبس تعزیری محکوم شده، پس از اتمام دوران مرخصی استعلاجی جهت مداوای بیماری قلبی مجددا توسط نیروهای امنیتی بازداشت شد. (فعالان حقوق بشر در ایران 14/8/87)</p>
<p>106 ـ ایوب گنجی، روحانی اهل سنت در 5 آبان توسط نیروهای امنیتی بازداشت و به زندان مرکزی همدان منتقل گردید. وی در بهمن سال گذشته بدستور دادگاه ویژه روحانیت همدان بازداشت و سپس در 11 مهر سال جاری با تعهد از زندان آزاد شده بود. (فعالان حقوق بشر در ایران 18/8/87)</p>
<p>107 ـ طرازالله الله وردی گرجی و همسرش سونیا تبیانیان به جرم اعتقاد به آئین بهائیت توسط ماموران امنیتی در ساری بازداشت شدند . خانم شعله الله وردی گرجی اعلام کرد: ماموران امنیتی منزل آنها را پس از بازداشت پدر و مادرش مورد بازرسی قرار داده اند، یک سری از کتابها، اسناد و مدارک را هم با خود برده اند. وی افزود: تلاش کردیم وکیل بگیریم ، ولی هنوز موفق نشده ایم ، چون در میان وکلای داخلی به صراحت می توانم بگویم ، کسی جرات نمی کند وکالت قبول کند ، اگر قبول کنند برای خود آنها بد می شود. (رادیو فردا 25/8/87)</p>
<p>108 ـ سیامک ابراهیمی به جرم اعتقاد به آئین بهائیت توسط مامورین امنیتی در شهر تنکابن بازداشت شد و در دادگاه به 6 ماه حبس تعزیری و 2 سال تبعید به شهر زابل محکوم شد. (فعالان حقوق بشر در ایران 25/8/87)</p>
<p>109 ـ نیروی انتظامی انگوران زنجان به مردم  اهل حق هشدار داده که زیارتگاه زئیوه را تعطیل نمایند ، در غیر اینصورت این زیارتگاه تخریب خواهد شد .( کمیته گزارشگران حقوق بشر 25/8/87)</p>
<p>110 ـ علی عسگر روانبخش و همسرش زلیخا موسوی به همراه روحیه یزدانی به علت اعتقاد به دیانت بهایی به اتهام اقدام علیه امنیت ملی توسط اداره اطلاعات یاسوج در 6 آبان 87 بازادشت شدند.<br class='autobr' />
(فعالان حقوق بشر در ایران 26/8/87)</p>
<p>111 ـ فرهاد ثابتان سخنگوی انجمن بین المللی بهائیان اعلام کرد: چهار نفر از بهائیان همدان در دادگاه تجدید نظر محاکمه شدند، متهمین از داشتن وکیل مدافع محروم بوده اند. وی افزود: در حال حاضر دستکم 24 بهایی در زندانهای سراسر ایران محبوسند و برخی از آنان از حق ملاقات با خانواده و وکیل محروم هستند.<br class='autobr' />
(رادیو فرانسه 28/8/87)</p>
<p>112 ـ عبادالله قاسم زاده، سهند علی محمدی و بخشعلی محمدی از زندانیان اهل حق در زندان ارومیه جهت گذراندن محکومیت 13 سال حبس تعریری توام با تبعید به زندان مرکزی یزد منتقل شدند. نامبردگان از سال 84 در زندان بسر می برند.(فعالان حقوق بشر در ایران 28/8/87)</p>
<p>اخبار فعالان جنبش زنان:<br class='autobr' />
113 ـ پرستو اللهیاری از فعالان کمپین یک میلیون امضاء در دادگاه انقلاب تهران توسط قاضی سبحانی مورد بازجوئی قرار گرفت. ماموران امنیتی ضمن تفتیش خانه و ضبط لپ تاپ، دفترچه های تاثیر قوانین بر زندگی زنان، سی دی، کتاب و آلبوم شخصی نامبرده را با خود بردند. (تغییر برای برابری 1/8/87)</p>
<p>114 ـ ماموران امنیتی فرودگاه بین المللی خمینی با ضبط پاسپورت سوسن طهماسبی از فعالان کمپین یک میلیون امضاء برای چهارمین بار از سفر وی جلوگیری کردند. پنج مامور امنیتی منزل نامبرده را بازرسی کرده و تعدادی سی دی، چندین جلد کتاب، دست نوشته ها و تعدادی نوار و کامپیوتر و متون درسی را ضبط کردند.<br class='autobr' />
 (تغییر برای برابری 5/8/87)</p>
<p>115 ـ ناهید کشاورز، محبوبه حسین زاده، سعیده امین و سارا امینیان از فعالان کمپین یک میلیون امضاء جهت محاکمه به دادگاه احضار شدند. (مدرسه فمنیستی 5/8/87)</p>
<p>116 ـ محبوبه کرمی از فعالین کمپین یک میلیون امضاء به اتهام اجتماع و تبانی به قصد برهم زدن امنیت ملی و اخلال در نظم عمومی در شعبه 15 دادگاه انقلاب تهران محاکمه شد. این روزنامه نگار در 24 خرداد توسط نیروهای امنیتی بازداشت و پس از تحمل 70 روز زندان با قرار وثیقه 100 میلیون تومانی از زندان اوین آزاد شد.<br class='autobr' />
 (تغییر برای برابری 11/8/87)</p>
<p>117 ـ سولماز ایگدر خبرنگار سایت کانون زنان ایرانی در شعبه 31 دادگاه انقلاب شهرری به 6 ماه حبس تعزیری محکوم شد. سولماز ایگدر از فعالان اجتماعی و مدافع حقوق کودک و زنان در روز جمعه نهم شهریور ماه همزمان با بیستمین سالگرد کشتار زندانیان سیاسی در مقابل گورستان خاوران بازداشت شد و پس از تحمل 12 روز زندان انفرادی با قرار وثیقه 100 میلیون تومانی از زندان آزاد شد. (کانون زنان ایرانی 13/8/87)</p>
<p>118 ـ خدیجه مقدم از فعالان کمپین یک میلیون امضاء به اتهام فعالیت تبلیغی علیه نظام، اجتماع و تبانی به قصد بر هم زدن امنیت کشور و نیز تمرد و سرپیچی از دستور پلیس در شعبه 15 دادگاه انقلاب تهران محاکمه شد. همچنین همسر وی دکتر علی اکبر خسرو شاهی به علت اطلاع رسانی در رابطه با بازداشت خانم مقدم توسط پلیس امنیتی، به اتهام فعالیت تبلیغاتی علیه نظام محاکمه شد. (تغییر برای برابری 13/8/87)</p>
<p>119 ـ زینب پیغمبرزاده عضو کمپین یک میلیون امضاء و از بازداشت شدگان تجمع 13 اسفند در شعبه 21 دادگاه تجدید نظر به یکسال حبس به مدت 3 سال تعلیق و معرفی هر 4 ماه یکبار خود به وزارت اطلاعات محکوم شد.<br class='autobr' />
 (تغییر برای برابری 12/8/87)</p>
<p>120 ـ رضوان مقدم عضو کمپین یک میلیون امضاء به اتهام اخلال در نظم عمومی در دادگاه تجدید نظر به 6 ماه حبس و 10 ضربه شلاق محکوم شد. این حکم به مدت 3 سال به حالت تعلیق درآمد.(تغییر برای برابری 14/8/87)</p>
<p>121  ـ زهره اسدپور از اعضای کمپین یک میلیون امضاء و دانشجوی کارشناسی ارشد رشته جامعه شناسی دانشگاه آزاد بدستور وزارت اطلاعات در گزینش رد صلاحیت شد و از تحصیل محروم گردید. (تغییر برای برابری 16/8/87)</p>
<p>122 ـ معصومه ضیاء فعال حقوق زنان و از بازداشت شدگان تجمع 22 خرداد 85 به اتهام شرکت در تجمع غیر قانونی در شعبه 21 دادگاه تجدید نظر استان تهران به یکسال حبس تعلیقی به مدت سه سال و معرفی هر 4 ماه یکبار خود به نیروی انتظامی محکوم شد. همچنین در رابطه با همین پرونده به اتهام اخلال در نظم عمومی در دادگاه عمومی به پرداخت 200000 تومان جریمه نقدی بدل از حبس و شلاق محکوم شد.(کانون زنان ایرانی 17/8/87)</p>
<p>123 ـ شهناز غلامی روزنامه نگار، فعال حقوق زنان، مدیر وبلاگ آذر زن و عضو انجمن خبرنگاران زن، توسط نیروهای امنیتی بازداشت شد. نامبرده از سال 68 تا 73 به مدت 5 سال بدلیل فعالیتهای سیاسی در زندان تبریز محبوس بوده است. (ساوالان سسی 20/8/87)</p>
<p>124 ـ محبوبه حسین زاده عضو کمپین یک میلیون امضاء به اتهام اقدام علیه امنیت ملی و اخلال در نظم عمومی در شعبه 15 دادگاه انقلاب تهران محاکمه و تبرئه شد. (تغییر برای برابری 20/8/87)</p>
<p>125 ـ عشا مومنی عضو کمپین یک میلیون امضاء با قرار وثیقه 200 میلیون تومانی از زندان اوین آزاد شد. این دانشجوی 28 ساله به اتهام تبلیغ علیه نظام 27 روز پیش توسط نیروهای امنیتی در تهران بازداشت شد.<br class='autobr' />
 (تغییر برای برابری 21/8/87)</p>
<p>126 ـ دلارام علی فعال جنبش زنان و از بازداشت شدگان تجمع 22 خرداد 1385 به اتهام اخلال در نظم و آسایش عمومی در شعبه 21 دادگاه تجدید نظر استان تهران به 4 ماه حبس و 10 ضربه شلاق (قابل تبدیل به جزای نقدی) محکوم شد. (تغییر برای برابری 26/8/87)</p>
<p>127 ـ زینب بایزیدی فعال کمپین یک میلیون امضاء ، عضو انجمن زنان آذر مهر کردستان و عضو پیشین سازمان دفاع از حقوق بشر کردستان که در دادگاه تجدید نظر به 4 سال حبس و تبعید محکوم شده بود . از زندان مرکزی مهاباد به زندان زنجان تبعید گردید. (انجمن زنان آذر مهر کردستان 27/8/87)</p>
<p>128 ـ فاطمه گفتاری عضو انجمن زنان آذر مهر کردستان و مادر دانشجوی زندانی یاسر گلی به اتهام تبلیغ برعلیه نظام از طریق اعلام اعتصاب غذا ، در شعبه دوم دادگاه انقلاب سنندج محاکمه شد. وی با قرار وثیقه 50 میلیون تومانی آزاد شد. نامبرده دو هفته پیش از زندان آزاد گردیده است.( انجمن زنان آذر مهر 29/8/87)</p>
<p>اخبار کارگری:<br class='autobr' />
129 ـ اولیا علی بیگی نایب رئیس کانون عالی شوراهای اسلامی کار اعلام کرد : چندین ماه است که از انتخابات کانون های شورای اسلامی کار در استان های یزد ، قم و آذربایجان غربی می گذرد، وی گفت : این انتخابات با حضور و تایید ناظران وزارت کار بوده است اما سازمان تشکلات کارگری و کارفرمایی وزارت کار اعتبار نامه کانون های این استانها را صادر نمی کند. نامبرده افزود: در صورت ادامه روند موجود به سازمان جهانی کار (ILO) شکایت خواهیم کرد. (ایلنا 1/8/87)</p>
<p>130 ـ بدنبال احضار 12 نفر از فعالان کارگری کارخانه لاستیک البرز به کلانتری 118 و تشکیل پرونده برای آنها، به اتهام تشویش اذهان عمومی جهت بازجوئی به شعبه 7 بازپرسی دادسرای انقلاب سعادت آباد احضار شدند. کارگران این کارخانه مدت 7 ماه است که حقوق دریافت نکرده اند. (سلام دمکرات 11/8/87)</p>
<p>131 ـ افشین شمس عضو کمیته هماهنگی برای کمک به ایجاد تشکلهای کارگری و عضو کانون کاریکاتوریست ها در دادگاه به یکسال حبس تعزیری محکوم شد. نامبرده در 13 تیر سال جاری در شهرستان الیگودرز بازداشت و به زندان اصفهان منتقل گردید. (سلام دمکرات 11/8/87)</p>
<p>132 ـ محمد جراحی عضو کمیته پیگیری تشکل های آزاد کارگری در تبریز جهت بازجوئی به دادگاه انقلاب تبریز احضار شد. نامبرده سال گذشته توسط نیروهای امنیتی به مدت 4 روز بازداشت گردید و سپس با قرار وثیقه 10 میلیون تومانی از زندان آزاد شد. (سلام دمکرات 11/8/87)</p>
<p>133 ـ حدود 300 کارگر کارخانه لاستیک البرز به نمایندگی از 1300 کارگر این کارخانه در اعتراض به روشن نبودن وضعیت قرار داده و پرداخت نشدن حقوق خود در مقابل دفتر ریاست جمهوری تجمع کردند. حدود 400 کارگر قراردادی در این کارخانه هستند که وضعیت آنها مشخص نیست. دفترچه های بیمه کارگران سه ماه است که تمدید اعتبار نمی شود. تعدادی از کارگران در شرف بازنشستگی هستند و کارخانه حق بیمه این افراد را نمی دهد و آنان بلاتکلیف هستند. نهار و سرویس ایاب و ذهاب کارگران قطع شده است. (ایلنا 20/8/87)</p>
<p>134 ـ احمد حسین نژاد رئیس شورای اسلامی کار کارخانه شیمیائی ساری (کرم کیمیکال) اعلام کرد: 80 نفر کارگر کارخانه به مدت هفت ماه است که حقوق دریافت نکرده اند. همچنین عیدی و پاداش سالهای 82 و 83 کارگران پرداخت نشده است. وی افزود: اداره تامین اجتماعی نیز از تمدید اعتبار دفترچه های بیمه کارگران خودداری می کند. (ایلنا 22/8/87)</p>
<p>135 ـ محمد جهرمی وزیر کار و امور اجتماعی اعلام کرد : بدلیل کمبود نقدینگی و مواد اولیه 253000 نفر بیکار شده اند. بر اساس طرح وزارت کار برای مقابله با بیکاری تاکنون 19 میلیارد دلار جهت اجرای طرح بنگاههای زود بازده پرداخت شده است. (بی بی سی 24/8/87)</p>
<p>136 ـ طیب مولایی عضو هئیت مدیره اتحادیه آزاد کارگران ایران توسط نیروهای امیتی در سنندج بازداشت گردید . همچنین طه آزادی عضو البدل هئیت مدیره اتحادیه آزادکارگران به اتهام فعالیت تبلیغی علیه نظام به شعبه معاونت دادستانی شهرستان کنگان احضار شد. (رادیو فردا 26/8/87)</p>
<p>137 ـ سرهنگ احمدی رئیس مرکز اطلاع رسانی پلیس تهران بزرگ اعلام کرد: بر اثر آتش سوزی در پالایشگاه نفت یک نفر کشته شد. (ایسنا 27/8/87)</p>
<p>قتل مردم توسط نیروهای انتظامی و امنیتی:<br class='autobr' />
138 ـ بر اثر تیراندازی نیروی انتظامی در منطقه مرزی بانه جلال معروفی کشته و رحیم زرواوی زخمی گردید . همچنین بر اثر تیراندازی سپاه پاسداران در منطقه مرزی مریوان فریدون زارعی زخمی شد.<br class='autobr' />
 (فعالان حقوق بشر در ایران 5/8/87)</p>
<p>قطع اعضای بدن:<br class='autobr' />
139 ـ سهیل-م و نادر-خ به اتهام سرقت از سوی دادگاه کیفری استان تهران هرکدام به  قطع چهار انگشت دست راست محکوم شدند. (اعتماد 19/8/87)</p>
<p>140 ـ محمدرضا به جرم سرقت در مجتمع قضایی قدس تهران به حکم رئیس دادگاه به قطع 4 انگشت دست راست محکوم گردید. (اعتماد 27/8/87)</p>
<p>قتلهای مشکوک:<br class='autobr' />
141 ـ خانواده دکتر زهرا بنی یعقوب پس از گذشت یکسال از مرگ مشکوک فرزندشان در بازداشتگاه امر به معروف و نهی از منکر همدان با نوشتن نامه ای خطاب به مردم ایران به ویژه فعالان حقوق بشر در خواست کمک کردند. در بخشی از نامه آمده است: بیش از یکسال از مرگ مشکوک فرزندمان دکتر زهرا بنی یعقوب در بازداشتگاه امر به معروف و نهی از منکر همدان می گذرد. در این مدت تلاش فراوانی از سوی ما، وکلای مدافع پرونده، فعالان حقوق بشر و حقوق زنان و روزنامه نگاران مستقل برای کشف حقیقت صورت گرفته اما متاسفانه تاکنون پرونده به نقطه روشنی نرسیده است و متهمان  همچنان آزاد هستند و مجازاتی برای آنها در نظر گرفته نشده است. هیچ کس پاسخ مشخصی به ما نمی دهد. به همین دلیل از شما یاری می خواهیم ، در ادامه آمده است: پس از انتقال جسد زهرا به پزشکی قانونی ، به آنها ساعت مرگ را 9 صبح روز شنبه اعلام می کنند. در حالیکه ساعت 5 بعدازظهر و هشت و نیم شب با برادرش صحبت کرده و حدود ساعت 5 بعدازظهر همان روز یک قاضی او را دیده و با صحبت کرده است. بر اساس گزارش پزشکی قانونی دو کبودی روی پاهای زهرا مشاهده شده است. کبودی روی ساق پای چپ و کبودی روی ران پای راست. اما به علل این کبودی ها اشاره نشده است. عجیب تر آنکه پزشکی قانونی به خونی که از بینی و گوش زهرا بیرون آمده توجهی نکردند و در هیچ کدام از گزارش هایشان به آن اشاره نکرده اند . دو- سه روز پس از مرگ دلخراش فرزندمان، یکی از معاونان استانداری همدان با پدر زهرا دیدار کرد و گفت: خواهش ما از شما این است که حتی به اقوام خودتان هم نگویید که فرزندتان در ستاد امر به معروف فوت کرده است. مثلا بگویید تصادف کرده و یا دچار ایست قلبی شده است. چند پزشک متخصص به ما گفته اند: کسی که حلق آویز شده باشد به هیچ وجه گوش و بینی اش خون ریزی نمی کند و این از نشانه های ضربه مغزی است. آیا فریاد رسی در این کشور هست که داد فرزندمان را بستاند؟ (کانون زنان ایرانی 4/8/87)</p>
<p>142 ـ عبدالرضا رجبی 45 ساله ، پدر 4 فرزند از زندانیان سیاسی وابسته به سازمان مجاهدین خلق بعد از تحمل 7 سال حبس و پس از انتقال از زندان اوین به زندان رجایی شهر به شکل مشکوکی در گذشت . نامبرده با یک درجه تخفیف به زندان ابد محکوم شده بود. لازم به یادآوری است که، قبل از وی زهرا کاظمی ، اکبر محمدی ، ولی الله فیض مهدوی ، زهرا بنی یعقوب ، ابراهیم لطف اللهی ، کاوه عزیزپور ، فرهاد محسنی نگارستانی و ... به شکل مشکوکی در زندانها به قتل رسیده اند. (فعالان حقوق بشر در ایران 9/8/87)</p>
<p>143 ـ رئیس مرکز حفاظت اطلاعات قوه قضائیه با ارسال نامه ای خطاب به بازپرس شعبه اول دادسرای ناحیه 28 تهران (کارکنان دولت) اعلام کرد: پرینت مکالمات تلفنی رحیم بنی یعقوب برادر دکتر زهرا بنی یعقوب که آخرین گفتگو را پیش از مرگ خواهرش با او داشته در سیستم پرینت موجود نیست. ابوالقاسم بنی یعقوب می گوید: اورژانس منطقه، پس از معاینه جسد زهرا در ساعت نه و نیم شب عنوان کرد که او قبل از ساعت 8 شب فوت کرده است. ما بارها و در جریان بازپرسی به این گزارش اعتراض کردیم. اگر او ساعت 8 شب فوت کرده، چگونه می توانسته در ساعت هشت ونیم شب با برادرش صحبت کرده باشد. بازپرس از ما پرسیدند چه مدرکی برای اثبات این ادعای خود دارید؟ ما در پاسخ گفتیم می توانید پرینت مکالمه های تلفن همراه برادرش را بگیرید تا معلوم شود که کی و کجا با او تماس گرفته شده است. پس از یکسال دوندگی می گویند پرینت در شبکه موجود نیست. دکتر زهرا بنی یعقوب توسط ماموران امر به معروف و نهی از منکر همدان بازداشت و در زندان به قتل رسید. (کانون زنان ایرانی 17/8/87)</p>
<p>144 ـ شیخ علی دهواری 46 ساله از علمای اهل سنت در بلوچستان ایران، امام جمعه مسجد صدیق اکبر سراوان و مدیر مدرسه علوم دینی توسط دو نفر موتور سوار در مقابل مسجد شهرک سبحان ترور شد .(ایسنا 21/8/87)</p>
<p>زندانیان سیاسی عقیدتی محکوم  به اعدام:<br class='autobr' />
145 ـ علیرضا پیغان نویسنده کتاب 673 صفحه ای "القائم" به اتهام ادعای امام دوازدهم شیعیان بودن با فتوای مراجع تقلید به اتهام "ارتداد" و مفسد فی الارض در دادگاه قم محکوم به اعدام شد. نامبرده مدعی است که امام زمان از دنیا رفته و محل دفن ایشان جمکران است و به همین دلیل ما باید قبله خود را به سمت آن مسجد تغییر دهیم . مصطفی برزگر دادستان عمومی و انقلاب قم اعلام کرد 5 نفر دیگر که ادعاکرده بودند امام دوازدهم، سیزدهم و چهاردهم هستند توسط نیروهای امنیتی بازداشت شدند خانم "فریده- گ" به جرم اینکه ادعا کرده بود همسر امام زمان است از سال 85 در زندان بسر می برد.(شهاب نیوز21/8/87)</p>
<p>146 ـ رستم ارکیا به اتهام همکاری با حزب حیات آزاد کردستان (پژاک) در دادگاه ماکو و با تایید دیوان عالی کشور محکوم به اعدام گردید . همچنین فصیح یاسمنی اهل روستای هندوان از توابع شهرستان خوی به اتهام همکاری با حزب مذکور در دادگاه خوی و با تایید دادگاه تجدید نظر استان آذربایجان غربی و دیوانعالی کشور محکوم به اعدام شد. (فعالان حقوق بشر در ایران 26/8/87)</p>
<p>محکومين به اعدام:<br class='autobr' />
147 ـ رضا علی نژاد که در سال 1381 به اتهام قتل اسماعیل از شعبه 6 دادگاه عمومی فسا به اعدام محکوم شد، سر انجام پس از چند بار اعتراض از سوی دیوان عالی کشور مورد تائید قرار گرفت. وی در زمان وقوع جرم 17 ساله بوده است. (اعتماد 2/8/87)</p>
<p>148 ـ کامیتا-ن 27 ساله به اتهام قتل خانم ل-م  از سوی شعبه 120 دادگاه جزائی اصفهان، محکوم به اعدام شد. حکم صادره از سوی دیوان عالی کشور مورد تائید قرار گرفت. (ابتکار 2/8/87)</p>
<p>149 ـ داریوش-ن 27 ساله به اتهام قتل رزیتا از سوی شعبه 120 دادگاه جزائی اصفهان به اعدام محکوم و این حکم از سوی دیوان عالی کشور مورد تائید قرار گرفت. (ایسکانیوز 4/8/87)</p>
<p>150 ـ مهدی-ش 24 ساله به اتهام قتل الهام 19 ساله که از سوی شعبه 17 دادگاه کیفری استان اصفهان به ریاست قاضی هاشم رضائی، محکوم به اعدام شده بود. حکم صادره از سوی شعبه 27 دیوان عالی کشور مورد تائید قرار گرفت. (ایسکانیوز 4/8/87)</p>
<p>151 ـ غلامرضا سعیدی 20 ساله به جرم قتل در دادگاه محکوم به اعدام شده و در سلولهای انفرادی زندان مرکزی اصفهان نگهداری می شود. (فعالین حقوق بشر و دمکراسی در ایران 5/8/87)</p>
<p>152 ـ حمید 30 ساله که به اتهام قتل دو دوستش، حسن 21 ساله و رضا 27 ساله که از سوی شعبه 5 دادگاه کیفری استان فارس به ریاست قاضی رضائیان محکوم به اعدام شده بود، طی اظهارات خود در دادگاه اعلام کرد که اعترافات وی بخاطر فشارهای وارده در دوران بازجوئی بوده که بر اساس این اظهارات و محتویات پرونده که قتل را بطور صددرصد متوجه حمید نمی دانست، دادگاه تصمیم گرفت که اولیای مقتول برای اثبات مجرم بودن حمید با اجرای مراسم قسامه یعنی قسم خوردن 50 نفر در دادگاه که حمید این دو جوان را کشته است، تصمیم نهائی در مورد اجرای حکم اعدام در ارتباط با حمید را صادر کند. (ابتکار 6/8/87)</p>
<p>153 ـ حسین 36 ساله به اتهام قتل جواد از سوی شعبه 71 دادگاه کیفری استان تهران به ریاست قاضی نورالله عزیزی محمدی به اعدام محکوم شد. (ابتکار 6/8/87)</p>
<p>154 ـ ناصر 45 ساله به اتهام قتل دوستش منوچهر از سوی شعبه 71 دادگاه کیفری استان تهران به ریاست قاضی نورالله عزیز محمدی به اعدام محکوم شد. این حکم به تائید دیوان عالی کشور رسید. (ایسکانیوز 8/8/87)</p>
<p>155 ـ ابراهیم 25 ساله به اتهام قتل حامد 28 ساله از سوی شعبه 74 دادگاه کیفری استان تهران به ریاست قاضی حسینی کوه کمره ای محکوم به اعدام شد. (اعتماد 9/8/87)</p>
<p>156 ـ حمیدرضا 26 ساله به اتهام قتل استوار کوهی، مامور نیروی انتظامی و مجروح کردن یک سرباز، از سوی شعبه 71 دادگاه کیفری استان تهران به ریاست قاضی نورالله عزیزمحمدی به اعدام محکوم شد. (ایران 9/8/87)</p>
<p>157 ـ ناصر 27 ساله به اتهام تجاوز و سرقت از سوی دادگاه کیفری استان کرمان به اعدام محکوم شد.<br class='autobr' />
 (اعتماد 11/8/87)</p>
<p>158 ـ بهروز 25 ساله به اتهام قتل علیرضا از سوی شعبه 71 دادگاه کیفری استان تهران به ریاست قاضی نورالله عزیز محمدی، محکوم به اعدام و حکم صادره از سوی شعبه 42 دیوان عالی کشور تائید شد. (ابتکار 13/8/87)</p>
<p>159 ـ بابک به اتهام قتل حیدرعلی، از سوی شعبه 120 دادگاه عمومی جزائی اصغهان محکوم به اعدام شد. (کارگزاران 13/8/87)</p>
<p>160 ـ استوار حسن-ت 31 ساله، مامور نیروی انتظامی شهرستان کازرون به جرم قتل سعید-ن 20 ساله، از سوی دادسرای نظامی شیراز، استان فارس، به اعدام محکوم شد. حکم صادره از سوی دیوان عالی کشور مورد تائید قرار گرفت. (ایسکانیوز 15/8/87)</p>
<p>161 ـ کورش-ح که به اتهام قتل علی قلی 27 ساله از سوی شعبه 120 دادگاه جزائی اصفهان به اعدام محکوم شد. حکم صادره از سوی شعبه 26 دیوان عالی کشور مورد تائید قرار گرفت. (ابتکار 18/8/87)</p>
<p>162 ـ دو برادر جوان به نامهای جمشید و حمید ریگی فرزندان چاکر از طایفه ریگی به اتهام قتل در زاهدان محکوم به اعدام شدند. چاکر در زندان اداره اطلاعات بر اثر شکنجه دچار ضایعه نخایی شده و نمی تواند اندام پائین تنه خود را حرکت دهد. لازم به یادآوری است که سیاست تفرقه اندازی یکی از حربه های همیشگی اداره اطلاعات استان بوده که از آن برای ایجاد جنگ و خون ریزی بین طوایف بلوچی استفاده کرده است. ایجاد درگیری بین تیره سند زهی و جری زهی در طایفه ریگی یاایجاد درگیری بین طایفه نارویی و طایفه شه بخش که سپاه زاهدان از طایفه ریگی و سپاه بم از طایفه نارویی حمایت می کردند.ایجاد درگیری بین طایفه گمشاد زهی و یا محمد زهی. ایجاد درگیری بین طایفه شه بخش و شاهوزهی. تاکنون تعداد زیادی در این درگیری ها کشته شده اند. اداره اطلاعات ترور بلوچهای مخالف دولت ایران در کراچی پاکستان را به گردن طایفه ها می اندازد و درگیری ایجاد می کند. (دیده بان حقوق بشر بلوچستان 18/8/87)</p>
<p>163 ـ امیر به اتهام قتل حسین 37 ساله از سوی شعبه 74 دادگاه کیفری استان تهران یه ریاست حسینی کوه کمره ای، محکوم به اعدام شد. (ایران 20/8/87)</p>
<p>164 ـ حبیب 40 ساله به اتهام قتل داوود 44 ساله از سوی شعبه 71 دادگاه کیفری استان تهران به ریاست قاضی نورالله عزیز محمدی، محکوم به اعدام شد. (ایسکا نیوز 21/8/87)</p>
<p>165 ـ علیرضا 40 ساله به اتهام قتل احمد از سوی شعبه 74 دادگاه کیفری استان تهران به ریاست قاضی حسینی کوه کمره ای به اعدام محکوم شد. (اعتماد 23/8/87)</p>
<p>166 ـ محمود به اتهام قتل خاله 40 ساله اش رقیه، از سوی دادگاه کیفری استان فارس به ریاست قاضی رضائیان به اعدام محکوم شد و حکم وی از سوی دیوان عالی کشور مورد تائید قرار گرفت. (اعتماد 25/8/87)</p>
<p>167 ـ محرمعلی 30 ساله به اتهام قتل پسر 12 ساله باجناقش میثم، از سوی شعبه 71 دادگاه کیفری استان تهران به ریاست قاضی نورالله عزیزمحمدی محکوم به اعدام شد و این حکم از سوی شعبه 27 دیوان عالی کشور مورد تائید قرار گرفت. (ایسکانیوز 25/8/87)</p>
<p>168 ـ احمد، 19 ساله، به اتهام قتل ابوالفضل 18 ساله، از سوی شعبه 71 دادگاه کیفری استان تهران به ریاست قاضی نورالله عزیز محمدی به اعدام محکوم شد. (ایسکانیوز 25/8/87)</p>
<p>169 ـ چهار نفر به اتهام قاچاق مواد مخدر از سوی شعبه اول دادگاه انقلاب اسلامی شیراز به اعدام محکوم شدند. (کیهان 26/8/87)</p>
<p>170 ـ فرنام 35 ساله به اتهام قتل شیدا 22 ساله از سوی شعبه 71 دادگاه کیفری استان تهران به ریاست قاضی نورالله عزیرمحمدی محکوم به اعدام شد که این حکم از سوی شعبه 11 دیوان عالی کشور مورد تائید قرار گرفت. (مردم سالاری 26/8/87)</p>
<p>171  ـ محراب .ش افسرپلیس به اتهام قتل جعفر در جریان یک تعقیب و گریز از سوی شعبه 71 دادگاه کیفری استان تهران به ریاست قاضی نورالله عزیز محمدی به اتفاق آرا (3نفر موافق و 2نفر مخالف) به اعدام محکوم شد. (اعتماد 29/8/87)</p>
<p>احکام اجرا شده اعدام توسط دادگاهها:<br class='autobr' />
172 ـ حکم اعدام ع-م و خ-ن که به اتهام قاچاق مواد مخدر از سوی دادگستری استان سیستان و بلوچستان صادر شده بود، در زندان زاهدان به اجرا درآمد. (اعتماد 7/8/87)</p>
<p>173 ـ غلامرضا-خ، 19 ساله، تبعه افغانستان، که به اتهام قتل شیر آقا حسینی که از سوی شعبه 17 کیفری استان اصفهان به اعدام محکوم شده بود، بعد از تائید این حکم از سوی دیوان عالی کشور، در محوطه زندان اصفهان، به دار آویخته شد. وی در زمان وقوع جرم 17 ساله بوده است. (اعتماد 11/8/87)</p>
<p>174 ـ علی و حسین به اتهام قتل و آدم ربائی سجاد 9 ساله که از سوی دادگاه کیفری استان هرمزگان محکوم به اعدام شده بودند، در محوطه زندان به دار آویخته شدند. (اعتماد 18/8/87)</p>
<p>175 ـ افراسیاب.ن و پرویز.ک به اتهام قتل محمد جعفری رئیس اداره جنگلبانی شهرستان ماسال که از سوی دادگاه کیفری استان گیلان، به ریاست قاضی محمدی کاشانی، محکوم به اعدام شده بود، در زندان لاکان رشت به دار آویخته شدند. (اعتماد 25/8/87)</p>
<p>اخبار اجتماعی :<br class='autobr' />
176 ـ سردار هادیانفر جانشین رئیس پلیس راهنمایی و رانندگی اعلام کرد: در طی 6 ماه اول سال جاری 13068 نفر بر اثر تصادفات در کشور جان خود را از دست داده اند. ایران یکی از 5 کشور جهان است که بیشتر آمار تصادفات جاده ای در جهان را دارد (مهر 22/8/87)</p>
<p>177 ـ سرهنگ رضا محمدی یگانه فرمانده نیروهای انتظامی استان بوشهر اعلام کرد: 50 نفر به اتهام شرکت در دو پارتی شبانه به جرم رقص و پایکوبی توسط نیروهای انتظامی بازداشت شدند. بازجویی از افراد بازداشت شده توسط قاضی ادامه دارد. (ایرنا27/8/87)</p>
<p>"فعالین ایرانی دفاع از حقوق بشر در اروپا و امریکای  شمالی"</p>
<p>ihrnena@gmail.com       30/08/1387 برابر با  20/11 /2008</p>
<p>انجمن فعالان حقوق بشر در ايران ـ کانادا: FaalanHRC@yahoo.ca</p>
<p>siterahaei@yahoo.com:انجمن مدافعین حقوق بشرو دمکراسی در ایران –   فرانسه</p>
<p>اتحادیه برای دمکراسی در ايران ـ ايتاليا: updi@libero.it</p>
<p>اتحاد برای دفاع ازحقوق بشر در ایران – واشنگتن – آمریکا: adhri1@yahoo.com</p>
<p>  info@bashariyat.de  کانون دفاع از حقوق بشر در ایران – آلمان:</p>
<p>shafaei@azadegy.de  شبکه فعالان حقوق بشر ایرانی در آلمان:</p>
<p>HRIRNL@gmail.com: کانون دفاع ازدمکراسی در ایران– هلند</p>
<p> info@komitedefa.org : کمیته دفاع از حقوق بشر در ایران – سوئد</p>
<p>defendhriran_ca@yahoo.com:کمیته دفاع از حقوق بشر در ایران – کالیفرنیا – آمریکا</p>
<p>komitenoran@yahoo.noکمیته نوران(کمیته دفاع از حقوق بشر در ایران – نروژ):</p>
<p>  yebarak@yahoo.ca : سازمان ایرانیان غرب کانادا – ونکور – کانادا</p>
<p>kupg_iran@yahoo.de: کمیته دفاع از زندانیان سیاسی ایران- برلین</p>
<p>mnrecht@hotmail.comفعالین ایرانی حقوق بشر- سوئیس:</p>
<p>فعالان دفاع از حقوق بشر:   Irantestimonyinfo@irantestimony.com</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=3189 by HTTrack Website Copier/3.x [XR&CO'2014], Sat, 17 May 2025 02:55:34 GMT -->
</html>

