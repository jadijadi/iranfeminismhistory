<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=10205 by HTTrack Website Copier/3.x [XR&CO'2014], Sat, 17 May 2025 01:11:01 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 10205
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article10205</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				<img class='spip_logo spip_logos' alt="" src="local/cache-vignettes/L200xH113/arton10205-e47e19f59.jpg?1747442114" width='200' height='113' />
				
				<h1 class="titre">"دلسوزی" فرمانده نیروی انتظامی برای زنان خیابانی</h1>
				
				<!-- finde_surligneconditionnel-->

				<p><small>سه شنبه14 آذر 1391</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>دویچه وله: اسماعیل احمدی مقدم در همایش سراسری روسای پلیس امنیت اخلاقی از عملکرد این پلیس در برخورد با "منکرات" دفاع کرد و حضور مردم در نمازجمعه را دلیلی بر بهبود اوضاع فرهنگی جامعه دانست.</p>
<p>اسماعیل احمدی مقدم فرمانده نیروی انتظامی جمهوری اسلامی روز دوشنبه ۱۳ آذر (سوم دسامبر) در همایش سراسری پلیس امنیت اخلاقی سخنرانی و از عملکرد این پلیس در برخورد با موضوعاتی چون "بدحجابی" و "ماهواره" قدردانی کرد.</p>
<p>به گزارش سایت فرارو، وی کسانی را که از عملکرد پلیس اخلاقی انتقاد می‌کنند، مخالفان با "ارشاد" و نه "گشت ارشاد" دانست که به گفته‌ی او می‌خواهند ایران هم مثل همه دنیا باشد.</p>
<p>احمدی مقدم البته تاکید کرد که اهانت به افراد جایز نیست و در جریان "امر به معروف و نهی از منکر" نباید به کسی توهین شود. وی گفت: «باید با زبان نرم با مردم صحبت کنید ضمن اینکه در روش‌ها و گویش‌ها باید دقت شود که در زمان ارشاد موجب نفرت افراد از پلیس نشویم و باید به صورت جامعه شناسی و روانشناسانه برخورد کرد که این برخورد موجب اصلاح شود نه اینکه برخورد ما باعث لجاجت افراد شود».</p>
<p>وی همچنین تصریح کرد که برخورد بد یک پلیس در یک نقطه می‌تواند کل نیروی انتظامی را زیر سوال ببرد.</p>
<p>«فساد مهار شده است»</p>
<p>فرمانده ناجا "برخورد با بدپوششی و جمع آوری ماهواره" را دو موضوع اصلی پلیس اخلاق دانست که به نظر او مردم بیشتر اخبار آن را دنبال می‌کنند. احمدی مقدم گفت: «اگر صد باند فساد را بگیرید همه می‌گویند کار خوبی است و خوشحال می‌شوند. دو چالش اصلی ما برخورد با بدپوششی و ماهواره است. برخورد با سگ گردانی، لهو و لعب، تجاوز، قاچاق ماهواره و اقلام فرهنگی مورد حمایت حداکثری جامعه است اما باید بدانید که همه شما را با گشت ارشاد و جمع‌آوری ماهواره می‌شناسند».</p>
<p>او همچنین اظهار داشت که نظرات در مورد اجرای طرح گشت ارشاد و ماهواره بین روشنفکران و مسئولان متفاوت است اما تصریح کرد که این طرح موافقان زیادی دارد هرچند گروهی اندک هم هستند که به گفته‌ی احمدی مقدم هر کاری که نیروی انتظامی بکند، اعتراض می‌کنند.</p>
<p>اسماعیل احمدی مقدم تاکید کرد که "فساد مهار شده است" اما وی گفت که نمی‌داند چرا بعضی‌ها اصرار دارند که بگویند جامعه فاسد است. او گفت: «دیروز در سایتی خواندم که فردی اعلام کرده بود ۳۶ درصد زنان شوهردار به دنبال ارتباط با فرد دیگری هستند. من نمی‌دانم آنها این آمارها را از کجا در می‌آورند اما می‌توانم بگویم دروغ است و چنین چیزی وجود ندارد. این افراد یک مدرسه در یک منطقه را بررسی می کنند و نتایج آن را به کل کشور تعمیم می دهند. به جرات می گوییم اوضاع بدتر که نشده هیچ بسیار بهبود یافته است. اگر این گونه نیست چگونه در نماز عید فطر، نماز جمعه و مراسم‌ها بسیاری از افراد جامعه حضور دارند».</p>
<p>احمدی مقدم "دولتی کردن امر به معروف و نهی از منکر" را غیر منطقی دانست و آن را وظیفه کل جامعه خواند. وی همچنین تاکید کرد که دستگاه‌های دیگر هم در این امر مسئول هستند اما "برخورد" تنها به پلیس مربوط است.</p>
<p>«زنان خیابانی را در عرض یک هفته می‌توانیم جمع کنیم»<br class='autobr' />
فرمانده نیروی انتظامی درباره "زنان خیابانی" اظهار داشت که نگاه پلیس به این زنان، غضبناک نیست. احمدی مقدم گفت: «ما برای زنان خیابانی متاسفیم در حالیکه برخی با غضب به آنها نگاه می کنند. اینها از نظر ما شکست خورده زندگی هستند که عده‌ای آمده و آنها را اغفال کرده‌اند».</p>
<p>وی گفت که پلیس می‌تواند ظرف یک هفته تمام زنان خیابانی را جمع‌آوری کند اما مکانی برای نگهداری آنان وجود ندارد و راه اشتغال و تربیت آنها نیز باز نیست.</p>
<p>درباره توقف یا کاهش طرح امنیت اخلاقی در زمان انتخابات ریاست جمهوری نیز رئیس پلیس ناجا تاکید کرد که این طرح تعطیلی بردار نیست. احمدی مقدم گفت: «طرح‌های امنیت اخلاقی در زمان انتخابات کاهش نمی‌یابد. برخی‌ها توقع دارند در شرایط مختلف مثل انتخابات، طرح‌ها را شل و سفت کنیم که این امر موجب ایجاد تجری در برخی افراد می‌شود. باید روی خط منطقی حرکت کنیم و حرکت ما در طرح امنیت اخلاقی موسمی نباشد. مصلحت ها نباید در اجرای قانون دخیل باشد و هیچ مصلحتی بالاتر از برخورد با فساد وجود ندارد».<br class='autobr' />
معمولا با نزدیک شدن به زمان انتخابات‌حساس مثل ریاست جمهوری، سخت‌گیری‌ها درباره پوشش افراد کمتر می‌شود اما مسئولان دولتی از اظهار نظر مستقیم در این باره خودداری می‌کنند.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=10205 by HTTrack Website Copier/3.x [XR&CO'2014], Sat, 17 May 2025 01:11:02 GMT -->
</html>

