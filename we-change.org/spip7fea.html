<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=7770 by HTTrack Website Copier/3.x [XR&CO'2014], Sat, 17 May 2025 18:13:13 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 7770
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article7770</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				<img class='spip_logo spip_logos' alt="" src="local/cache-vignettes/L200xH150/arton7770-ddd2cd27c.jpg?1747505004" width='200' height='150' />
				
				<h1 class="titre">اولین گام «انقلاب زنان سعودی» برای کسب حق رای </h1>
				
				<!-- finde_surligneconditionnel-->

				<p><small>يكشنبه18 اردیبهشت 1390</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>رادیو فردا: در عربستان سعودی همزمان با گشایش مراکز انتخاباتی از روز بیست وسوم آوریل برای ثبت نام رای‌دهندگان در انتخابات شهرداری‌ها و مناطق این کشور، گروهی از زنان نیز با حضور در این مراکز خواستار مشارکت در رای‌گیری و داشتن حق رای شده‌اند.</p>
<p>به گزارش شبکه خبری سی‌ان‌ان، همان طور که انتظار می‌رفت ماموران دولتی این زنان معترض را متفرق کرده‌اند.</p>
<p>زنان در عربستان حق انتخاب کردن یا انتخاب شدن، حتی در انتخاباتی محلی، را ندارند. ولی حضور اعتراضی آنها در مراکز ثبت نام نمادی از تاکید آنها بر داشتن حقوق برابر بود.</p>
<p>این اولین اقدام علنی گروه جدیدی است به نام «انقلاب زنان سعودی»، گروهی که هدف آن پایان دادن به نابرابری در حقوق زن و مرد و تبعیض گسترده علیه زنان در عربستان سعودی است.</p>
<p>هدف اصلی مبارزات این گروه پایان دادن به قوانین و سنت‌هایی است که کنترل تمام عرصه‌های زندگی خانوادگی و اجتماعی را به مردان سپرده و بر اساس آن زنان این کشور برای کار، سفر، تحصیل، ازدواج و حتی مراجعه به پزشک و برخورداری از خدمات پزشکی و درمانی به اجازه فرد ذکور خانواده یعنی همسر، پدر، برادر یا پسر خود نیاز دارند.</p>
<p>به گزارش شبکه خبری سی‌ان‌ان، گروه «انقلاب زنان سعودی» ابتدا به صورت یک صفحه در شبکه اجتماعی فیس‌بوک فعالیت خود را در ماه فوریه گذشته آغاز کرد، و مبتکر آن نوحه ال سلیمان، ۲۸ ساله، است که می‌گوید این صفحه را برای بحث و تبادل نظر بین زنان راه‌اندازی کرده است.</p>
<p>نوحه ال سلیمان می‌گوید: «کار ساده‌ای نبود، به‌خصوص که از کلمه «انقلاب» استفاده کرده‌ام. ولی من به جایی رسیده بودم که دیگر نمی‌توانستم در برابر فشار و تبعیض‌های هر روزه در مورد زنان ساکت بمانم. در گذشته برقراری تماس با افرادی که دیدگاه مشابهی دارند کار دشواری بود، ولی اکنون با استفاده از شبکه‌های اجتماعی چنین تماس‌هایی ساده‌تر است.»</p>
<p>به گزارش سی‌ان‌ان، صفحه فیس‌بوک «انقلاب زنان سعودی» تاکنون حدود سه هزار پیام مثبت دریافت کرده و گروهی از این زنان توانسته‌اند برای هم‌فکری در مورد اقدامات خود با یکدیگر ملاقات کنند.</p>
<p>نوحه ال سلیمان می‌گوید: «ما برای پیشبرد اهداف خود هر کاری خواهیم کرد. ما مستقیما به پادشاه مراجعه خواهیم کرد. ما مبارزه برای حقوق خود را متوقف نخواهیم کرد، چون زمان برای این تغییر فرا رسیده است. زنان باید اجازه و حق داشته باشند که برای اعمال و نیازهای خود تصمیم بگیرند. وضعیت بسیار اسف‌بار است و هیچ چیزی در این کشور اصلاح نمی‌شود.»</p>
<p>گروه «انقلاب زنان سعودی» در اولین اقدام علنی خود در شهرهای مختلف از جمله ریاض، جده، دمام و خبار به مراکز ثبت نام انتخابات مراجعه کرده و خواستار ثبت نام شدند.</p>
<p>این دومین باری است که انتخابات شهرداری‌ها و مناطق عربستان در تاریخ این کشور برگزار می‌شود. در همین حال کمیسیون انتخابات عربستان سعودی اعلام کرده است که به دلیل عدم آمادگی و تدارکات لازم برای جدا نگاه داشتن زنان از مردان آنها نمی‌توانند در این رای‌گیری شرکت کنند.</p>
<p>سی‌ان‌ان در مورد زنانی که به کمپین «انقلاب زنان سعودی» پیوسته‌اند می‌نویسد اکثر آنها زنانی تحصیل‌کرده هستند، ولی با توجه به فشارهای سیاسی و سنن پدرسالارانه حاکم در این کشور مدت زیادی طول کشید تا بتوانند به یکدیگر اعتماد کرده و با دادن نام و مشخصات اصلی خود زمینه را برای اولین ملاقات‌های جمعی فراهم کنند.</p>
<p>به نظر می‌رسد که این کمپین زنان عربستان توانسته است در سطح کشورهای منطقه حمایت دیگران را به خود جلب کند. در همین زمینه یک فعال حقوق زنان و وبلاگ‌نویس در کویت با تهیه گزارشی از خواست‌ها و اقدامات زنان سعودی و ترجمه آن به چندین زبان توانست به انعکاس خبری این فعالیت‌ها کمک کند. او این گزارش را برای نهادهای بین‌المللی مدافع حقوق بشر نیز ارسال کرده است.</p>
<p>معدود فعالین باسابقه برابری زنان در عربستان سعودی می‌گویند که زنان در این کشور درست مثل کالا و ملک در مالکیت مردان قرار دارند و به همین دلیل بسیاری از زنان سعودی از مشارکت علنی در فعالیت‌های مربوط به برابری حقوق زن می‌هراسند.</p>
<p>با این همه کمپین «انقلاب زنان سعودی» قصد دارد در روزهای آینده با انتشار یک بیانیه رسمی خواست‌ها و مطالبات خود را مطرح کرده و از زنان کشور درخواست کند تا با امضای بیانیه و نوشتن نام خود از این کمپین حمایت کنند.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=7770 by HTTrack Website Copier/3.x [XR&CO'2014], Sat, 17 May 2025 18:13:14 GMT -->
</html>

