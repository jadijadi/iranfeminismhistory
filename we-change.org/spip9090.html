<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=1659 by HTTrack Website Copier/3.x [XR&CO'2014], Sat, 17 May 2025 00:28:43 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 1659
			<br>
			<br>مسیر:<br> صفحه اول  &gt;  كوچه به كوچه
			<br>
			<br>لینک مستقیم:<span dir=ltr><br>/spip.php?article1659</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				<img class='spip_logo spip_logos' alt="" src="local/cache-vignettes/L122xH132/arton1659-271982b3a.jpg?1747340132" width='122' height='132' />
				
				<h1 class="titre">پارك‌هاي تهران / پرستو الهیاری</h1>
				
				<!-- finde_surligneconditionnel-->

				<p><small>چهار شنبه17 بهمن 1386</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>يك پارك كوچك كه شايد مساحتش به زور به 500 متر مربع مي‌رسد.<br class='autobr' />
انتهاي كوچه پس كوچه‌هاي امير آباد و مشرف به بزرگراه كردستان.</p>
<p>دختر و پسر دانشجوي جوان. شايد يكي دو سال كوچكتر از من.</p>
<p>پسر همه حرفها را مي‌پذيرد، اما از رفتارهاي غير انساني بعضي از زنان و دختران هم‌نسل خودمان مي‌گويد. صادقانه حرف مي‌زند. من هم دوستانه مي‌پذيرم اما خوب از شرايطي كه بستر رفتار غير انساني را به ناچار فراهم مي‌كند مي‌گويم و از اينكه دايره محدود مشاهدات هر كدام ما نمي‌تواند نمونه مناسبي براي حكم قطعي دادن باشد و ...</p>
<p>مرد كت و شلوار خاكستري پوشيده، از اتاقكي شبيه به نگهباني، بي‌سيم به دست بيرون مي‌آيد. ايستاده ما را نگاه مي‌كند. <br class='autobr' />
من و مارال، هر دو بلافاصله از دختر و پسر خواهش مي‌كنيم كه روي نيمكت كنارشان بنشينيم. هر دو مضطربيم. چون مرد مي‌آيد و درست نيمكت روبروي ما مي‌نشيند و به ما چهار نفر زل مي‌زند. برگه امضا شده آن دو را مي‌گيرم و تو پوشه مي‌گذارم، اما بريدن حرفهاي پسرك، آن هم بحثي كه چنين همدلانه دارد پيش مي‌رود برايم زياد راحت نيست.<br class='autobr' />
مرد گاهي تو بيسيم چيزهايي مي‌گويد، ‌اما تمام نگاهش به ما است.</p>
<p>مارال مي‌ايستد كه يعني درنگ بيش از اين نبايد بكنيم. با نگاه تصديقش مي‌كنم.</p>
<p>در آخر به ناچار براي آن دو توضيح مي‌دهم كه به خاطر شرايط جامعه و فشار حكومت، حتي كار ساده‌اي مثل كار ما هم راحت نيست و بهتر است محتاط باشيم. بحث را كوتاه مي‌كنم و سريع سوار بر ماشين از آن محل دور مي‌شويم.</p>
<p>****<br class='autobr' />
يك پارك نسبتن بزرگ محلي، از اين طرف پارك نمي‌شود انتهايش را ديد. پارك كاج، غرب تهران درست نفهميديم كجا. اما بين اتوبانهاي همت واشرفي اصفهاني و آن اطراف. حدود 11:30 صبح.</p>
<p>من و هدي! وارد كه مي‌شويم از دور سه نفري را روي چمنها مي‌بينيم كه چيزي پهن كرده‌اند و نشسته‌اند. وسط پارك. چند نفري هم روي نيمكتهاي اطرافشان نشسته‌اند و كلي هم خرده چيز كنارشان است. دو مرد و يك زن. تصور هر دومان اين است كه خانواده‌اي شهرستاني كه براي استراحت اينجايند. نزديك مي‌شويم و در فكر هر دومان، چگونگي آغاز بحث با آنها است.</p>
<p>قبل از رسيدن ما به آنها يكي از مردها مي‌رود.</p>
<p>وقتي مي‌رسيم هر دو شوكه مي شويم از چيزي كه مي‌بينيم. مرد خمار و دخترك نيز. نزديك به هم نشسته‌اند. دختر سيگاري را رو به بالا تو دستش نگه داشته‌است و مرد در حال گرم كردن چيزي شبيه كرك است. دخترك ابروهايي به اندازه نخ دارد و مانتو و نوع موهايش، شبيه جديدترين مدلهايي است كه تو خيابان مي‌بينيم. مردك حدود 10- 15 سال بزرگتر از دختر به نظر مي‌آيد و ظاهرش هيچ شباهتي به دختر ندارد و نوع لباسش، كامل شبيه مردان مزاحم خياباني است. اطرافشان بطري آب، پاكتهاي سيگار، خرده آشغال چيزهاي خوردني، چند تكه لباس ژنده پاره و ... است.</p>
<p>دختر يك كاپشن را روي شانه‌هاي مرد مي‌اندازد. ساعت مچي را به دست مرد خمار مي‌بندد. و خودش آرايش مي‌كند. غليظ و پررنگ.</p>
<p>زياد كه نگاهش كني، طوري نگاهت مي‌كنند كه جرات نكني حتي نگاه ديگري بهشان بياندازي.</p>
<p>تو پارك با بقيه صحبت مي‌كنيم و امضا مي‌گيريم و سريع از كنار آن دو دور مي‌شويم.</p>
<p>ياد حضور حراست پارك و اجبار مارال و خودم به ترك شدم و حالا چنين علني در روز روشن...<br class='autobr' />
هدي راست مي‌گويد، همچنان رفتار آنها بر ما ترجيح دارد.</p>
<p>اما دلم براي دخترك مي‌سوزد.</p>
<p>****</p>
<p>به محلي رسيديم كه نمي‌دانيم دقيقن كجا است. كسي مي‌گويد باغ فيض. و وسط شهر چنين كوچه‌پ س كوچه‌هاي تنگ و پر پيچ و خم و اين جمعيت زياد وسط اين محل براي هر دو مان عجيب است.</p>
<p>من و هدي! مي‌خواهيم به پارك محلي برسيم، از كوچه‌ها و خيابانها به جايي مي‌رسيم نزديك به يك دبستان پسرانه كه تازه تعطيل شده است و بسياري از پدر مادرها آن نزديك منتظر پسرانشان هستند.</p>
<p>از جلوي مدرسه كه مي‌گذريم، هر دو دقيق نگاه مي‌كنيم كه فضاي سبز نزديكتر به آن محل را پيدا كنيم و پياده بشويم. مردي حدود 45- 46 ساله،‌ با موهاي جوگندمي تو يك پژو 206 طوسي با دقت خيره به ما نگاه مي‌كند كه از كنار ماشينش رد مي‌شويم. حدود 100 متر پايين تر، جلوي پارك محلي پارك مي‌كنيم و پياده مي‌شويم. موقع وارد شدن به پارك هر دو با تعجب مي‌بينيم كه مرد دور زده است و تا پايين دنبال ما آمده است و ماشينش را روبروي ماشين ما نگه داشته است و همچنان خيره نگاه مي‌كند.</p>
<p>حدس هيچ كداممان مامور يا چيزي شبيه آن نيست. من مي‌گويم شايد فكر كرده است ما بچه دزديم. اما واقعن به قيافه‌مان مي‌خورد؟ با احتياط مي‌رويم تو پارك و نگاه مي‌كنيم كه ببينيم هنوز ايستاده يا رفته. ديگر ماشينش معلوم نيست. با تعجب مي‌رويم سراغ كارمان.</p>
<p>وقتي برمي‌گرديم، هدي كاغذي را كه به شيشه ماشين گير داد‌ه‌شده برمي‌دارد و بلند مي‌خواند. دكتر فلاني، شماره اش را نوشته و اميد به اينكه بهش زنگ بزنيم.</p>
<p>نمي‌دانيم بخنديم يا گريه كنيم.</p>
<p>هدي مي‌گويد واقعن آمده بود دنبال بچه‌اش و بعد، بچه را منتظر گذاشت اين همه وقت دنبال ما آمد اين كاغذ را گذاشت و رفت؟ اگر ما به جاي صد متر پايين تر، مسير طولاني از مدرسه دور مي شديم چه؟ او همچنان مي‌آمد؟<br class='autobr' />
فكر كردم افسوس، كاش مي‌دانست ما براي سوء استفاده‌هاي امثال او از قانون كنوني امضا جمع مي‌كنيم.</p>
<p>***<br class='autobr' />
لايحه حمايت از خانواده با سرعت و با انواع و اقسام فوريت‌ها در مجلس مطرح مي‌شود و براي تصويب سبقت مي‌گيرد كه آقاي دكتر (البته فقط به قول خودش) با پول و امكاناتش كه حتمن تضمين‌كننده عدالت است تو خيابان دنبال زنان و دختران باشد براي تجديد فراش. و اين امر جز فوري‌ترين اقدامات دولت است.</p>
<p>چند نفر قاچاقچي خرده‌پا و مزاحم خياباني به سرعت اعدام مي‌شوند، كه صورت مساله پاك بشود و دلايل واقعي تن‌فروشي و اعتياد رو به فزون دختران و پسران جستجو نشود و فحشا و اعتياد علني نشان‌دهنده عمق پوچ شدگي ارزش انساني بشود.<br class='autobr' />
در مقابل؛ روناك‌ها، هانا ها،  امير‌ها، دلآرام‌ها و و و فقط به جرم آگاهي بخشي در مورد قانون و ايجاد گفتمان تغيير محكومند.</p>
<p>رژيم هاي دنيا در مقابل بحران با دو روش روبرو بوده‌اند، يا تغيير در ساز و كار و مديريت رفع بحران؛ و يا در غير اينصورت به ناچار انقلاب و جنگ‌هاي داخلي و  فروپاشي كه اين در شرايطي رخ مي دهد كه اولي اتفاق نيفتد.</p>
<p>حالا در مقابل بحران اعتياد، بحران بي‌كاري و بحران فساد، اعدام چند نفر و تصويب فوري يك لايحه شتاب‌زده و دور از عقلانيت موثرتر است يا آگاهي بخشي عمومي و ايجاد اميد به تغيير و اصلاح و موثر نشان دادن خواست عمومي؟</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=1659 by HTTrack Website Copier/3.x [XR&CO'2014], Sat, 17 May 2025 00:28:45 GMT -->
</html>

