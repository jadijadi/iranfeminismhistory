<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=3912 by HTTrack Website Copier/3.x [XR&CO'2014], Sat, 17 May 2025 03:17:00 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 3912
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article3912</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">برگزاری جلسه رسیدگی به پرونده ی 10 فعال جنبش زنان/ رسیدگی به پرونده خدیجه مقدم و محبوبه کرمی به دوشنبه موکول شد </h1>
				
				<!-- finde_surligneconditionnel-->

				<p><small>يكشنبه16 فروردین 1388</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>تغییر برای برابری - صبح امروز، يكشنبه 16 فروردين، جلسه ی رسیدگی به پرونده ی 10 نفر از اعضاي كمپين و مادران صلح که روز ششم فروردین بازداشت شدند در دادیاری امنیت دادسرای انقلاب برگزار شد.</p>
<p>تیم وکلای جنبش زنان، خانم ها شیرین عبادی، نسرین ستوده، نسیم غنوی  و مینا جعفری و همچنین آقای فرخ فروزان و آقای پوربابایی از جمله وکلای برخی از فعالان جنبش زنان بودند که موکلان شان را همراهی کردند. آنان  در جلسه ی دادگاه امروز که به منظور اخذ آخرین دفاع و تفهیم اتهام بازداشت شدگان ششم فروردین تشکیل شد در دفتر آقای حیدری فرد معاون دادیار امنیت حاضر شدند.</p>
<p>نسرین ستوده یکی از وکلای داوطلب فعالان جنبش زنان در این خصوص به تغییر برای برابری گفت: "ما به اتفاق خانم ها  شیرین عبادی، نسیم غنوی و مینا جعفری به به دادیاری امنیت دادسرای انقلاب مراجعه کردیم و در جلسه ی بازجویی موکلانمان شرکت کردیم. اتهامی که به فعالان جنبش زنان تفهیم شد اخلال در نظم عمومی و تجمع به قصد برهم زدن امنیت کشور بود و از آنها خواسته شد که آخرین دفاع خود را انجام دهند. با این حساب ما منتظر می مانیم که پرونده به دادگاه ارجاع شود. همچنین طبق اظهارات دادیار رسیدگی کننده فردا جلسه رسیدگی به اتهامات خانم ها خدیجه مقدم و محبوبه کرمی نیز برگزار می شود که با کفالت آنها نیز موافقت به عمل آمده است و قرار شد فردا با معرفی کفیل نسبت به آزادی این دو نفر نیز اقدام شود."</p>
<p>همچنین سه نفر از مادران صلح، شهلا فروزانفر، ثریا یوسفی و فرخنده احتسابیان بدون حضور وکیل در دادگاه حاضر شده و از خود دفاع کردند. طبق اظهاراتشان آنان در این جلسه  به دادیار امنیت گفته اند : "با این بازداشت به ما توهین شده و با حیثیت مادرانه ی ما بازی کرده اند. ما به بوجود فرزندان کمپینی خود افتخار می کنیم. در زندان دختران جوانی را دیدیم که اغلب معتاد بوده  و یا جرم های دیگری داشتند، این فرزندان کمپین انسان های شریف و مایه ی مباهات جامعه ی ما هستند." مادران صلح می گویند دادیار در مقابل این سخنان به ما گفت: شما معروف شدید و ما پاسخ دادیم: "کار انسانی  نیاز به شهرت ندارد شما با دستگیری ما این جو هیاهو را ایجاد کردید، پیش از این هم ما بی سرو صدا فعالیت می کردیم".</p>
<p>هوشنگ پوربابایی که به همراه شیرین عبادی وکالت پرونده ی محبوبه کرمی را برعهده دارند در خصوص آخرین وضعیت موکل خود به تغییر برای برابری گفت: "صبح امروز برای انجام تشریفات وکالت به دادگاه انقلاب مراجعه کردم و دادیار امنیت ضمن این که دستور ثبت وکالت نامه ی مرا صادر کردند گفتند زندانیان را صبح فردا در دادگاه حاضر خواهند کرد. قرار شد صبح فردا در دادگاه انقلاب حاضر شده و در جلسه ی دادگاه ایشان شرکت کنیم. تصور می کنم که فردا هر دو نفر با تودیع قرار آزاد شوند. "</p>
<p>این وکیل دادگستری در مورد آخرین وضعیت فعلی موکل خود اظهار داشت: " هفته ی گذشته خانم کرمی از زندان اوین با من تماس گرفته و درخواست پذیرش وکالت کردند و چند روز پیش هم برادر ایشان به همین منظور با من تماس گرفتند و با توجه به این که مادر ایشان به علت سرطان در بیمارستان بستری هستند من مجددا با ایشان تماس خواهم گرفت که اگر قرار آماده شود مدت زندان ایشان بیش از این به طول نینجامد. ما اعتقاد داریم که هیچ جرمی اتفاق نیفتاده است  و باید دید که اساسا اتهامی که بر علیه این افراد مطرح شده چه بوده و چه قراری برای ایشان صادر شده است. "</p>
<p>پوربابایی در خصوص دلیل ادامه بازداشت موکل خود گفت: " قرار هایی که توسط قاضی صادر می شود در آیین دادرسی کیفری صریحا مشخص شده و ذکر شده است که بازداشت موقت در مورد چه قرارهایی جایز و یا الزامی است. اتهامی که به این افراد تفهیم شده است از جمله قرارهایی نیست که قرار بازداشت الزامی داشته باشد. من تصور می کنم که موکلین ما اعلام کرده باشند که نسبت به تودیع قرار عاجز هستند و به همین دلیل بازداشت ایشان طولانی تر شده است. اما چیزی که مشخصا معلوم می کند که علت ادامه بازداشت چه هست فردا مشخص خواهد شد. "</p>
<p>فردا صبح جلسه ی رسیدگی به اتهامات خدیجه مقدم و محبوبه کرمی نیز برگزار خواهد شد و در صورت پذیرش کفالت آنها،  این دو فعال کمپین نیز آزاد خواهند شد.</p>
<p> فرخنده احتسابیان، شهلا فروزانفر، بهارا بهروان، لیلا نظری، دلارام علی، ثریا یوسفی، علی عبدی، محمد شوراب، آرش نصیری اقبالی و امیر رشیدی، 10 فعال جنبش زنان نهم فروردین پس از سپری کردن سه روز زندان،  با قرار کفالت   آزاد شدند.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=3912 by HTTrack Website Copier/3.x [XR&CO'2014], Sat, 17 May 2025 03:17:00 GMT -->
</html>

