<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=10458 by HTTrack Website Copier/3.x [XR&CO'2014], Fri, 16 May 2025 23:53:06 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 10458
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article10458</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">زنان در میان وعده‌های رنگارنگ انتخاباتی چه جایگاهی دارند؟</h1>
				
				<!-- finde_surligneconditionnel-->

				<p><small>سه شنبه24 اردیبهشت 1392</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>فارس - به گزارش خبرنگار جامعه فارس، انتخابات ریاست جمهوری و رسیدن به منصب ریاست جمهوری در هر دوره‌ای باعث می‌شود تا افرادی که خود را برای تکیه زدن بر صندلی پاستور شایسته می‌دانند در همایش‌ها و مناسبت‌های مختلف به طور مستقیم و غیرمستقیم مواضع و برنامه‌های خود را اعلام می‌کنند.</p>
<p>معمولا با نزدیک شدن به ایام انتخابات نشست‌های خبری و همایش‌ها رنگ و بوی جدی‌تری به خود می‌گیرد و کاندیداها با در نظر گرفتن مشکلات و دغدغه‌های مردم سعی می‌کنند راهکارها و وعده‌هایی را ارائه دهند که بتوانند قشر عظیمی از مردم را با خود همراه کنند و تعداد آرای بیشتری را برای خود جلب کنند.</p>
<p>ولی همواره توجه به مباحث اقتصادی و معیشتی مردم باعث می‌شود تا مسائل و دغدغه‌های اجتماعی به حاشیه رانده شود و کمتر نماینده‌ای در برنامه‌های انتخاباتی خود به طور مفصل در مورد برنامه‌های اجتماعی خود صحبت می‌کنند و بازهم در میان مسائل اجتماعی موضوع زنان مغفول می‌ماند و انگشت شمارند کسانیکه این موضوع را در اولویت‌های خود قرار می‌دهند.</p>
<p>چندی پیش زهره الهیان فعال حوزه زنان در گفت و گو با خبرنگار جامعه فارس گفت: روند عملکرد در حوزه زنان در دولت‌های گذشته نیاز به یک آسیب شناسی دقیق دارد و اینکه آیا کارنامه عملکرد دولت‌های گذشته منطبق با سیاست‌های کلان نظام و دیدگاه حضرت امام (ره) و مقام معظم رهبری بوده و اگر عملکردها منطبق بوده است تا چه حد این همگرایی وجود داشته است.</p>
<p>این فعال حوزه زنان تصریح کرد: به جهت اینکه در دولت آینده رویکرد صحیح‌تری به این مسائل داشته باشیم و طرز تفکرات حضرت امام(ره) و مقام معظم رهبری نزدیک تر باشد جلساتی در این رابطه باید برگزار شود تا با هم‌اندیشی نخبگان بایسته‌های دولت آینده مشخص شود.</p>
<p>الهیان افزود: البته ما با توجه به اهمیت فضای موجود تا انتخابات پیش رو نشست‌های تخصصی را در این رابطه برگزار می‌کنیم تا این مطالبه از سوی جامعه زنان از کاندیداهای ریاست جمهوری صورت بگیرد تا برنامه‌های آنها برای حوزه خانواده و زنان مشخص شود و به عنوان یکی از معیارها برای انتخاب اصلح این موضوع را مردم نیز در نظر داشته باشند.</p>
<p>وی خاطرنشان کرد: با توجه به فرمایش مقام معظم رهبری در نشست خانواده و زنان اندیشه‌های راهبردی که ایشان تأکید فرمودند مسئله خانواده از موضوعات درجه یک کشور است کاندیداها باید پاسخگو باشند که چه برنامه‌ای در حوزه زنان و خانواده برای دولت آینده دارند و جامعه زنان این حق را دارند که از کاندیداها جویا شوند که در این حوزه چه برنامه‌هایی را دارند.</p>
<p>باید در نشستی تخصصی به آسیب شناسی مسائل زنان پرداخت تا با مشکلات و دغدغه‌های این مربیان و مدیران نهاد اساسی جامعه مورد واکاوی قرار گیرد و توجه شود که آیا در دولت‌های گذشته وعده‌هایی که داده شده است عملی شده است یا خیر؟</p>
<p>اگر عملی شده است تا چه حد شعارگونه بوده است و تا چه حد واقعا توانسته است به نیازهای زنان که بیش از 50 درصد از جامعه را تشکیل می‌دهند پاسخ دهد؟ چرا همواره موضوع زنان در حاشیه قرار گرفته است و نقش اساسی آنان در عرصه‌های مهم و سرنوشت ساز کشور نادیده گرفته می‌شود؟</p>
<p>با در نظر گرفتن تمام این مسائل به سراغ وعده‌های انتخاباتی کاندیداهای ریاست جمهوری دولت یازدهم می‌رویم تا بینیم زنان در برنامه‌های این افراد چه جایگاهی را دارند؟</p>
<p>با نگاه اجمالی به صحبت‌ها و وعده‌های این کاندیداها متوجه می‌شویم که موضوعاتی مانند ازدواج و اشتغال جوانان،حجاب و عفاف هرچند گذرا اما در برنامه‌های این افراد گنجانده شده است.</p>
<p><strong>حداد عادل: ازدواج آسان یکی از شعارهای انتخاباتی ما است</strong></p>
<p>حداد عادل در نشست خبری خود که در خبرگزاری فارس برگزار شد در مورد برنامه‌های خود در مورد زنان و جوانان گفت: ازدواج آسان یکی از شعارهای انتخاباتی من است که لازمه آن هم تغییر سبک زندگی است.</p>
<p>حداد عادل افزود: با تحول سبک زندگی می‌توانیم از خیلی وابستگی‌ها نجات پیدا کنیم باید این خودآگاهی نسبت به سبک زندگی را در آحاد جامعه ایرانی نهادینه کنیم و در هر خانواده افراد بپرسند زندگی ما دارای چه سبکی است و آیا می‌تواند ما را در مقاومت اقتصادی یاری کند؟</p>
<p><strong>رضایی: یک زن را رئیس بانک مرکزی قرار می‌دهم</strong></p>
<p>محسن رضایی در دوره قبلی گفته بود  یک زن می‌تواند  وزیر امور خارجه شود و در این دوره رضایی وعده داده است که یک زن را در پست ریاست بانک مرکزی قرار می‌دهد</p>
<p>محسن رضایی کاندیدای احتمالی ریاست جمهوری گفت: اگر پیروز انتخابات باشم برای بانک مرکزی یکی از خانم‌های اقتصاددان را رئیس انتخاب خواهم کرد و وزیر اقتصاد هم از بین افراد باتجربه و البته اقتصاددان انتخاب خواهد شد که بعداً اعلام می‌کنم.</p>
<p><strong>قالیباف: در حوزه مدیریت متاسفانه میدان را به زنان نداده ایم</strong></p>
<p>محمد باقر قالیباف، با حضور در مراسم روز زن و مادر، با بیان کلیاتی مبنی بر اهمیت نقش مادری، اشتغال زنان و امنیت اجتماعی اخلاقی برای آنان، گفت جامعه ای موفق است که به ظرفیت انسانی خود توجه کند و از زنان در همه ابعاد جامعه استفاده کند. زنان در همه عرصه های اجتماعی و اقتصادی و غیره حق شرکت دارند . البته او در ادامه و شاید به دلیل کارنامه غیرقابل دفاع شهرداری در رابطه با موضوع استفاده از توان زنان، با سلب مسئولیت از خود و احاله آن به فرهنگ حاکم، گفت: فرهنگی وجود دارد که در حوزه مدیریت متاسفانه میدان را به زنان نداده ایم گرچه از زمانی که به شهرداری تهران آمدم بخشنامه ای را صادر کردم که ده درصد مدیریت به بانوان اختصاص داده شود ولی مقاومت مردان را در این زمینه می بینیم که باعث شده است این اتفاق به درستی واقع نشود.</p>
<p><strong>زاکانی: حل مسئله اشتغال جوانان از اولویت‌های بنده است</strong></p>
<p>علیرضا زاکانی با اشاره به برنامه‌های خود در حوزه جوانان اظهار داشت: مهمترین مشکل جوانان بحث اشتغال است. اگر توجه بر تولید داخلی را اصل بدانیم و اشتغال ایجاد کنیم امکان بزرگی برای فعال کردن جوانان در عرصه‌های مختلف خواهیم داشت.</p>
<p>وی تاکید کرد: امروز شاهدیم 29،4 درصد جوانان 15 تا 24 سال بیکارند در حالی که نرم جامعه حدود 14 درصد بود. لذا معتقدم بیشترین کمک به حوزه جوانان توجه به حوزه اشتغال طی یک فرآیند دقیق است.</p>
<p>زاکانی با بیان اینکه در حوزه زنان نیز باید به بحث اشتغال توجه شود گفت: باید از ظرفیت زنان در حوزه‌های مختلف بهره برد و در جهت بالا بردن نقش آنان در اجتماع تلاش کرد.</p>
<p>این نامزد انتخابات ریاست جمهوری خاطرنشان کرد: ما چند موضوع خاص را به عنوان نقاط ویژه قرار دادیم که هر یک از برنامه‌هایمان در حوزه‌های اقتصادی، اجتماعی، فرهنگی و غیره باید پیوندی با آن نقاط داشته باشد که یکی از آنها خانواده و تشکیل و استحکام آن است.</p>
<p><strong>کواکبیان: سه وزیر زن در کابینه‌ام خواهم داشت</strong></p>
<p>دبیر کل حزب مردم سالاری در سخنان خود به تشریح برنامه هایشان در حوزه ورزش و زنان پرداخت و گفت که قطعا سه وزیر زن در کابینه خواهد داشت.</p>
<p>وی مهمترین مشکل جوانان را اشتغال عنوان کرد و در همین زمینه گفت: بنده تعهد کردم که بعد از 4 سال آمار بیکاری کشور را به زیر 10 برسانم که این موضوع با تقویت تولید اجرایی می‌شود . و در این راستا ما بایستی به دنبال شغل پایدار باشیم.</p>
<p><strong>علی احمدی: یک سوم اعضای دولتم را از بین جوانان و دختران نسل سومی انتخاب می‌کنم</strong></p>
<p>علی احمدی وزیر سابق آموزش و پرورش و یکی از کاندیداهای  ریاست جمهوری در خصوص برنامه‌های خود در مورد جوانان گفت: سعی می کنم یک سوم اعضای دولتم را از بین جوانان و دختران نسل سومی و کسانی که پس از پیروزی انقلاب متولد شده اند، انتخاب کنم.</p>
<p><strong>لنکرانی: اغلب کسانی که در مورد زنان سخن گفته‌اند نگاه رضاخانی داشته اند</strong></p>
<p>کامران باقری لنکرانی کاندیدای جبهه پایداری هم تصریح کرده است که اغلب کسانی که در زمینه زنان سخن گفته اند نگاه رضاخانی به این مسئله داشته اند و به فکر ساده کردن گفتمان هستند در حالی که بحث زنان و محوریت آنان در خانواده و جامعه مبتنی بر باورهای دینی است که به موقع در این مورد مفصل تر سخن خواهم گفت.</p>
<p><strong>عارف: با استفاده ابزاری از زنان و به کارگماری نمایشی آنان در پست‌های مختلف مخالفم</strong></p>
<p>محمدرضا عارف، کاندیدای اصلاح طلبی که به همراه همسر خود برای ثبت نام در انتخابات ریاست جمهوری به وزارت کشور رفته بود با تأکید بر اینکه گرانی و تورم برای بسیاری از خانواده‌های ایرانی غیرقابل تحمل شده است خاطر نشان کرد: اشتغال، مسکن و ازدواج دغدغه تمام جوانان شده است و باید با یک انتخاب اصلح در انتخابات پیش رو نسبت به خلق حماسه اقتصادی و عبور از شرایط دشوار کنونی عمل کنیم.</p>
<p>معاون اول دولت اصلاحات همچنین چندی پیش گفته بود: زنان ایران پتانسیل‌های زیادی دارند تقریباً شصت درصد ظرفیت دانشگاه‌ها در اختیار بانوان است اما از این ظرفیت استفاده نمی شود و عدم استفاده از ظرفیت‌های بالقوه زنان ظلم به کشور است. زنان باید در مناسبات سیاسی ـ اجتماعی کشور مشارکت جدی‌تر داشته باشند.در شعار زنان را تکریم می‌کنیم ولی در عمل تا رسیدن به مرحله احقاق حقوق زنان فاصله زیادی داریم، صلاحیت و اهلیت حرفه‌ای برای انتخاب کارگزاران اصالت دارد. خوشبختانه ثمره سی و چهار سال کارنامه انقلاب اسلامی در کمک به گسترش و ارتقاء توانمندی‌ها و نقش و جایگاه زنان باعث شده که در جامعه انبوهی از بانوان فرهیخته و کاربلد تربیت شوند. این سرمایه اجتماعی و ملی ارزشمندی است که به درستی می‌توان از آن استفاده کرد.</p>
<p><strong>روحانی: تلاش می‌کنم فرصت زنان و مردان برابر باشد</strong></p>
<p>حسن روحانی با بیان اینکه زنان ما در طول تاریخ مظلوم بوده اند، سخنان خود را درباره اهمیت داشتن فرصت برابر از سوی زنان و مردان، انتقاد از مظلوم واقع شدن زنان، اجرای طرح تفکیک جنسیتی در دانشگاه‌ها و برای کتب درسی ، انتقاد از شیوه اجرای طرح امنیت اخلاقی و اجتماعی و اجرای احکام جزایی درباره دخترانی که به سن بلوغ می رسند، بر بازنگری در فقه اسلامی متناسب با شرایط روز از سوی علما تاکید نموده و در ادامه گفته در دولت آینده تلاش خواهم کرد که فرصت زنان و مردان برابر باشد.</p>
<p><strong>سعیدی کیا: حجابی که با زور به وجود آید به همراه خود عفاف ندارد</strong></p>
<p>محمد سعیدی کیا، وزیر سابق مسکن و شهرسازی با اشاره به گشت ارشاد گفت: گشت ارشاد نباید دست پلیس باشد بلکه باید با آرامش و به زیبایی برای مردم امر به معروف کرد. حجاب باید باعث عفاف شود. حجابی که با زور به وجود آید به همراه خود عفاف ندارد. امام (ره) فرمودند زنان ما با حیایی که دارند حجاب را انتخاب می کنند.</p>
<p><a href="http://farsnews.com/newstext.php?nn=13920222001215" class='spip_out' rel='external'>فارس</a></p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=10458 by HTTrack Website Copier/3.x [XR&CO'2014], Fri, 16 May 2025 23:53:06 GMT -->
</html>

