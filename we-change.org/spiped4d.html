<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=10505 by HTTrack Website Copier/3.x [XR&CO'2014], Fri, 16 May 2025 23:51:36 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 10505
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article10505</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">مادران مجرد در چین محکوم به پرداخت جریمه سنگین می‌شوند</h1>
				
				<!-- finde_surligneconditionnel-->

				<p><small>جمعه17 خرداد 1392</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>گویا: سرنوشت نوزادی که مادرش او را در درون لوله فاضلاب انداخته بود، بحث تازه‌ای را در چین به راه انداخته است. مقامات چینی خواستار جریمه کردن زنان مجردی شده‌اند که از طریق رابطه جنسی خارج از ازدواج باردار می‌شوند.</p>
<p>حادثه نجات نوزاد چینی از درون لوله فاضلاب بحث‌های متعددی را بر سر وضعیت مادران مجرد در چین ایجاد کرده است. این نوزاد که رسانه‌ها او را با توجه به شماره دستگاهی که نوزاد در بیمارستان درون آن نگهداری می‌شود، "نوزاد ۵۹" لقب داده‌اند، به تازگی توسط امدادگران در شهر جین‌هوا از درون لوله فاضلاب نجات یافت و هم اینک در بیمارستان به سر می‌برد. به گفته مقامات رسمی پلیس مادر جوان و مجرد این نوزاد متهم است که پس از به دنیا آوردن وی، او را درون توالت انداخته است.</p>
<p>این کودک با کوفتگی در ناحیه سر، پا، دست و صورت به بیمارستان منتقل شد و گفته می‌شود که هم اینک در نزد والدین مادرش نگهداری می‌شود. در پی وقوع این حادثه اعتراضاتی علیه مادر این نوزاد به وجود آمد‌، اما از سوی دیگر گروه زیادی از چینی‌ها نسبت به این دختر جوان که پس از رابطه‌‌ای کوتاه مدت باردار شده بود، احساس همدردی کردند.</p>
<p>واکنش‌های متفاوت مردم</p>
<p>بسیاری از مردم در زمان اقامت این نوزاد در بیمارستان برای وی هدیه آورده و عده‌ای نیز پیشنهاد قبول وی به عنوان فرزند خوانده را دادند. شبکه‌های اجتماعی در چین نیز تبدیل به محفلی برای بحث و گفت‌وگو در خصوص شرایط زندگی مادران مجرد و بدون سرپرست در این کشور شدند.</p>
<p>در این میان مقامات ایالت هویئی روز ۲ ژوئن (۱۲ خرداد) پیش‌نویس قانونی را تنظیم کردند که از این پس مادران مجردی که از رابطه با مردی متأهل دارای فرزند شده‌اند، مجبور به "پرداخت غرامت" هستند. به گفته مقامات این مادران به دلیل "بی‌احترامی به عرف جامعه و انجام عملی غیر اخلاقی" بایستی جریمه بپردازند.</p>
<p>مبلغ این جریمه ۸۰ هزار یوآن (۹۹۵۰ یورو) تعیین شده است. درآمد سرانه سالانه مردم چین حدود یک سوم این رقم است. اما حدود ۲۰۰ میلیون نفر از آن‌ها با درآمدی حدود ۴۰۰ دلار در سال زندگی می‌کنند.</p>
<p>"راندن همه با یک چوب"</p>
<p>اعلام این خبر انتقادات فراوانی را متوجه مقامات چینی و سیاست‌های تنظیم خانواده در این کشور کرده است. بسیاری تعیین جریمه را ابزاری برای تحت فشار گذاشتن هر چه بیشتر مادران مجرد چینی تعبیر کرده‌اند. یکی از کاربران "سینا ویبو"، سایتی که کارکردی شبیه توئیتر در چین دارد، نوشت: «مادر مجرد بودن به خودی خود در چین یک تراژدی است، اما این اقدام بی‌رحمانه و غیرانسانی است.»</p>
<p>یک کاربر دیگر نیز نوشته است: «کدام حکومتی به جای پشتیبانی از مردمش، تمام تلاشش را می‌کند تا با استفاده از همه ابزار ممکن از آن‌ها پول بگیرد؟ جواب: یک حکومت خون آشام.»</p>
<p>به عقیده بسیاری از کاربران این بار هم به جای آن‌که مردان زیر سئوال بروند، زنان مورد غضب قرار گرفته و قربانی شده‌اند. حتی روزنامه دولتی "گلوبال تایمز" چین هم نوشته است: «پرونده نوزادانی که حاصل روابط خارج از ازدواج بوده‌اند، غالبا پیچیده هستند و نمی‌توان همه آن‌ها را با یک چوب راند.»</p>
<p>این روزنامه تعیین جریمه را دارای "پیامدهای غیرقابل جبران به ویژه روی قشر فقیر" دانسته و اضافه کرده است که به این ترتیب "عدالت اجتماعی" از میان می‌رود.</p>
<p>۱۳ میلیون سقط جنین در سال</p>
<p>در حال حاضر مادران مجرد بخش قابل توجهی از جامعه چین را تشکیل می‌دهند؛ دختران جوانی که تنها پس از برقراری یک بار رابطه جنسی باردار شده‌اند، قربانیان تجاوز جنسی و معشوقه‌های مردان متأهل ثروتمند. این مردان اغلب پس از بچه‌دار شدن معشوقه‌های خود برای فرار از "دردسر" به آنان پول پرداخت می‌کنند تا به همراه نوزادشان ناپدید شوند.</p>
<p>به این زنان نه تنها در جامعه برچسب "ننگ" زده می‌شود، بلکه از سوی دولت نیز هیچ حمایتی را دریافت نمی‌کنند.<br class='autobr' />
منتقدان بر سر این نکته توافق دارند که تعیین جریمه به سقط جنین، قتل نوزادان یا همانند این حادثه، انداختن آنان در چاه فاضلاب منجر می‌شود. در حال حاضر آمار سقط جنین سالانه ۱۳ میلیون مورد را شامل می‌شود که اغلب این زنان نیز دختران جوان و تنها هستند.</p>
<p>سیاست تک فرزندی در چین و نیز ارجحیت داشتن فرزند پسر در این کشور موجب شده تا اکثرا این جنین‌های دختر باشند که سرنوشت‌شان در رحم مادر آغاز و همانجا نیز به پایان برسد.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=10505 by HTTrack Website Copier/3.x [XR&CO'2014], Fri, 16 May 2025 23:51:36 GMT -->
</html>

