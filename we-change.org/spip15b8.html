<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=5392 by HTTrack Website Copier/3.x [XR&CO'2014], Fri, 16 May 2025 22:54:31 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 5392
			<br>
			<br>مسیر:<br> صفحه اول  &gt;  تریبون &gt;  گفت و گو
			<br>
			<br>لینک مستقیم:<span dir=ltr><br>/spip.php?article5392</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				<img class='spip_logo spip_logos' alt="" src="local/cache-vignettes/L145xH200/arton5392-7bdf9a7e9.jpg?1747261604" width='145' height='200' />
				
				<h1 class="titre">خواهان بازگشت روندی عادلانه به بررسی پرونده هستیم/گفتگو با خواهر مهین فهیمی</h1>
				<p class="soustitre">گفتگو با خواهر مهین فهیمی  در رابطه با وضعیت  وی و فرزندش پس از حضور غیر منتظره امید منتظری در دادگاه </p>
				<!-- finde_surligneconditionnel-->

				<p><small>يكشنبه11 بهمن 1388</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>در  شامگاه ششم دی ماه  تعدادی از نیروهای  امنیتی با مراجعه به منزل مسکونی مهین فهیمی  از اعضای مادران صلح  ایران  ضمن تفتیش  منزل وی و ضبط وسایل  شخصی او ، فرزندش و نیز همسایگانشان  اقدام به بازداشت  او و مهمانانشان کردند و در روز هفتم دی ماه ، هنگامی که امید منتظری(فرزند مهین فهیمی) به اداره پیگیری اطلاعات مراجعه نموده بود بازداشت گردید. اکنون بیش از یک ماه از بازداشت آنان می گذرد و در تاریخ 10 بهمن و بدون هیچ اطلاع قبلی به وکیل و خانواده امید منتظری وی را برای دفاع از خود به دادگاه آوردند. اکنون بیم آن می رود که مهین فهیمی نیز مانند فرزندش بدون حضور وکیل و بدون اطلاع خانواده دادگاهی شود. گفتگوی حاضر با خواهر مهین فهیمی و در رابطه با وضعیت او و فرزندش انجام شده است.</p>
<p><strong>ممکن  است  کمی در رابطه با فعالیت های خانم فهیمی و فرزندش امید منتظری توضیح دهید؟</strong></p>
<p>خواهر من بیش از بیست سال است که همسرش را از دست داده است و در تمام این سال ها سرپرستی  فرزندانش را به تنهایی به عهده داشته  است. او مولف تاریخ است و سال هاست که در بنیاد دایره المعارف مشغول به فعالیت است.در سال های اخیر خواهرم در زمینه صلح  و خشونت علیه زنان فعالیت می کرده است و هیچگونه فعالیت غیر قانونی هم نداشته است.فرزند او امید منتظری نیز دانشجوی رشته حقوق دانشگاه علامه طباطباییست و در حالیکه ترم آخر تحصیلیش را می گذارنده بازداشت شده است و متاسفانه موفق به شرکت در امتحانات دانشگاهش نشده.امید هم مانند مادرش هرگز فعالیتی خارج از چارچوب های قانونی نداشته است. با توجه به فعالیت های آنان و با توجه به اینکه هیچ کدام سابقه کیفری هم نداشته اند بازداشت آنها و نحوه برخوردی که در طول این یک ماه صورت گرفته است و حضور امروز خواهر زاده ام در دادگاه بدون اطلاع به ما و وکیلش و در حالیکه ما در پشت درهای دادگاه ایستاده بودیم ، برای ما بسیار ناراحت کننده است.</p>
<p><strong>اکنون بیش از یک ماه از بازداشت خواهر  شما و فرزندش می گذرد ، شما در این  مدت چه پیگیری هایی انجام داده اید؟</strong></p>
<p>خواهر من در ششم دی ماه در منزلش بازداشت شد و به دلیل آنکه من در آن زمان در تهران حضور نداشتم از تاریخ 11 دی ماه مشغول پیگیری وضعیت او و فرزندش شدم.از همان روز  من بارها به اداره پیگیری اطلاعات  مراجعه کردم و نامه هایی در رابطه  با تقاضای تماس با آن ها و ملاقاتشان  ارائه کردم.چندین بار هم به دادسرای  عمومی مراجعه کردم و حتی در یکی از مراجعاتم موفق به دیدار نماینده دادستان شدم و نامه ای هم تقدیم ایشان کردم ، سه هفته هم برای ملاقات به زندان اوین مراجعه کردم اما تا به حال هیچکس جوابی در رابطه با وضعیت خواهرم و فرزندش به ما نداده است و به من می گویند که خواهرم و فرزندش ممنوع الملاقات هستند.وکیل خواهرم هم تاکنون چندین بار مراجعه کرده است اما به او هم جوابی ندانده اند.با وجود همه پیگیری هایی که ما انجام داده ایم امروز بدون هیچ اطلاعی به ما و یا وکیل خواهر زاده ام ، او را به دادگاه آورده اند و ما از طریق سایت ها و تلوزیون از دادگاهی شدن او مطلع شدیم.</p>
<p><strong>آیا در طول این مدت  تماسی با شما داشته  اند؟</strong></p>
<p>هر کدام تا کنون تنها سه بار با خانه تماس گرفته اند اما متاسفانه تماس های آنها بسیار کوتاه و با فاصله های زمانی طولانیست و ما نمی توانیم با آن ها در رابطه با وضعیتشان صحبت کنیم.به همین دلیل وضعیت آن ها کاملا برای ما مبهم است.</p>
<p><strong>در  دادگاهی که در تاریخ  دهم بهمن ماه در شعبه پانزدهم دادگاه انقلاب برگزار شد امید منتظری نیز به عنوان  یکی از متهمان در دادگاه حضور داشت ، شما در جریان دادگاه ایشان بودید؟</strong></p>
<p>متاسفانه همان طور  که قبلا توضیح دادم علی رغم  تمام پیگیری هایی که ما انجام دادیم هیچ  پاسخی به ما داده نشد و روز 10 بهمن ماه هم ما به همراه وکیل خواهرم و  امید  طبق روال هر روز به دادگاه مراجعه کردیم تا وضعیت ایشان را پیگیری کنیم ، وکیل خواهر زاده ام چندین بار تقاضا داد تا بتواند وارد دادگاه انقلاب شود اما متاسفانه وی را به داخل دادگاه راه ندادند و بعد ما متوجه شدیم در همان حالی که ما در پشت درهای دادگاه انقلاب ایستاده  بودیم فرزند خواهرم در حال دادگاهی شدن بود.من واقعا با اطلاع از این موضوع به شدت نگران شدم که چرا نباید بگذارند فرزند خواهر من از وکیل انتخابی خودش در دادگاه برخوردار باشد و چرا نباید بگذارند که ما به عنوان خانواده او از حضورش در دادگاه مطلع باشیم در حالیکه بیش از یک ماه است که هر روز این در و آن در می زنیم و مدام به درهای بسته می خوریم.</p>
<p><strong>اتهاماتی  که در دادگاه در رابطه  با امید منتطری بیان شده است چیست؟</strong></p>
<p>ما هم در حقیقت  از طریق  سایت های اینرنتی مثل  ایرنا و ایسنا  از اتهاماتی که به امید نسبت داده شده است مطلع شده  ایم در حالیکه حق داشتیم به عنوان  خانواده او در جریان روند پرونده و اتهاماتی که به او داده شده است  باشیم .آنچه در این  سایت ها در رابطه  با اتهامات امید نوشته شده است  فعاليت تبليغي عليه نظام گرايش به گروه تفکر موسوم به چپ انديش و اقدام عليه امنيت کشوراست .که خود امید در دفاعیاتش تمام این اتهامات را رد کرده است ، او در دفاعیاتش گفته است که صرفا در حوزه فرهنگ و نشریات داخلی فعالیت می نموده و هیچ وابستگی به حزب یا دسته یا گروهی نداشته و فردی کاملا مستقل است.او حتی در رابطه با گفتگو با رسانه های خارجی گفته است که  تنها وقتی این مصاحبه ها را انجام داده که در رابطه با تشویق مردم برای شرکت در انتخابات بوده است و در عین حال مقالاتی در رابطه با سیاست های این رسانه ها نیز نوشته است.</p>
<p>فرزند خواهر من دانشجوی  رشته حقوق و فردی قانونمند است.او پس از دستگیری مادرش به دلیل احضاریه  که به او داده شده بود شخصا به اداه پیگیری اطلاعات مراجعه کرد اما  متاسفانه برخوردهایی که با او انجام  شده است هیچ یک در چارچوب های  قانونی نبوده و او حتی از حقوق ابتدایی خود مثل داشتن وکیل انتخابی ، تماس با خانواده و یا ملاقات آن ها نیز محروم بوده است.</p>
<p><strong>آیا  امید تا کنون در زندان موفق به دیدار مادرش شده است؟</strong></p>
<p>در آخرین تماسی  که ما از آنها داشته ایم که در واقع مربوط به چندین روز پیش از دادگاهی شدن امید است ، اظهار کردند که تاکنون موفق به ملاقات یکدیگر نشده اند.خواهر من و فرزندش در این سال ها تنها مونس و همدم یکدیگر بودند و اکنون بیش از یک ماه است که حتی نتوانسته اند تلفنی با هم صحبت کنند در حالیکه این حق طبیعی یک مادر و فرزند است که از حال یکدیگر باخبر باشند و حداقل بتوانند با هم صحبت کنند.</p>
<p><strong>نگرانی  شما در حال حاضر چیست؟</strong></p>
<p>من در حال حاضر به شدت نگران فرزند خواهرم هستم  چون او به وکیل خودش دسترسی نداشته است  و حتی نتوانسته با مادرش و یا با ما ملاقات و یا صحبت داشته باشد ، از طرف دیگر خواهر من هم بیماری قلبی دارد و هم ناراحتی کلیه ، و مدام هم در مراجعات به ما می گویند که او ممنوع الملاقات است اکنون هم  با توجه به وضعی که برای فرزند او پیش آمده و حضور ناگهانی او در دادگاه بدون حضور وکیل و بدون اطلاع خانواده  من به شدت نگران هستم که چنین وضعی را برای خواهرم نیز به وجود بیاورند و او را تحت فشار قرار دهند .</p>
<p>همچنین خواهر من دارای فرزند دیگری نیز هست  که چند سالیست در خارج از کشور مشغول  به تحصیل است ، او تاکنون حتی  موفق نشده صدای مادر و برادرش را بشنود  و همین امر او را به شدت نگران  کرده است.</p>
<p><strong>در  خواست شما از مسئولان  قضایی چیست؟</strong></p>
<p>در درجه اول  ما خواهان بازگشت روند عادلانه بررسی پرونده فرزند خواهرم امید منتظری هستیم ، می خواهیم اجازه دهند تا امید از امکان مشورت با وکیل لنتخابی خود برخوردار باشد و وکیلش هم بتواند محتویات پرونده او را مطالعه نموده و با قاضی پرونده صحبت کند چون در دادگاهی که برگزار شد نه تنها وکیل امید حضور نداشت بلکه تاکنون هم ایشان نتوانسته اند پرونده را مطالعه نمایند، حتی وکیل تسخیری که به خواهر زاده من داده شده بود هم در دادگاه حضور نداشتند و این اجحاف در حق اوست که از حقوق اولیه خود محروم شود.همچنین ما خواهان ملاقات با خواهرم و فرزندش هستم تا از سلامت آن ها مطمئن شویم و انتظار داریم تا مسئولان قضایی پاسخ روشنی در رابطه با پرونده این دو به ما ارائه کنند و اجازه دهند ما بتوانیم با آن ها در تماس باشیم و و آنان نیز از کلیه حقوق خود به عنوان متهم برخوردار گردند .در نهایت هم با توجه به اینکه این دو هرگز فعالیت غیر قانونی نداشته اند و هیچگونه سابقه کیفری نیز ندارند خواهان آزادی آنها هستیم.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=5392 by HTTrack Website Copier/3.x [XR&CO'2014], Fri, 16 May 2025 22:54:34 GMT -->
</html>

