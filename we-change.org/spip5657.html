<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=3956 by HTTrack Website Copier/3.x [XR&CO'2014], Sat, 17 May 2025 04:05:37 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 3956
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article3956</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">دیداراعضای انجمن اسلامی تربیت معلم با شیرین عبادی </h1>
				
				<!-- finde_surligneconditionnel-->

				<p><small>دو شنبه24 فروردین 1388</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p><a href="http://www.autnews.ws/archives/1388,01,00021151" class='spip_out' rel='external'>خبرنامه امیرکبیر</a>- در این دیدار که در دفتر شیرین عبادی انجام گرفت امین شجاع عضو شورای مرکزی انجمن اسلامی تربیت معلم با تشریح وضعیت شبنم مددزاده که بیش از ۵۰ روز است در بازداشت به سر می برد و آخرین وضعیت پرونده و واکنش ها و برخوردهای صورت گرفته در دانشگاه را بیان نمود. وی با اظهار اینکه ایشان در یکم اسفند ماه به صورت نامعلومی ربوده شده اند گفت: «تا سه روز بعد در بی خبری کامل از مکان نگه داری شبنم بودیم». او اعتراض خود را به روند غیر قانونی پرونده اعلام کرد.</p>
<p>در ادامه وی  گزارشی از وضعیت دانشگاه ها و دانشجویان دربند ارائه نمود. وی با اشاره به موج بازداشت دانشجویان که از حدود دو ماه پیش آغاز شده است، بازداشت حسین ترکاشوند، مجید توکلی، اسماعیل سلمان پور و کورش دانشیار  در مراسم بزرگداشت مهندس بازرگان و بازداشت عباس حکیم زاده، مهدی مشایخی، نریمان مصطفوی ، احمد قصابان و یاسر ترکمن در ارتباط با پروژه دفن شهید در دانشگاه امیرکبیر و هم چنین بازداشت دانشجویان در تربیت معلم، زنجان، شیراز، و ادامه فشار بر دانشجویان چپ، کرد و هویت طلب آذربایجان را از نشانه های این موج دانست.</p>
<p> به گزارش خبرنامه امیرکبیر در این دیدار شیرین عبادی با اظهار تاسف شدید از وضعیت حاکم بر دانشگاه های کشور گفتند: «متاسفانه امروزه تعدادي ازجوانان یا به سمت اعتیاد گرایش یافته اند، یا درگیر مسائل مالی و نیازهای اولیه زندگی خود هستند. عده ی اندکی هم که نسبت به مسائل آینده و کشور حساسیت نشان می دهند  تنها به جرم اظهارنظر و ابراز عقیده خود در زندان و تحت فشار به سر می برند. بنده فقط می توانم اظهار تاسف شدید خود را نسبت به بازداشت همه ی دانشجویان ابراز کنم.»</p>
<p>شیرین عبادی ضمن اعلام آمادگی کامل کانون فعالان حقوق بشر برای بر عهده گرفتن وکالت شبنم مددزاده، اظهار داشتند: «گاهی اتفاقاتی می افتد و در بازجویی ها افراد را تحت فشار قرار می دهند که مسائل را هیچ جا بازگو نکنند. در اینجا این نکته مطرح می شود که اگر ادعا دارند که کارشان قانونی ست پس چرا نمی گذارند کار قانونی آن ها را به همه ی جهان بگوییم؟»</p>
<p>و با بیان این مطلب که وکالت دانشجویان امیرکبیر بر عهده ی محمدعلی دادخواه از وكلاي کانون فعالان حقوق بشر قرار گرفته است افزودند: «به لحاظ قانونی وکیل حق دارد از روز بازداشت با موکل خود ملاقات داشته باشد. و در جریان دادرسی حضور داشته باشد. اما متاسفانه تاکنون غالب پرونده های سیاسی از مراعات این حق محروم مانده اند، البته ایران از سال ها قبل عضو کنوانسیون بین المللی  قانون سياسي - مدنی شده است  که در همین کنوانسیون درج شده است که وکیل باید از روز بازداشت، در جریان پرونده ی موکلش قرار گیرد.»</p>
<p> در ادامه بهروز علوی از اعضای انجمن اسلامی با اشاره به بی اطلاعی از وضعیت نگران کننده ی روحی و جسمی شبنم مددزاده و عباس حکیم زاده و علاوه بر آن روند طولانی و کم سابقه ی بازداشت دانشجویان در ماه های اخیر، نگرانی شدید اعضای انجمن اسلامی دانشگاه تربیت معلم را در این رابطه ابراز کرد.</p>
<p> شیرین عبادی در این باره گفت: «در صورتی که شیوه ی پی گیری پرونده ها حقوقی و قانونی می بود می توانستیم تحلیلی قانونی از این مسائل داشته باشیم. اما مسائل سیاسی نیازمند تحلیل های سیاسی ست. به طور معمول تحقیقات یک پرونده باید در عرض چند روز خاتمه یابد.» وی در ادامه افزود :« برای مثال پرونده ی سران بهایی که وکالتش به عهده ی اینجانب است یک سال است که در مرحله ی تحقیقا ت به سر می برد! و پرونده ی آقای سحابی حدود ۱۴ ماه در مرحله تحقیقات بود».</p>
<p>برنده ی جایزه ی صلح نوبل در ارتباط با اتهاماتی نظیر ارتباط با سازمان های معاند نظام که اخیرا علیه دانشجویان باب شده است گفت: «متاسفانه امروز می بینیم که در ابتدا اتهام را اعلام می کنند که نباید این گونه باشد. برای مثال عبدالفتاح سلطانی را به اتهام جاسوسی بازداشت کردند. بعد از هفت ماه که ایشان در زندان بودند با حکم تبرئه بیرون آمدند. حال چه کسی باید تاوان آبروی از دست رفته یک وکیل آبرومند را بدهد؟ اعلام کردن اتهام دلیل بر اثبات آن نیست. در این گونه موارد با آبروی افراد بازی می شود. در همه جای دنیا اعترافات زندانی در درون سلول وبدون امکان دسترسی به وکیل در صورتی که بعدا مورد تکذیب صريح متهم قرار گیرد و دلایل کافی نیز برای اثبات اتهام در پرونده موجود نباشد، نمی تواند برای محکومیت متهم مورد استفاده قرار گیرد.» و در ادامه اعلام کرد: «به امید روزی که مبنای همه چیز قانون باشد.»</p>
<p>به گزارش خبرنامه امیرکبیر، محمد قدس از اعضای انجمن اسلامی با اظهار تاسف از بازداشت فعالین کمپین یک میلیون امضا که در تعطیلات نوروز تنها به خاطر عید دیدنی از خانواده ی زندانیان سیاسی بازداشت شدند، وضعیت محبوبه کرمی و خدیجه مقدم را جویا شد. که خانم عبادی با ذکر این که خانم کرمی آزاد شده اند تاسف شدید خود را از فوت مادر ایشان که در روز آزادی شان اتفاق افتاده ابراز کرد. هم چنین در مورد خانم مقدم اعلام کرد که قرار بر این است که فردا، ۲۰ فروردین خانم مقدم نیز آزاد می شوند.</p>
<p> نگرانی اعضای انجمن نسبت به وضعیت دانشجویان دربند و شرایط انتخابات سبب شد تا شیرین عبادی در مورد تغییر در ساختار جامعه بگوید: «یکی از بزرگ ترین مشکلات جامعه ی کنون جامعه ی ما قهرمان پروری ست. در صورتی که اصلاح و تغییر باید در بطن جامعه اتفاق بیفتد.» و در ادامه افزود: «اصلاحات روندی اجتناب ناپذیر است که هم اکنون در آن قرار داریم.  اما اصلاحات زمانی سرعت خواهد گرفت که هر چه بیشتر در فرهنگ جامعه تغییر صورت بگیرد.»</p>
<p> خانم عبادی در پایان خواستار آزادی هرچه سریع تر همه ی دانشجویان دربند شدند.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=3956 by HTTrack Website Copier/3.x [XR&CO'2014], Sat, 17 May 2025 04:05:37 GMT -->
</html>

