<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=9470 by HTTrack Website Copier/3.x [XR&CO'2014], Sat, 17 May 2025 03:44:48 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 9470
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article9470</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">هفت روز با زنان در آستانه «روز کارگر»</h1>
				
				<!-- finde_surligneconditionnel-->

				<p><small>دو شنبه11 اردیبهشت 1391</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>جرس: هفت روز با زنان این هفته در آستانه روز کارگر، نگاهی دارد به بحث های جاری در روزهای گذشته پیرامون طرح ها و مشکلات کارگران زن. از سوی دیگر بازداشت نرگس محمدی در شرایطی که همسر وی ایران را ترک کرده و دو کودک آنها در خانه ی اقوام به سر می برند، اعتراضات بسیاری را به دنبال داشته است. حجاب، لایحه بیمه زنان خانه دار، اجرایی شدن جداسازی جنسیتی از دیگر خبرهایی است که در این شماره از هفت روز با زنان خواهیم خواند.</p>
<p>دنیای زنان در زندان</p>
<p>آنچه برای نرگس محمدی بعد از انتخابات دوره ی دهم ریاست جمهوری پیش آمد، «اتفاق» نبود و اعتراض همگان را به دنبال داشت؛ محمدی، نائب رئیس و سخنگوی کانون مدافعان حقوق بشر و روزنامه نگار و همچنین رئیس اجرایی شورای صلح ایران در هفته گذشته و به دنبال خروج همسرش، تقی رحمانی از ایران برای اجرای حکم ۶ سال تعزیر بازداشت و به بند ۲۰۹ زندان اوین منتقل شد.</p>
<p>این بازداشت در حالی اتفاق افتاد که کودکان نرگس این روزها، نه آغوش پدر در فراق مادر را دارند و نه آغوش مادر در فراق پدر. مادر نرگس محمدی، در گفتگو با تارنمای روزآنلاین با اشاره به بیماری دخترش و توصیه های پزشک مبنی بر رخدادن حمله در صورت کمبود اکسیژن از بی تابی دو کودک برای مادرشان می گوید.</p>
<p>جمعی از زنان اصلاح طلب با انتشار بیانیه ای خواستار آزادی محمدی شدند، در بخشی از این بیانیه آمده است «اینک حکم ظالمانه ای که برای نرگس محمدی صرفا به دلیل اقدامات بشر دوستانه و نوع دوستانه در چارچوب وظائف شهروندی اعطا شده بود، به مرحله ی اجرا در آمده است و ما خواستار آزادی وی هستیم».</p>
<p>در شبکه های اجتماعی از جمله فیس بوک صفحه ای به عنوان «کمپین آزادی نرگس محمدی» توسط تعدادی از فعالان حقوق بشر و حقوق زنان شکل گرفته که هر روز خبرهای مربوط به وی در آن منتشر می شود.</p>
<p>سازمان گزارشگران بدون مرز با انتشار بیانیه ای دستگیری نائب رئیس کانون مدافعان حقوق بشر را محکوم کرد و خواستار آزادی وی گشت.</p>
<p>از سوی دیگر در گزارشی که توسط کمیته گزارشگران حقوق بشر تهیه شده است، وضعیت جسمانی زنان در زندان اوین نگران کننده عنوان و تاکید شده است «بنا به گفته خانواده زندانیان زن پس از آخرین ملاقات در هفته ی گذشته زندانیان گفته اند، بیماری افراد مختلف است، درد کلیه، سر درد، سرماخوردگی، بالا رفتن فشار خون، تپش قلب و ...».</p>
<p>این گزارش، فروشگاه های بند زنان، از آوردن میوه، گوشت و برخی از مواد غذایی خودداری می کنند و مسئولان زندان نیز از تحویل مواد بهداشتی چون مسواک و شامپو خودداری کرده اند.</p>
<p>در حال حاضر ۲۶ زندانی سیاسی زن در زندان اوین به سر می برند که اکثر آنها پس از انتخابات دوره دهم ریاست جمهوری بازداشت شده اند.</p>
<p>روز کارگران زن</p>
<p>به گزارش شهرزادنیوز، ستاد مرکزی گرامیداشت هفته کارگر، به مناسبت رسیدن «روز کارگران زن» بیانیه ای صادر کرد و یادآور شد «اگر دیروز سخن از کارگران نمونه فقط برای مردان بود، امروز دیگر نمی توان از نقش پررنگ زنان در اشتغال این مرز و بوم، تجربه و خلاقیت منحصر به فردشان چشم پوشید».</p>
<p>در بخش دیگری از این بیانیه آمده «آنچه که که برای ما مهم است، خارج از هرگونه نگاه جنسیتی، سرلوحه قرار دادن کار است و ما را بر آن می دارد که عدالت هم رعایت شود و در این راه برای آن که نشان بدهیم هفته کارگر متعلق به همه کارگران است، روزی را به این عزیزان اختصاص داده ایم، چه زنانی نیز در میان مان هستند که به دلایلی سرپرستی یک خانواده را به دوش می کشند».</p>
<p>از سوی دیگر نرخ بیکاری زنان دو برابر نرخ بیکاری مردان برآورد شده است به طوریکه در برخی واحدهای بزرگ و قالیبافی بسیاری از زنان دو سوم دستمزد مصوب شورای عالی کار را دریافت می کنند.</p>
<p>به گزارش ایلنا، علیرضا محجوب، دبیر کل خانه کارگر در نشست خبری به مناسبت هفته کارگر با اشاره به تعطیلی رسمی روز ۱۱ اردیبهشت اعلام کرد «نرخ بیکاری زنان دو برابر نرخ بیکاری مردان است و با توجه به آنکه در برخی موارد دیده شده که دریافتی زنان کارگر دو سوم دستمزدی است که باید دریافت کنند آنها به دلیل ترس از دست دادن شغل از شکایت صرف نظر می کنند».</p>
<p>ترس از دست دادن شغل در حالی میان کارگران وجود دارد که به گفته محجوب «طبق آمارهای رسمی طی سال گذشته ۱۰۰ هزار کارگر در بیش از یک هزار واحد تولیدی اخراج شده اند».</p>
<p>همانطور که در هفته های گذشته در گزارش های هفت روز با زنان نیز اشاره کردیم، بحث دیگری پیرامون استخدام و اشتغال زنان در جریان است؛ مسئولان معتقدند «از آنجایی که نرخ بیکاری زنان بالا بوده و زنان تحصیل کرده نیز در جامعه رشد چشم گیری داشتند می توان هر دو زن را به صورت نیمه وقت با حقوق نیمه اما بازنشستگی کامل استخدام کرد».</p>
<p>بسیاری از مسئولان، فعالان جامعه زنان حتی طرح چنین مساله ای را نوعی «توهین» به جایگاه زنان اعلام کرده اند و برخی از فعالان مدنی این طرح را زیر سوال برده و پرسیده اند «آیا دولت و مسئولان موظف به اشتغال زایی هستند یا تقسیم کار؟».</p>
<p>لایحه بیمه زنان</p>
<p>بر اساس گزارش خبرگزاری بین المللی زنان (وفا)، مریم مجتهدزاده، مشاور و رئیس مرکز امور زنان خانواده و نهاد ریاست جمهوری در هفته ی گذشته اعلام کرده است «لایجه بیمه زنان خانه دار پس از بررسی و کارشناسی های تخصصی و مفصل، اکنون مراحل تدوین نهایی را سپری می کند».</p>
<p>وی در ادامه هدف از بیمه کردن زنان خانه دار را «احقاق حقوق زن» عنوان کرد.</p>
<p>مجتهد زاده دلیل طولانی شدن اجرای این طرح را «فاقد درآمد» بودن این قشر از جامعه دانسته و مدعی شد «ما نمی توانیم آنان را بدون در نظر گرفتن مسائل مالی و پیامدهای آن بیمه کنیم، دولت مشکلی در پرداخت سهم حق بیمه زنان خانه دار ندارد اما منبع مالی آن بخش که بر عهده خود این افراد بوده، هنوز تامین نشده است».</p>
<p>پیش از این در اسفند ماه سال گذشته اما مظفر کریمی، مدیر کل بیمه های اجتماعی وزارت تعاون، کار و رفاه اجتماعی ضمن مخالفت با این طرح گفته بود «مشکل این طرح این است که حق بیمه کارفرما را چه کسی باید پرداخت کند اگر شوهر قرار است این کار را انجام دهد و از جیب خانواده پرداخت شود در این صورت پرداخت حق بیمه از جیب زن و مرد فرقی با یکدیگر ندارد و این نوع بیمه فقط در خانواده ها باعث اختلاف می شود».</p>
<p>دانشگاه؛ تفکیک جنسیتی و پوشش</p>
<p>کامران دانشجو، وزیر علوم ایران در پنجشنبه گذشته زمان مراسم گشایش پردیس مهندی و فن آوری های نوین دانشگاه صنعتی شاهرود بر لزوم جداسازی دختران و پسران در دانشگاه ها تاکید کرد و گفت «چرا باید ۳۳ سال از انقلاب بگذرد اما هنوز درباره جدایی سرویس دختران و پسران بحث شود، این موضوع یک امر بدیهی است».</p>
<p>وی در تایید سخنان خود و با انتقاد از رسانه ها اعلام کرد «چرا بعضی از رسانه ها تیتر میزنند که دانشگاه دختران تاسیس شد؟ ما باید در کشور دانشگاه دخترانه داشته باشیم، از دانشگاهی باید ترسید که جوانان را با نگاه غربی تربیت می کند و در مسیر امام خمینی حرکت نمی کند».</p>
<p>دویچه وله با گزارشی از اجرای ۸۰ درصدی طرح تفکیک جنسیتی در استان بوشهر خبر داد به طوریکه محمدحسین جهانبخش، استاندار بوشهر در هفته گذشته اعلام کرد «نخستین استانی هستیم که طرح تفکیک جنسیتی را در دستگاه های اجرایی اجرا می کنیم؛ تاکنون ۸۰ درصد این طرح محقق شده و ۲۰ درصد دیگر نیز در حال اجرا است».</p>
<p>وی در ادامه و در پی اعلام «مقام های نخست» برای این استان گفت «همچنین نخستین استانی بودیم که نداشتن منشی زن را در دستگاه ها الزامی کردیم و بر اساس گزارش ها هم اکنون هیچ مدیری منشی زن ندارد».</p>
<p>جداسازی دانشگاه ها در حالی به «امری بدیهی» تعبیر می شود که طبق گزارشات رسیده به رسانه ها با «پوشش نامناسب» دانشجویان بوسیله ضرب و شتم آنان برخورد می کنند.</p>
<p>دو دانشجوی دختر در دانشگاه آزاد رودهن چندی پیش به دلیل آنچه انتظامات این دانشگاه آن را «پوشش نامناسب» عنوان کرده بود، مورد توهین و ضرب و شتم قرار گرفتند و از ورود یک دانشجوی دختر به دانشگاه به علت «آرایش نامناسب» ممانعت به عمل آمد و او را مورد فحاشی قرار دادند.</p>
<p>خبرگزاری فارس اما در این میان گزارش داده است که پنج نرم افزار با موضوع عفاف و حجاب رونمایی خواهد شد. ابراهیم باقرزاده، دبیر اجرایی مرکز حجاب ریحانه النبی، در مراسم راهپیمایی عفاف و حجاب دانش آموزان در شهرستان ساری اعلام کرد و مدعی شد «هدف اصلی این مرکز در ساری ورود به فضاهای ۲۵ گانه مدارس این شهرستان به صورت عملیاتی و اجرایی است».</p>
<p>زنان آن سوی مرزها</p>
<p>به گزارش شهرزادنیوز، افغانستان آموزش نیروهای زن را برای کمک به سربازان مرد در حمله های شبانه به خانه های مردم مذهبی مسلمان آغاز کرده است. دلاور، پلیس سابق در استان جوزان می گوید «پیش از الحاق این واحد، عملیات ما توسط نیروهای خارجی انجام میشد و آن ها فرهنگ ما را نمی شناسند. مردم اعتراض داشتند و بنابراین ما به کمک آمدیم».</p>
<p>به گزارش خبرگزاری وفا، یک مقام عالی رتبه وزارت دادگستری کشور عربستان از طرح هایی برای تعیین حداقل سن ازدواج برای دختران خبر داده است. اخیرا دادگاهی در این کشور نسبت به صدور رای ازدواج دختری ۸ ساله با مردی ۵۸ سر باز زده است و رسانه ای شدن این اتفاق باعث جبهه گیری های بسیاری علیه ازدواج دختران در سن پایین شده است.</p>
<p>شهرزانیوز در خبری اعلام کرد، ثریا ناجم، روزنامه نگار و سیاستمدار، نخستین زنی است که در عراق به ریاست یک باشگاه ورزشی انتخاب می شود. وی با ۱۱۸ رای از مجموع ۱۳۲ رای اعضای حاضر در همایش باشگاه «ال علوم» به ریاست این نهاد ورزشی انتخاب شد.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=9470 by HTTrack Website Copier/3.x [XR&CO'2014], Sat, 17 May 2025 03:44:48 GMT -->
</html>

