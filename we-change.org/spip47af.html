<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=10212 by HTTrack Website Copier/3.x [XR&CO'2014], Sat, 17 May 2025 01:10:59 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 10212
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article10212</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">مرد افغان دختر نوجوانی را که خواهانش بود، کشت </h1>
				
				<!-- finde_surligneconditionnel-->

				<p><small>چهار شنبه15 آذر 1391</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>شهرزادنیوز:طبق گزارش فعالین، بر شدت خشونت علیه زنان در افغانستان افزوده شده است. به گفته پلیس، مردی در افغانستان گلوی دختر نوجوانی از بستگانش را برید، زیرا خانواده‌اش به خواستگاری وی پاسخ منفی داده بود.</p>
<p>حمید کرزای، رئیس جمهور افغانستان، در روز جهانی محو خشونت علیه زنان در یک سخنرانی از روحانیون و رهبران جامعه خواست به کندن ریشه این "خطر اجتماعی" یاری رسانند.</p>
<p>وی در این سخنرانی رادیویی گفت: "این امر عشق، دلبستگی و احترام را نابود می‌کند. کودکانی که در خانواده‌هایی بزرگ می‌شوند که خشونت را تجربه می‌کنند، افسرده‌تر و خشن‌تر می‌شوند."</p>
<p>"نیشینا"ی 15 ساله، دختر نوجوانی که کشته شد، روز سه‌شنبه صبح هنگامی که می‌خواست از چاهی در نزدیکی خانه‌اش در استان کندوز آب بیاورد، مورد حمله قرار گرفت. به گفته سعید سوار- حسینی، سخنگوی رئیس پلیس استان، پسر عمو و برادرزاده‌ای که گلوی او را برید، همان جا به وی حمله کرده بودند.</p>
<p>حسینی در گفتگویی تلفنی گفت: "پسری به نام محمد صادق، پسر عموی دختر، از سوی برادرش به خواستگاری رفته بود، اما نیشینا و خانواده‌اش او را رد کرده بودند."</p>
<p>"وی دو روز بعد برگشت و به دختر حمله کرد. با همکاری خانواده در منطقه سرانجام هر دو نفر را دستگیر کردیم." و افزود خانواده خواهان اعدام این دو نفر هستند.</p>
<p>قتل نیشینا تقریبا یک سال پس از آن اتفاق افتاد که چهار مرد در کندوز روی یک نوجوان و دو خواهرش اسید پاشیدند؛ در آن زمان هم علت رد خواستگاری بود. طی این مدت بر تعداد زنانی که مورد حمله قرار گرفته یا کشته شده‌اند، به نحوی غیر عادی افزوده شده است. از جمله شوهری زنش را به قتل رساند، زیرا از این عصبانی بود که همه بچه‌هایش دختر هستند.</p>
<p>"نادیرا گیاه"، رئیس اداره امور زنان در این استان در چهار سال گذشته، می‌گوید: "ما نسبت به خشونت علیه زنان در کندوز بسیار نگرانیم. در 9 یا 10 ماه گذشته این خشونت واقعا بیش‌تر شده است."</p>
<p>به گفته وی، سه ساله پیش، این اداره با موارد متعددی از خودکشی سر و کار داشت، اما تعداد قتل‌ها محدود بودند. اما امسال 11 مورد قتل وجود داشته است و در سایر مناطق کشور نیز همین افزایش دیده می‌شود.</p>
<p>"هتر بار"، محقق دیده‌بان حقوق بشر در افغانستان، می‌گوید: "کمیسیون حقوق بشر افغانستان مستقل امسال در مورد افزایش خشونت علیه زنان هشدار داده است و این قتل در کندوز نیز در راستای همین گرایشی است که بسیار آشنا به نظر می‌آید: مردان احساس می‌کنند مجازند زنی که آن‌ها را عصبانی کرده، بکشند."</p>
<p>"کوتاهی دولت در اجرای مؤثر قانون مصوب 2009 در محو خشونت علیه زنان، مردان را معتقد ساخته که می‌توانند بدون ترس از مجازات به زنان حمله کنند و آن‌ها را به قتل برسانند."</p>
<p>هم‌چنین فعالین می‌گویند که خواسته اخیر شورای محافظه‌کار روحانیون کشور آن‌ها را نگران ساخته است، زیرا سال گذشته زنان را نسبت به مردان "درجه دوم" خطاب کرد؛ آنها می‌خواهند به دستورات مذهبی جنبه قانونی ببخشند.</p>
<p>به گزارش ایستگاه تلویزیونی "طلوع"، این گروه متنفذ در یکی از دیدارهای معمول خود با کرزای در کاخ ریاست جمهوری، این خواسته را با وی در میان گذاشته است.</p>
<p>"وازمه فروغ" از کارزارگران می‌گوید: "من زیاد نگران اجرای این موضوع نیستم. آن‌ها هر هفته با کرزای ملاقات می‌کنند و او هم به حرف‌های آن‌ها گوش می‌کند، اما همه حرف‌هایشان اجرا نمی‌شود."</p>
<p>"اما آن چیزی که مرا نگران می‌کند، روحیه این کشور است. ما در خطر ارتجاع قرار داریم. یک روز می‌شنویم که زنان نمی‌توانند به تنهایی مسافرت کنند، روز دیگر می‌گویند که زن انسان کامل نیست، بعد هم این مسئله قوانین شرعی. آخر در کشوری که قانون اساسی، دادگاه عالی و قوه قضائیه وجود دارد، چطور چنین چیزی ممکن است؟"</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=10212 by HTTrack Website Copier/3.x [XR&CO'2014], Sat, 17 May 2025 01:10:59 GMT -->
</html>

