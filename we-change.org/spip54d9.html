<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=2319 by HTTrack Website Copier/3.x [XR&CO'2014], Sat, 17 May 2025 01:25:02 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 2319
			<br>
			<br>مسیر:<br> صفحه اول  &gt;  سایت نوشته ها
			<br>
			<br>لینک مستقیم:<span dir=ltr><br>/spip.php?article2319</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				<img class='spip_logo spip_logos' alt="" src="local/cache-vignettes/L160xH200/arton2319-3822bfef6.jpg?1747341981" width='160' height='200' />
				<p class="surtitre">مصاحبه سایت روز با پروین اردلان</p>
				<h1 class="titre">زنان خود را بر حاکميت تحميل کرده اند</h1>
				<p class="soustitre">روزآنلاین / سامان رسول پور</p>
				<!-- finde_surligneconditionnel-->

				<p><small>جمعه14 تیر 1387</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>حدود هزار فعال مدني و سياسي با صدور بيانيه اي به صدور حکم 5 سال زندان در تبعيد براي هانا عبدي، فعال حقوق ‏زنان اعتراض کرده و خواستار تجديدنظرخواهي در اين حکم شده اند. همزمان نگراني پيرامون احتمال صدور حکم ‏سنگين براي روناک صفازاده، ديگر فعال دربند هم بالا گرفته است. در همين خصوص و درباره وضعيت ديگر فعالان ‏حقوق زنان با پروين اردلان، برنده جايزه اولاف پالمه به گفتگو نشسته ايم. خانم اردلان به روز مي گويد: "جنبش زنان ‏و جنبش برابر خواهي زنان توانسته است گفتمان برابري خواهي را به سطح گفتمان عمومي جامعه ببرد و اين دستاورد ‏کوچکي نيست". اين گفتگو در پي مي آيد. ‏<br class='autobr' />
‏ ‏</p>
<p>‎‎خانم ارلان؛ حدود هزار فعال مدني و سياسي با صدور بيانيه اي به حکم 5 سال زندان در تبعيد براي هانا ‏عبدي اعتراض کرده اند. اين حکم مشخصا از چه نظر جاي اعتراض‏‎ ‎دارد؟‎ ‎</p>
<p>همان طور كه وكيل ايشان و ديگر حقوقدانان هم تاكيد دارند حکم هانا عبدي با معيارهاي قانوني همخواني ندارد. اتهام ‏هانا را "اجتماع و تباني براي اقدام عليه امنيت" اعلام کرده اند اما براي صدور حكم به مواد مرتبط با محاربه استناد ‏كرده اند. درواقع پنج سال حبس در شهرستاني مرزي، آن هم براي يك دختر 21 ساله كه براي ارتقاي حقوق زنان آن ‏هم در منطقه اي پرمسئله براي زنان فعاليت مي كند واقعا غيرمنصفانه است<br class='autobr' />
‎‎فکر مي کنيد انگيزه صدور چنين حکمي چه مي تواند باشد؟‏‎ ‎</p>
<p>به نظر من اين يك جور صدور حكم عليه زناني است كه به حقوق خود و زنان سرزمين شان مي انديشند. متاسفانه ‏فعاليت در كردستان همواره با پيش داوري و پيش فرض هاي قومي، مذهبي و جنسيتي اي همراه است. حتي اگر يك زن ‏براي بهبود حقوق ابتدايي اش هم تلاش كند چنين برداشت مي شود كه عليه امنيت و حكومت عمل كرده است و همين ‏پيش داوري ها بي تاثير بر داوري نيست. هر روز زنان زيادي به دليل زن بودن شان مورد خشونت هاي سنتي و ‏قانوني و جنسيتي قرار مي گيرند، زن كشي و اعمال خشوت هاي ناموسي و قانوني هرچند دراين منطقه كم نيست، اما ‏رسم است كه ناديده بماند، اما وجود زناني چون هانا و روناك كه مي كوشند با كنشگري خود موقعيت زن كرد را تغيير ‏دهند تحمل نمي شود. ‏<br class='autobr' />
‎ ‎</p>
<p>‎‎در طي چند سال اخير شاهد بوده ايم که فعالان حقوق زنان به اتهامات گوناگون به زندان و شلاق محکوم ‏شده اند اما مورد هانا عبدي شايد به نوعي منحصر بفرد باشد. هم از اين جهت که دوران بازداشت وي طولاني بوده، ‏هم پنج سال حکم سنگيني است و هم اينکه مجازات تبعيد هم به همراه آن است. اين تفاوت و اختلاف راي دادگاهها در ‏تهران و کردستان را چطور ارزيابي مي کنيد؟‎ ‎</p>
<p>به نظرمن چند هويتي بودن فعالان جنبش هاي مدني، سني يا شيعه بودن، كرد يا ترك بودن، زن يا مرد بودن... از يك ‏طرف و موقعيت جغرافيايي مناطقي كه در آن به سر مي برند تاثير زيادي بر انشاي راي و يا به عبارتي صدور حكم ‏هاي سنگين تر براي آنان دارد و كردستان يكي از اين مناطق است. از سوي ديگر هر چه امكان اطلاع رساني و ‏حمايت و پوشش خبري براي آنها بيشتر باشد امكان حمايت از آنها هم بيشتر است. اين فقط خاص كردستان نيست؛ اين ‏روزها شاهد بازداشت و صدور احكام سنگين براي بسياري از فعالان جنبش هاي اجتماعي در ديگر مناطق ايران هم ‏هستيم. ‏‎ ‎</p>
<p>‎‎وقتي که روناک و هانا بازداشت شدند، ديديم که اعتراضات گسترده اي صورت گرفت اما چندي بعد و پس ‏از آنکه قاضي پرونده اين دو را متهم به ارتکاب جرايم امنيتي کرد، به يکباره حمايتهاي داخلي از آنها تقريبا متوقف شد. ‏دليل اين سکوت چه بود؟ چرا بار ديگر اعتراضات بالا گرفته است؟‎ ‎<br class='autobr' />
‎ ‎<br class='autobr' />
اتهام به جرايم امنيتي از اتهامات رايج عليه فعالان جنبش زنان است. خوب؛ طبيعي است وقتي قاضي پرونده چنين ‏اتهاماتي را بزند به عنوان مرجع قانوني مورد توجه قرار مي گيرد و اعتراضات حقوق بشري هم كاهش پيدا مي كند. ‏اما تصور كنيد كه هر متهم امنيتي هم حق دارد كه از حقوق اوليه متهم برخوردار باشد. اين دو دختر جوان كه تنها دو ‏دهه از عمرشان گذشته است در معرض هر نوع آسيب رواني و جسمي قرار دارند، اجازه ملاقات با وكيل در طول ‏تحقيقات اوليه نداشته اند، دادگاه شان علني نبوده است، با خانواده حداقل تماس را داشته اند، بيمار شده اند... در چنين ‏وضعيتي هر عقيده اي هم كه داشته باشند نه تنها حقوق انساني شان زير پاگذاشته شده است كه صدور هرنوع حكمي ‏براي آنها شك و ترديد به همراه دارد و اعتراضات را افزايش مي دهد. ‏‎ <br class='autobr' />
‎ ‎</p>
<p>‎‎علاوه بر هانا و روناک، محبوبه کرمي هم بيش از 12 روز است که در بازداشت بسر مي برد. چرا ايشان ‏هنوز آزاد نشده اند؟ خبري از وضعيت وي داريد؟‎ ‎</p>
<p>محبوبه كرمي نيز مصداق واقعي اقدام عليه امنيت مدني شهروندان است كه شايد اگر بيرون از زندان بود اكنون مي ‏توانست به دليل ضرب و شتم خشونت باري كه عليه او شده است عليه ضاربان شكايت كند. او از اعضاي فعال كمپين ‏يك ميليون امضاست كه روز 24 خرداد به همراه زنان ديگري كه نه به عمد كه به طور تصادفي درحوالي پارك ملت و ‏سوار بر اتوبوس بوده اند، مورد ضرب و شتم شديد قرار گرفته و تاكنون هم در زندان است. او را چنان زده بودند كه ‏لباسش پاره شده و درتماسي كه با خانواده اش گرفته بود، گفته بود آثار كبودي هنوز از تنش پاك نشده است و زنان ‏ديگري هم هستند كه اسيب جدي ديده اند. مادرش عمل جراحي در پيش داشت، پدرش بيمار است و خودش هم هنوز ‏در زندان است و شايد بتوان گفت او يكي از زناني است كه در روند سياست ارعاب سازي براي ايجاد امنيت نظامي در ‏شهر بي انكه قصدي از حضور داشته باشد مورد سوء قصد قرار گرفته است. ‏<br class='autobr' />
‏ ‏<br class='autobr' />
همان طوركه وكيل ايشان هم گفته اند هنوز اتهام محبوبه كرمي به ايشان تفهميم نشده است و حقوق متهم در اينجا هم ‏محلي از اعراب ندارد. به هرحال اكنون گويا در بند نسوان زنان اوين است و اميدواريم كه هرچه زودتر آزاد شود. ‏</p>
<p>‎‎خانم اردلان؛ طي يکي، دو سال اخير شاهد بوده ايم که تقريبا هر هفته شماري از فعالان حقوق زنان ‏احضار، بازداشت و يا به زندان محکوم شده اند. اين موج فشار بر فعالان زن نشانه چيست؟‎ ‎</p>
<p>اين نشانه حضور پرقدرت جنبش زنان و مقاومت و كنشگري فعالان اين جنبش براي حق خواهي و گسترش اين حق ‏خواهي در سطوح مختلف جامعه است. اين موج فرو ‏نمي نشيند و در مقابل موج فشار، مقاومت مي كند. ‏<br class='autobr' />
‎ ‎<br class='autobr' />
‎‎به نظر مي رسد که حاکميت بين زن معترض و مرد معترض فرقي قائل نيست و به يک ميزان به آنها فشار ‏مي آورد در حاليکه ما در گذشته موارد کمي از برخورد و زنداني کردن زنان را شاهد بوده ايم. فکر مي کنيدحاکميت ‏تعارف با زنان را کنار گذاشته و ديگر نگران واکنشهاي عمومي دراينباره نيست؟‎ ‎</p>
<p>به نظرم به اين دليل است كه زنان اگر در مواردي شهروند محسوب نمي شوند در اعتراض براي كسب حقوق شان ‏شهروند شده و شهروندي خودشان را به تدريج بر حاكميت تحميل کرده اند. به همين دليل حاكميت ديگر نمي تواند اين ‏شهروندي را به رسميت نشناسد. ‏‎ ‎</p>
<p>‎‎به عنوان پرسش پاياني، در يک جمع بندي کلي فکر مي کنيد در مقابل پرداخت اين همه هزينه، فعالان ‏حقوق زنان و در کل جنبش زنان چه دستاوردهايي داشته اند؟‏‎ ‎</p>
<p>جنبش زنان و جنبش برابر خواهي زنان توانسته است گفتمان برابري خواهي را به سطح گفتمان عمومي جامعه ببرد. ‏اين دستاورد كوچكي نيست</p>
<p><a href="http://www.roozonline.com/archives/2008/07/post_8147.php" class='spip_out' rel='external'>روزآنلاین</a></p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=2319 by HTTrack Website Copier/3.x [XR&CO'2014], Sat, 17 May 2025 01:25:03 GMT -->
</html>

