<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=3263 by HTTrack Website Copier/3.x [XR&CO'2014], Sat, 17 May 2025 03:01:41 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 3263
			<br>
			<br>مسیر:<br> صفحه اول  &gt;  سایت نوشته ها
			<br>
			<br>لینک مستقیم:<span dir=ltr><br>/spip.php?article3263</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				<img class='spip_logo spip_logos' alt="" src="local/cache-vignettes/L150xH122/arton3263-d2548ea50.jpg?1747448573" width='150' height='122' />
				<p class="surtitre">پروژه فيلترينگ ملي‎‎</p>
				<h1 class="titre">دادسراي جرايم اينترنتي تشکيل مي شود  </h1>
				<p class="soustitre">روز آنلاین / شروین امیدوار</p>
				<!-- finde_surligneconditionnel-->

				<p><small>دو شنبه18 آذر 1387</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>همزمان با اختصاص بودجه 5 ميليارد توماني به طرح جديد فيلترينگ سايت ها و وبلاگ ها از سوي وزارت ‏ارتباطات، محمود سالارکيا معاون دادستاني تهران اعلام کرد: "دادسراي ويژه جرائم رايانه‌اي و الكترونيكي ‏تشكيل مي‌شود."‏</p>
<p>وي که با خبرگزاري فارس سخن مي گفت، افزود: "با توجه به گسترش اينترنت و استفاده از ابزار‌آلات و ‏دستگاه‌هاي الكترونيكي و كاربرد گسترده رايانه، جرائم مرتبط با آن افزايش يافته است. براي برخورد با اين ‏جرائم، دادسراي ويژه‌اي تشكيل خواهد شد."‏</p>
<p>به گفته معاون دادستان تهران"هدف اين دادسرا برخورد تخصصي با جرائم اينترنتي و رايانه‌اي و كاهش اين ‏جرائم است و قضات متخصص و آشنا با مقوله رايانه در اين دادسرا حضور خواهند يافت."‏</p>
<p>خبر تشکيل دادسراي ويژه جرايم اينترنتي در حال اعلام مي شود که مجلس هشتم تاکنون بخش هايي از "لايحه ‏جرايم رايانه اي" را تصويب کرده اما هنوز اين لايحه به تصويب نهايي مجلس نرسيده است.‏</p>
<p><strong>‎‎پروژه فيلترينگ ملي‎‎<br class='autobr' />
</strong><br class='autobr' />
از سوي ديگر در حالي که کاربران اينترنت در ايران طي هفته هاي اخير از تشديد فيلترينگ سايت ها و وبلاگ ها ‏در کشور خبر مي دهند، کمال محامدپور معاون آموزش، پژوهش و امور بين‌الملل وزارت ارتباطات از پروژه ‏جديد و 5 ميليارد توماني فيلتريتگ خبر داده و گفته است: "پروژه بزرگي در زمينه مسائل مربوط به فيلترينگ در ‏مرکز تحقيقات مخابرات ايران تعريف شده و در حال اجرا است."‏</p>
<p>به گفته محامدپور پروژه جديد فيلترينگ در ايران از سوي دو مجموعه در قالب کنسرسيومي از شرکت هايي که ‏در توليد نرم افزار هاي فيلترينگ تجربه دارند، انجام مي شود.‏</p>
<p>وي گفته که: "بعد از مطالعات بسيار پروژه‌هايي در اين حوزه تعريف و به کنسرسيوم مربوطه ارايه شده تا ‏کارهاي تحقيقاتي آن را انجام دهند، و مقرر شده است تا درقالب اين پروژه تمامي جنبه‌هاي موضوع فيلترينگ از ‏مراحل تحقيقات تا توليد نرم‌افزارها، سخت افزارهايي که بتوانند اين بحث را تحت پوشش قرار دهند مورد مطالعه ‏و بررسي قرار گيرند.‏</p>
<p>معاون پژوهش و بين الملل وزارت ارتباطات همچنين به خبرگزاري فارس گفت:"براي دو سال ابتدايي اجراي ‏پروژه جديد فيلترينگ حدود 50 ميليارد ريال(5 ميلياردتومان) بودجه پيش‌بيني شده است."‏</p>
<p>شوراي عالي انقلاب فرهنگي در سال 80 مصوبه اي را به دستور رهبر جمهوري اسلامي تصويب کرد که در آن ‏‏"کميته تعيين مصاديق" با شرکت نمايندگان وزارت اطلاعات، وزارت فرهنگ و ارشاد اسلامي، سازمان صدا و ‏سيما، سازمان تبليغات اسلامي، و دبيرخانه شوراي عالي انقلاب فرهنگي، فهرست سايت ها و وبلاگ ها را براي ‏فيلترينگ را تهيه مي کنند.رئيس اين کميته وزارت اطلاعات است و اجراي پروژه فيلترينگ از سوي اين کميته به ‏‏"شرکت فن آوري اطلاعات" سپرده شده است.‏</p>
<p>جمهوري اسلامي در حال حاضر براي فيلترينگ سايت هاي اينترنتي و وبلاگ ها از "ربات هاي هوشمند ‏فيلترينگ" استفاده مي کند.‏</p>
<p>اين ربات ها علاوه بر فيلتر سايت ها و وبلاگ هايي که فهرست آنها از سوي کميته تعيين مصاديق تعيين مي شود، ‏قادرند مطابق داده هاي قبلي "کلمات خاصي" را در سايت ها و وبلاگ ها جستجو کرده و در صورت وجود آن در ‏هر سايت يا وبلاگي به طور خودکار آن سايت يا وبلاگ را فيلتر کنند.‏</p>
<p>اواخر آبان عبدالصمد خرم آبادي مشاور قضائي دادستان کل کشور آمار رسمي سايت هاي فيلتر شده درکشور را ‏براي اولين بار اعلام کرد و گفت که:"بيش از 5 ميليون سايت اينترنتي در ايران فيلتر است."‏</p>
<p>وي در"همايش آسيب شناسي خانواده" که در گرگان برگزار مي شد، اينترنت را موجب آسيب هاي سياسي و ‏اجتماعي معرفي کرد و افزود:"امروزه دشمنان باسوء‌استفاده از اين شبكه تلاش مي‌كنند تا اخلاق و هويت ديني ما ‏را مورد تهاجم قرار دهند چرا كه اين شبكه از مرزها گذاشته و در داخل خانه‌ها وجود دارد."‏</p>
<p>دفتر سياسي سپاه پاسداران نيز چندي قبل در گزارشي با ابراز نگراني از آنچه "امپرياليزم اينترنتي" ناميد نسبت به ‏‏"انقلاب مخملي اينترنتي" هشدار داد و ادعا کرد که رسانه هاي اينرنتي در داخل و خارج از کشور قصد براندازي ‏نرم جمهوري اسلامي را دارند.‏</p>
<p>در همين ارتباط مجتبي لطفي وب نگارو عضو بخش اطلاع رساني دفتر آيت الله منتظري که از 17 مهر در ‏بازداشت دادگاه ويژه روحانيت قم به سر مي برد، دو روز پيش به 4 سال زندان و 5 سال تبعيد محکوم شد.شهناز ‏غلامي نويسنده وبلاگ "حقوق زنان، حقوق بشر است"نيز يکي ديگر از وبلاگ نويساني است که بنابر اعلام ‏سازمان گزارشگران بدون مرز به همين دليل در بازداشت به سر مي برد.‏</p>
<p><a href="http://www.roozonline.com/archives/2008/12/post_10369.php" class='spip_out' rel='external'>روزآنلاین</a></p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=3263 by HTTrack Website Copier/3.x [XR&CO'2014], Sat, 17 May 2025 03:01:43 GMT -->
</html>

