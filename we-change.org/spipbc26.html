<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=9309 by HTTrack Website Copier/3.x [XR&CO'2014], Sat, 17 May 2025 03:57:48 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 9309
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article9309</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">استادان به دانشجویان نمره «پوشش» می‌دهند</h1>
				
				<!-- finde_surligneconditionnel-->

				<p><small>سه شنبه16 &#1575;&#1587;&#1601;&#1606;&#1583; 1390</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p><a href="http://sharghnewspaper.ir/News/90/12/15/26369.html" class='spip_out' rel='external'>روزنامه شرق</a>/ مینا عینی‌فر: مسوولان فرهنگي در روزهاي پاياني سال درگير طرح‌هايي در رابطه با پوشش زنان و دختران در اماكن مختلف شده‌اند؛ طرح‌هايي كه تنها شامل حال كارمنداني مثل پرستاران و كارمندان بانك كه به‌طور معمول لباس‌هايي يكسان به تن مي‌كنند، نيست بلكه كارمندان بعضي از اداره‌هاي دولتي را هم در بر مي‌گيرد. در اين ميان پوشش دانشجويان هم بعد از منتفي شدن طراحي لباس فرم در وزارت علوم، حالا با قوانين و مقررات تازه‌اي مواجه شده كه براساس تازه‌ترين آنها استادان دانشگاه‌هاي علوم پزشكي مسوول رصد كردن لباس دانشجوها معرفي شده‌اند. به تازگي معاون فرهنگي و مشاوره معاونت دانشجويي وزارت بهداشت از نهايي شدن آيين‌نامه پوشش دانشجويان علوم پزشكي خبر داده كه براساس آن نظر استادها به عنوان مسوول رصد پوشش و رفتار حرفه‌اي دانشجويان ملاك عمل قرار مي‌گيرد. به اين ترتيب تنها حراست دانشگاه‌ها نيستند كه وظيفه نظارت بر پوشش دانشجويان هنگام ورود و خروج از دانشگاه را بر عهده دارند، بلكه اين وظيفه بر دوش استادها در تمام محيط دانشگاه و كلاس‌ها قرار گرفته است.</p>
<p>رونمايي از لباس فرم مشاغل در استانداري تهران نيز يكي ديگر از فعاليت‌هاي اخير در ارتباط با پوشش بانوان در محيط‌هاي عمومي بوده است. آيين‌نامه جديد وزارت بهداشت نحوه پوشش صحيح زنان و مردان را در دانشگاه و بيمارستان‌هاي آموزشي مشخص كرده است؛ آيين‌نامه‌اي كه در شوراي سياستگذاري وزارت بهداشت نهايي شده و براي ابلاغ و اجرايي شدن منتظر نظر نهايي معاونت آموزشي وزارت بهداشت است.</p>
<p>به نظر مي‌رسد مفاد اين آيين‌نامه همان مواردي باشد كه تاكنون نيز دانشجويان موظف به رعايت آنها بوده‌اند با اين تفاوت كه معاون فرهنگي و مشاوره معاونت دانشجويي وزارت بهداشت مرجع اصلي نظارت بر پوشش دانشجويان را استادان دانشگاه ذكر كرده است. به گزارش مهر، وحيد صرامي معاون فرهنگي و مشاوره معاونت دانشجويي وزارت بهداشت گفته است كه در اين آيين‌نامه و شيوه‌نامه مرتبط با آن نحوه رسيدگي به صورت دقيق ذكر شده كه دانشگاه‌ها بدانند با مصاديق بدپوششي و بدرفتاري چگونه بايد برخورد كنند.</p>
<p>در آيين‌نامه حفظ حدود آداب اسلامي در دانشگاه‌ها و موسسات آموزش عالي مصوب وزارت علوم در سال 1366 تنها موردي كه مي‌توان اعمال نظارت استاد درباره رفتار فرهنگي دانشجويان را برداشت كرد بند 12 بود مبني بر اينكه «روابط ميان استادان و دانشجويان و كارمندان بايد مطابق با مقررات دانشگاهي و ضوابط اخلاق اسلامي باشد و هرگاه كسي خلاف آن را مشاهده كرد بنا بر اصل نهي از منكر به متخلفان تذكر دهد و اگر تذكر او موثر واقع نشد مراتب را به مقامات مسوول دانشگاه اطلاع دهد.»</p>
<p>مسوول اجراي اين آيين‌نامه در بند چهاردهم آن، روساي دانشگاه‌ها و مدارس عالي ذكر شده كه مي‌توانند به كمك كميته‌هاي انضباطي و هيات‌هاي رسيدگي به تخلفات اداري به آن رسيدگي كنند. در آيين‌نامه جديد تكيه اصلي مسوولان به استادهاست و اين طور كه صرامي اعلام كرده استاد وظيفه اصلي نمره‌دهي به پوشش و رفتار حرفه‌اي دانشجو را بر عهده مي‌گيرد: «ما روال را اين طور ديده‌ايم كه مرجع گزارش‌دهنده ما استاد خواهد بود. ما نظر استاد را ملاك عمل قرار مي‌دهيم چراكه معتقديم استاد از نظر سطح اجتماعي فردي قابل اعتماد است كه با دانشجويان نيز در تماس است.»علاوه بر گزارش عملكرد دانشجويان در پوشش، استاد وظيفه نمره‌دهي را نيز بر عهده خواهد داشت، آن‌طور که دکتر وحید صرافی معاون فرهنگی وزارت بهداشت می‌گوید: «در آيين‌نامه پوشش دانشجويان علوم پزشكي، استاد وظيفه اصلي نمره‌دهي به پوشش و رفتار حرفه‌اي دانشجو را بر عهده مي‌گيرد و ما راهكارهايي ديده‌ايم كه چطور معاونت آموزشي و استادان را در اين موضوع دخيل كنيم. در واقع استاد به عنوان فردي كه در بيشترين مدت‌زمان مي‌تواند رفتار دانشجو را رصد كند، علاوه بر نمره درسي در پايان هر نيمسال، نمره‌اي به عنوان پوشش و رفتار حرفه‌اي به دانشجو مي‌دهد و در نهايت براي دانشجويان كارنامه فرهنگي صادر مي‌شود.»معاون فرهنگي و مشاوره معاونت دانشجويي وزارت بهداشت گفته است آيين‌نامه به صورت مصداقي ورود پيدا نكرده است و كليات مطرح مي‌شود تا استاد نيز به يك مبصر بدل نشود. به گفته او «محيط بيمارستان به‌عنوان محيط آموزشي محسوب مي‌شود و از اين رو ما در آيين‌نامه شفاف بيان كرده‌ايم كه پوشش مردان و زنان چگونه بايد باشد.» وزارت بهداشت اين آيين‌نامه را پس از نهايي شدن در سال تحصيلي آينده اجرا مي‌كند.</p>
<p><strong>طرح يكسان‌سازي پوشش و لباس فرم مشاغل</strong></p>
<p>مرداد ماه امسال بود كه موضوع يكسان‌سازي پوشش دانشجويان و طراحي لباس فرم براي آنها از سوي سرپرست اداره ترويج فرهنگ عفاف و حجاب مركز امور اجتماعي وزارت كشور مطرح شد، اما وزارت علوم اين خبر را تكذيب كرد. جليل دارا، مديركل اداره امور فرهنگي وزارت علوم اعلام كرد، اين وزارتخانه به دنبال يكسان‌سازي پوشش دانشجويي نيست. به اين ترتيب موضوع لباس فرم براي دانشجويان ظاهرا منتفي شد اما تلاش براي ايجاد لباس فرم در بعضي مشاغل ادامه دارد.</p>
<p>طهورا نوروزي، سرپرست اداره ترويج فرهنگ عفاف و حجاب مركز امور اجتماعي وزارت كشور بعد از تكذيب وزارت علوم بر لباس فرم دانشجويي در گفت‌وگو با خبرآنلاين گفت: «كميته لباس مشاغل به دنبال يكسان‌سازي لباس دانشجويان نيست اما درباره ادارات فرق مي‌كند. لباس‌ها در ادارات يك شكل و ضابطه‌مند مي‌شود.»چنانكه در چند ماه اخير تلاش‌هايي در اين راستا صورت گرفته است. سي‌ام بهمن استانداري تهران از لباس فرم زنان شاغل استانداري و ديگر دستگاه‌هاي اجرايي تهران رونمايي كرد. تمدن، استاندار تهران درباره اين طرح گفت: «اجراي ساماندهي پوشش اداري كاركنان دولت به صورت طرح ملي از استان تهران آغاز شده و در ادامه به تمام دستگاه‌هاي اجرايي دولت در سراسر كشور منتقل مي‌شود.» به گفته او اين طرح از فروردين‌ماه براي خانم‌هاي شاغل در دستگاه‌هاي دولتي اجرا مي‌شود. استاندار تهران مي‌گويد؛ طراحي لباس فرم مناسب براي آقايان شاغل هم در دستور كار قرار دارد و تلاش شده تا پوشش‌هاي طراحي شده از نظر بهداشت، سلامت و هزينه جوابگوي نياز كاركنان باشد. به گفته او اين اقدام با همكاري اداره كل امور بانوان و خانواده وزارت كشور و اداره كل امور بانوان و خانواده استانداري تهران، نظرخواهي از استادان دانشگاه انجام شده و مبتني بر نظرسنجي از زنان شاغل در استانداري از نظر رنگ، نوع پارچه و طراحي بوده است. در اين زمينه دولت كمك‌هاي مالي انجام مي‌دهد اما به‌طور مشخص تامين هزينه‌ها از سوي كاركنان دولت مدنظر است.</p>
<p>عباسي، مديركل دفتر امور زنان و خانواده وزارت كشور هم درباره طراحي لباس مشاغل در گفت‌وگو با ايسنا تامين امنيت كاري به جاي خودنمايي را از اهداف اين طرح ذكر كرده و افزوده بود: رنگ‌ها و طرح‌هايي در نظر گرفته مي‌شود كه متناسب با شوونات خانم‌ها باشد و مطمئنا از رنگ‌هاي تند كه زيبنده محيط كار نيست، استفاده نخواهد شد. گرچه عليرضا افشار، قائم مقام وزير كشور در امور فرهنگي و اجتماعي در گفت‌وگو با ايسنا اعلام كرده استفاده از اين لباس‌ها داوطلبانه است اما گفته‌هاي برخي مسوولان از ضرورت استفاده از اين لباس‌ها حکایت دارد.</p>
<p> آذر نظري، مشاور امور بانوان استانداري هم در گفت‌وگو با اين خبرگزاري گفت: «از سال آينده بانوان موظفند براي يكسان‌سازي فرم‌هاي اداري با پوشش جديد در ادارات حاضر شوند.»همچنين در تعدادي از اداره‌هاي دولتي هم‌اكنون نيز از لباس فرم استفاده مي‌شود. 23 بهمن امسال معاون دانشجويي فرهنگي دانشگاه علوم پزشكي مشهد از اجراي طرح يكسان‌سازي پوشش كادر درماني دانشگاه خبر داد. دكتر ناصر سرگلزايي اين طرح را كه با اعتباري بيش از 600 ميليون تومان اجرا شد، در راستاي گسترش عفاف و حجاب دانسته بود. سازمان ميراث فرهنگي نيز از اداره‌هايي است كه استفاده از لباس فرم در آن اجرايي شده است.</p>
<p>اسفند 88 بود كه معاون صنايع دستي سازمان ميراث فرهنگي در همايش رونمايي پوشش كاركنان زن با استفاده از طرح‌هاي سنتي و صنايع دستي گفت: «سازمان ميراث فرهنگي، صنايع دستي و گردشگري بنا بر وظيفه ای كه در حوزه اشاعه و ترويج طراحي سنتي و صنايع دستي بر عهده دارد، اقدام به طراحي پوشش كاركنان كرده است.»به گزارش ايلنا، تهمينه دانيالي با بيان اينكه در طراحي اين پوشش دو رويكرد مورد نظر بوده است، تصريح كرد: «سعي شده در طراحي اين پوشش به گونه‌اي عمل شود كه نشان‌دهنده حفظ مواريث فرهنگي و ديني ما باشد؛ به خصوص با توجه به اينكه در سال‌هاي گذشته تهاجم فرهنگي بيگانگان باعث ايجاد مشكلاتي در جامعه شده است.» دانيالي در رابطه با قيمت لباس‌هاي طراحي شده گفت: «هم اكنون مبلغ تمام شده هر يك از اين لباس‌ها براي ما حدود صد هزار تومان بوده است؛ اما در صورتي كه اين لباس‌ها به توليد انبوه برسند، قيمت تمام شده بين 50 تا 80 هزار تومان است.» دانيالي در آن زمان از استقبال وزير آموزش و پرورش از اين پوشش‌ها خبر داد و گفت: «مي‌توان اميدوار بود كه در آينده‌اي نزديك افراد شاغل در آموزش و پرورش نيز از اين لباس‌ها به عنوان لباس فرم استفاده كنند.»روابط عمومي اداره راه و ترابري 12 آبان 89 از يكسان‌سازي پوشش بانوان اين اداره خبر داد. حجت‌الاسلام محمود مرادي، دبير ستاد صيانت از حريم امنيت عمومي و حقوق شهروندي مدعي شد اين طرح با استقبال بانوان شاغل روبه‌رو شد و لباس‌هاي فرم زمستاني با رنگ سرمه‌اي و تابستاني با رنگ روشن و مقنعه‌هاي هماهنگ با اين لباس‌ها در اختيار همكاران قرار گرفت.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=9309 by HTTrack Website Copier/3.x [XR&CO'2014], Sat, 17 May 2025 03:57:48 GMT -->
</html>

