<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=549 by HTTrack Website Copier/3.x [XR&CO'2014], Sat, 17 May 2025 00:26:19 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 549
			<br>
			<br>مسیر:<br> صفحه اول  &gt;  سایت نوشته ها
			<br>
			<br>لینک مستقیم:<span dir=ltr><br>/spip.php?article549</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				<img class='spip_logo spip_logos' alt="" src="local/cache-vignettes/L120xH106/arton549-4ee370dc6.gif?1747339773" width='120' height='106' />
				
				<h1 class="titre">من و کمپین / وبلاگ دختری از نسل ونوس</h1>
				
				<!-- finde_surligneconditionnel-->

				<p><small>يكشنبه19 فروردین 1386</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>با اینکه در جمع آوری امضا برای کمپین رفع قوانین تبعیض آمیز علیه زنان چندان که باید و شاید همچون دیگر دوستانم فعال نیستم، ولی در خلال همین موقعیتهای محدودی که برایم پیش آمده و به توضیح این حرکت و تشریح این قوانین تبعیض آمیز و سپس گرفتن امضا پرداخته ام، تاکنون اتفاقاتی رخ داده که گاهی سرشار از امید و گاهی به شدت دلسرد می شدم. امیدوار و دلسرد از آینده خود، هم نسلانم، هموطنانم و در کل وطنم.</p>
<p>دیدن همدلی ها افقی بسیار روشن را برایم می گشود؛</p>
<p> از همراهی کسانیکه تنها با بردن نام این کمپین و هدف آن در تغییر برای برابری در قانون و نه تنها در برابر قانون و سپس برشمردن آن قوانین تبعیض آمیز، با اشتیاق تمام، فرم را امضا می کردند و از ته دل آرزوی توفیق را بدرقه راهم می ساختند؛</p>
<p> از دیدن سرخی چهره آن عده که بعد از آگاهی از تعدد تبعیضات و نابرابریهای قانونی، به شدت عصبی و گاها درمانده می شدند؛</p>
<p> از نگرانی و تأثر کسانیکه علیرغم دلسردی خود از مثمر ثمر بودن این امضاها در تغییر و حذف چنین قوانینی توسط چنین قانون مدارانی، با امید به حداقل نتیجه آن &mdash; نشان دادن اعتراض و نارضایتی خود &mdash; فرم را امضا می کردند؛</p>
<p> از تشویق آن عده که این چنین تلاشهای بی دریغ و مخلصانه ای را در حداقل خود بارقه ی امیدی از زنده بودن جامعه و به خصوص جوانان شان میدیدند؛ جوانانی که متعلق به نسلی می باشند که شانه هایش زیر بار نگرانی آینده خود و سرزمین مادریش بسیار خسته تر از هر نسل دیگریست؛ جوانانی که می توانند در چهره گرفته نسل قبلی خود، موجی از امید و وجد را حتی برای لحظه ای کوتاه جایگزین خستگی ناشی از بار زندگی، که امروزه طاقت فرساتر از هر دوره ی دیگری می نماید، سازند.</p>
<p>اما با دیدن بسیاری مسائل هم از فرط ناامیدی حقیقتا مستأصل می شدم؛</p>
<p> از یأس و گاها تمسخر عده ای که اساسا به چنین حرکتها و جنبشهایی برای از بین بردن تبعیضاتی که عمری به درازای تاریخ دارند بی ایمان بودند و حتی گاها علیرغم اعتقاد به برابری و انزجار از تبعیض و بی عدالتی، حاضر به امضا، حتی به منظور نشان دادن اعتراض خود نشدند؛</p>
<p> از دید بسته ی آن دست از آقایان که از نتایج تحقق اهداف چنین حرکتی واهمه داشتند و معتقد بودند زنانشان از آن پس دیگر مطیع نخواهند بود و سرکشی خواهند نمود، و یا با یافتن جایگاه اجتماعی و سیاسی برابر جای آنها را در عرصه های مختلف تنگ خواهند کرد و آنها دیگر مجالی برای جولان هایی که تاکنون سوار بر گرده زنان نجیب خود داشته اند نخواهند یافت؛</p>
<p>از دلمردگی و درماندگی زنانی که چنین وضعی را پذیرفته بودند و کوچکترین امیدی به تغییر اینهمه تبعیض حتی بعد از حذف مجوزهای قانونی آنها نداشتند؛ زنانی که اساسا شوق امید را در وجودشان به دار آویخته بودند و به وجود دنیایی همراه با عدالت و آزادی و بدور از خفقان و جبر کاملا بی ایمان شده بودند؛</p>
<p>از دست و پنجه نرم کردن با اعتقادات بی پایه و اساس آن عده که دیندار می نمودند اما اساسا از دین جز صور ضاهری آن ندیده و کوچکترین جزئی از آن را عمیقا در نیافته بودند و هرگونه تغییر در چنین قوانین سراسر بی عدالتی و تبعیض را خلاف دین خوانده و به کل رد و نهی می کردند؛ اعتقادات یا شاید بهتر است بخوانیم تعصباتی دینی و مذهبی که همچون تعصبات فرقه ای، جنسیتی، سنتی و... دیده عقل و انصاف و وجدان را در وجود صاحبان خود بسته نگاه می دارند و راه ها را به بیراهه ها می کشانند و سرنوشت ها را به انحطاط؛</p>
<p>از بحث های طاقت فرسا در مقابل دید تنگ آن عده روشنفکر نما که از سالها تحصیل و گاها تدریس علوم مختلف، تنها مدارک قاب کرده خود را یدک می کشند و همچنان روح و وجدان خود را در برابر تعصبات موروثی و القایی سلاخی می کنند؛ عده ای چون استاد زبان فرانسه ام؛ دختری که حدودا 25 ساله، مجرد و دانشجو بود، و در طی دو ترمی که با او کلاس داشتم به نظرم می رسید موقعیت خانوادگی، تحصیلی و شغلی مناسبی داشته و از لحاظ فکری نیز متعالی باشد اما تعصبات و افکار ضد فمینیستی او چون دیواری بس عظیم، مانع از قضاوت عادلانه او در مورد حرکتهایی از این قسم و نیز آن قوانین تبعیض آمیز گردید؛ قوانینی که مطمئنا تا به حال زندگی او را نیز تحت الشعاع قرار داده و اگر آینده او را چون سرنوشت شوم قربانیان متعدد این گونه تبعیضات، تیره و تار نساخته حداقل مسیر او به سوی موفقیت را به جاده ای خاکی و پر از سنگلاخ تبدیل ساخته و گاها با موانع مهلک مواجه نموده است؛ او در آخر هم علیرغم پاسخ و توضیحات روشن من مبنی بر اینکه حتی اگر امتداد اندیشه های پشتوانه ی این کمپین و اینگونه حرکتها به اندیشه فمینیسم بینجامد و جمعی از فعالان و حامیان این حرکت را فمینیست ها تشکیل دهند، تفاوتی در اینکه خاستگاه چنین جنبشهایی جز وجدان آگاه و انسانیت عده ای انسانهای آزاده نمی تواند باشد، نمی کند، با این حال فرم امضاها را بدون هیچ نشانی از نارضایتی خود در آن به من بازگرداند.</p>
<p>شخصا معتقدم حتی اگر این کمپین به نتیجه مطلوب خود در رفع قوانین تبعیض آمیز علیه زنان &mdash; نابرابری ارث و دیه و حق شهادت زن و مرد، عدم حقانیت زنان در ازدواج و طلاق و شغل و محل اقامت خود، سن کیفری پایین دختران، عدم حق حضانت و ولایت مادر بر فرزند، تعدد زوجات، نداشتن حق تابعیت زنان و...&mdash;  دست نیابد، در درجه اول این اطلاع رسانی و آگاهی سازی جمعی که تاکنون با اقبال مردم و مخالفت شدید حاکمان روبرو بوده، بسیار ارزشمند و مستحق تشویق و قدردانی است و نه سرکوب و تمسخر و بی توجهی. بسیاری از تعدد چنین قوانین تبعیض آمیز کاملا بی اطلاع بوده و تا با مسائلی حقوقی از این قسم برخورد نکرده و تبعیض و بی عدالتی را از نزدیک حس نکنند و خود نیز جز قربانیان آن قرار نگیرند، به وجود و اساسا منشأ آنها کوچکترین حساسیتی نشان نمی دهند.</p>
<p>از دستاوردهای دیگر این کمپین، رساندن فریاد برابر خواهی و نارضایتی از تبعیضات و بی عدالتی، از سوی زنان و مردان فرقه ها و طبقات مختلف، به گوش مسئولان داخلی و حتی بین المللی است که نتیجه ای بس والا و ارزشمند در پی خواهد داشت و می تواند به خوبی وجهه بین المللی کشور را در اذهان برون مرزی به احسن مبدل سازد. در کل همین اتحاد و همدلی اقشار مختلف، اعم از سیاسی، اجتماعی، فرهنگی، مذهبی و فرقه ای که امضاهای تاییدی خود را در کنار هم و در زیر یک خواست مشترک به همگان اعلان می دارند، در خور تحسین بسیار است.</p>
<p><a href="http://www.persianblog.com/posts/?weblog=marjan-of-venus.persianblog.com&amp;postid=6607857" class='spip_out' rel='external'>وبلاگ دختری از نسل ونوس</a></p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=549 by HTTrack Website Copier/3.x [XR&CO'2014], Sat, 17 May 2025 00:26:20 GMT -->
</html>

