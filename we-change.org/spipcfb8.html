<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=2630 by HTTrack Website Copier/3.x [XR&CO'2014], Sat, 17 May 2025 01:47:06 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 2630
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article2630</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">  صدور قرار 50 ميليون توماني به جرم شركت در مراسمي كه برگزار نشد </h1>
				
				<!-- finde_surligneconditionnel-->

				<p><small>سه شنبه29 مرداد 1387</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>كانون زنان ايراني: صبح امروز(دوشنبه بيست وهشتم مرداد) شعبه يك دادياري وي‍ژه امنيت دادگاه انقلاب جلسه رسيدگي پرونده برخي از بازداشت شدگان مراسم بزرگداشت 22 خرداد ،روز همبستگي زنان را به روشي غير قانوني برگزار كرد و صدور 50 ميليون تومان قرار كفالت به جرم شركت در مراسمي كه هرگز برگزار نشد نتيجه آن بود.</p>
<p>بيست وسوم خرداد نه تن از فعالان جنبش زنان مقابل گالري راه ابريشم دستگير و به بازداشتگاه وزرا منتقل شدند. اين نه نفر كه براي شركت در مراسمي به مناسبت 22 خرداد روز همبستگي زنان ايران به گالري راه ابريشم آمده بودند و از لغو برنامه اطلاعي نداشتند مقابل گالري و در خيابان دستگير شدند.</p>
<p>آنها پس از سپري كردن چند ساعت در سلول هاي بازداشتگاه وزرا بدون مجوزبازجويي و در نهايت به قید ضمانت و اخذ مدارك شناسايي ضامن ها بدون آنكه هيچ گونه رسيدي در مقابل مدارک به آنها بدهند آزاد شدند.</p>
<p>چند روز پيش دادياري امنيت ويژه با برخي از اين 9 نفر تماس تلفني داشت:"دوشنبه 9 صبح به دادگاه انقلاب بياييد تا مدارك را كه به عنوان ضمانت گذاشته بوديد ،تحويل بگيريد."</p>
<p>اما جلسه روز دوشنبه برخلاف وعده مسئولان دادگاه انقلاب ؛ جلسه تفهيم اتهام بود كه به عقيده مينا جعفري وكيل پرونده هاي اين افراد اولا احضار تلفني غير قانوني است و دوم اينكه اينها براي گرفتن مدارك خود به دادگاه فراخوانده شده بودند و نه بازجويي و تفهيم اتهام.</p>
<p>به اعتقاد مینا جعفري رسيدگي به اتهامات عنوان شده(اخلال در نظم عمومي و تمرد مقابل پليس) در صلاحيت دادگاه انقلاب نبوده و دادگاه هاي عمومي و عادي مسئول رسيدگي به اين پرونده ها هستند.</p>
<p>از سوي دادياري ويژه امنيت قرار كفالت 50 ميليون توماني به اتهام اخلال در نظم عمومي و تمرد در مقابل پليس براي سارا لقماني ،نفيسه آزاد و فريده غائب تعيين شد. كه با برعهده گرفتن اين كفالت از سوي دوستان و بستگان اين افراد ،آنها مدارك شناسايي خود را از دادگاه انقلاب بازپس گرفتند. در اين جلسه گفته شد پرونده ژيلا بني يعقوب ،روزنامه نگار و آيدا سعادت ،فعال حقوق زنان با بقيه متهمان اين پرونده متفاوت است و به صورت جداگانه رسيدگي خواهد شد.</p>
<p>آيدا سعادت با دريافت احضاريه كتبي فردا صبح به دادگاه مي رود.</p>
<p>ناهید میرحاج، ، نسرین ستوده،عالیه مطلب زاده و جلوه جواهری از ديگر بازداشت شدگان روز 23 خرداد هستند كه هنوز دادگاه انقلاب براي رسيدگي به پرونده آنها اقدامي نكرده است.</p>
<p>"در بيست و سوم خردادماه قرار بود تعدادی از فعالان جنبش زنان در گالری راه ابریشم تهران سالروز ۲۲ خرداد ،روز همبستگی زنان را گرامی بدارند اما آنها هنگام مراجعه به این گالری با درهای بسته و حضور نیروهای انتظامی و امنیتی و ممانعت شان برای برگزاری این نشست مواجه شدند . این در حالی است که پیش از این مدیریت این گالری فرهنگی موافقت خود را با بر گزاری این مراسم اعلام کرده بود اما با فشار نیروهای انتظامی و امنیتی مجبور شد درهای گالری را بر میهمانان و سخنرانان این مراسم ببندد."</p>
<p>کمیته هماهنگی برگزاری مراسم روزهمبستگی زنان برای تغییر قوانین تبعیض آمیز در اطلاعیه اي خطاب به مردم ایران بویژه زنان اعلام كرده بود : "مقامات مسوول در تمام دوسال گذشته از دادن مجوز به فعالان جنبش زنان برای برگزاری تجمع مسالمت آمیز خودداری کرده اند و هرگونه تجمع محدود آنها را نیز مورد حمله و ضرب و شتم قرار داده اند و حتی در برخی از موارد مانع برگزاری هرگونه گردهمایی این فعالان در خانه های شخصی شان شده اند.ما متاسفیم که نیروهای امنیتی از برگزاری یک مراسم آن هم با حضور جمع محدود صد و پنجاه تا دویست نفره و در یک محیط سربسته به وحشت می افتند و از برگزاری آن ممانعت می کنند."</p>
<p><a href="http://www.irwomen.info/spip.php?article6024" class='spip_out' rel='external'>منبع : کانون زنان ايراني</a></p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=2630 by HTTrack Website Copier/3.x [XR&CO'2014], Sat, 17 May 2025 01:47:06 GMT -->
</html>

