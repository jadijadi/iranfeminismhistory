<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=6973 by HTTrack Website Copier/3.x [XR&CO'2014], Sat, 17 May 2025 18:50:52 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 6973
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article6973</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">فعالیت 528 قاضی زن در کشور</h1>
				
				<!-- finde_surligneconditionnel-->

				<p><small>سه شنبه30 آذر 1389</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>ایسنا: معاون حقوقي رييس جمهور با اشاره به حضور مشاوران زن در محاکم خانواده ، اظهار کرد: اين امر در روند رسيدگي‌هاي قضايي در حوزه زنان و خانواده‌ تاثير قابل ملاحظه‌اي داشته است.</p>
<p>فاطمه بداغي به عنوان نماينده جمهوري اسلامي ايران در سومين اجلاس وزاري امور زنان کشورهاي عضو OIC ضمن اعلام گزارش وضعيت زنان پس از انقلاب اسلامي ، تصريح کرد: رشد پوشش تحصيلي دختران در سطوح مختلف، جذب افراد بازمانده از تحصيل، افزايش نسبت ورود دختران در دانشگاه‌ها، افزايش شمار دانش‌آموختگان دانشگاهي، زمينه شناسايي نخبگان در کشور و ورود زنان در عرصه تصميم‌گيري و تصميم‌سازي، حضور موثر آن‌ها در اجتماع را امکان پذير ساخته است.</p>
<p>وي با تاکيد بر ضرورت وجود ساختارها و تشکيلات اداري به عنوان ابزاري در جهت بهبود وضعيت زنان، تصريح کرد: وجود تشکيلاتي مانند مرکز امور زنان و خانواده‌ رياست جمهوري، دفاتر امور زنان در وزارتخانه‌ها و دستگاه‌هاي اجرايي، شوراي فرهنگي ـ اجتماعي زنان، دفاتر حمايت از زنان و کودکان در قوه قضاييه و همچنين حضور موثر زنان در هيات دولت، شوراهاي عالي، مراجع تصميم‌گيري شهري و روستايي و شوراهاي برنامه‌ريزي‌ و توسعه استان، بستري براي توجه به مشکلات زنان فراهم کرده است.</p>
<p>بداغي در ادامه با تاکيد بر ضرورت افزايش سطح مشارکت اجتماعي و اشتغال زنان، ضمن رعايت حقوق مربوط به اشتغال زنان همانند مردان در عين حال توجه به مسووليت‌ها و نقش‌هاي متعدد زنان در خانواده‌ و اتخاذ تدابيري در اين خصوص را ضروري برشمرد.</p>
<p>وي در ادامه ضمن تشريح تحولات قانوني براي تضمين حقوق زنان در کشور، اظهار کرد: اعطاي حق حضانت فرزندان صغير يا مهجور به مادران آن‌ها مصوب ‌١٣٦٤، تشکيل واحدهاي امداد و ارشاد در دادگاه هاي خانواده‌ مصوب ‌١٣٧١، قانون تعيين تکليف فرزندان حاصل از ازدواج زنان ايراني با مردان خارجي مصوب ‌١٣٨٥، قانون حمايت از حقوق و مسووليت‌ها زنان در عرصه داخلي و بين‌المللي مصوب ‌١٣٨٥، از جمله تحولات قانوني در حوزه زنان در باب حقوق مدني بوده است.</p>
<p>به گفته‌ي معاون حقوقي رييس جمهور قانون سقط درماني مصوب ‌١٣٨٤، قانون تامين زنان و کودکان زنان بي سرپرست مصوب ‌١٣٧١، قانون تنظيم خانواده‌ و جمعيت مصوب ‌١٣٧٢، قانون ترويج تغذيه با شير مادر مصوب ‌١٣٧٣، مصوبات مربوط به اوقات فراغت زنان و جوانان مصوب ‌١٣٨١ و ‌١٣٨٣، آيين‌نامه دورکاري مصوب ‌١٣٨٩، قانون پرداخت مستمري به فرزندان متوفي مشمول قانون تامين اجتماعي مصوب ‌١٣٨٦، از ديگر تحولات قانوني براي تضمين حقوق زنان در کشور بوده است.</p>
<p>وي در ادامه با اشاره به اين که در سال ‌١٣٥٥ هر زن ايراني در سنين باروري خود به طور ميانگين ‌٣/٦ فرزند به دنيا مي آورد، اظهار کرد: در سال ‌٨٥ اين رقم به ‌١/٢ فرزند و در سال ‌٨٨ به ‌٨/١ فرزند رسيده است و بر اين اساس نرخ باروري کل در کشور طي ‌٣٣ سال گذشته با چهار و نيم فرزند کاهش مواجه بوده است.</p>
<p>به گزارش ايسنا، بداغي در ادامه سن ازدواج براي زنان در سال ‌٨٥ را ‌٢/٢٣ و براي مردان ‌٢/٢٦ عنوان کرد و يادآور شد: از سال ‌٨٠ به بعد ميانگين سن ازدواج براي مردان تا حدودي ثابت و براي زنان کاهش پيدا کرده است.</p>
<p>وي اضافه کرد: ميانگين سن ازدواج طي سه دهه پس از انقلاب ‌٥/٣ سال براي زنان و ‌١/٢ سال براي مردان افزايش داشته است.</p>
<p>معاون حقوقي رييس جمهور با اشاره به اين که عامه زنان قبل از پيروزي انقلاب اسلامي بيسواد و يا کم سواد بوده‌اند ، بيان کرد: در سال ‌١٣٥٥ تنها ‌٤٨/٣٥ درصد زنان کشور با سواد بوده‌اند.</p>
<p>به گفته وي در اين سال تنها ‌٨٣/٣٧ درصد دانش‌آموزان کشور دختر، ‌٨/٢٩ درصد دانشجويان کشور دختر و نيز ‌٢/٤٧ درصد کارکنان آموزش و پرورش و ‌٧/١٤ اساتيد کشور زن بوده‌اند.</p>
<p>بداغي با تاکيد بر اين که نرخ باسوادي زنان شش تا ‌٢٩ ساله در سال ‌١٣٨٥، ‌١٦/٩٥ درصد برآورد شده است، عنوان کرد: تعداد کارکنان آموزشي زن در مراکز آموزشي دولتي در سال تحصيلي ‌٨٨ـ ‌٨٧ بالغ بر ‌٢٢ هزار و ‌٨٤٦ نفر گزارش شده است که اين رقم نسبت به ‌٣٠ سال گذشته ‌١٠ برابر شده است.</p>
<p>به گفته وي ‌٨٧٧ تن از برگزيدگان مرحله نهايي ‌١٤ دوره المپيادهاي دانشجويي در رشته‌هاي مختلف را نيز زنان تشکيل مي‌دهند.</p>
<p>به گزارش ايسنا، معاون حقوقي رييس جمهور هم‌چنين به برگزيده شدن زن نخبه ايراني طي ‌٢٣ دوره برگزاري جشنواره‌هاي بين‌المللي خوارزمي اشاره و توضيح داد: اين موارد نشان دهنده دستاوردهاي چشمگيري در حوزه آموزش و پژوهش توسط زنان است.</p>
<p>وي در ادامه درباره مشارکت و نقش آفريني زنان در عرصه‌هاي فرهنگي، اظهار کرد: طي ‌٣٠ سال گذشته ‌١٤٣ نشريه با موضوعيت «زنان و خانواده‌» منتشر شده است که اين رقم چهار درصد کل نشريات را شامل مي‌شود.</p>
<p>بداغي ادامه داد: تعداد زنان صاحب امتياز و مدير مسوول که طي سال‌هاي ‌١٣٨٣ تا ‌١٣٨٦ موفق به اخذ مجوز نشريه شده‌اند، ‌٢٤٩ نفر بوده است.</p>
<p>وي هم‌چنين آمار تعداد زنان مولف در سال ‌٨٧ را چهار هزار و ‌٤٦٤ نفر عنوان و اضافه کرد: تعداد زنان مترجم در سال ‌١٣٨٦ نيز بالغ بر يک‌هزار و ‌٣٦٥ نفر گزارش شده است.</p>
<p>به گزارش ايسنا، معاون حقوقي رييس جمهور، با اشاره به اين که يکي از شاخص‌هاي مهم توسعه و پيشرفت در جامعه نرخ اميد به زندگي است، خاطر نشان کرد: اين شاخص در سال ‌٨٥ براي زنان به ‌١/٧٣ سال و براي مردان به ‌١/٧١ سال رسيده است و بر اين اساس شاخص اميد به زندگي طي ‌٣٠ سال گذشته براي زنان ‌١٧چند سال افزايش داشته است.</p>
<p>بداغي با اشاره به اين که نرخ مرگ و مير مادران در سال ‌١٣٥٣، ‌٢٣٧ مورد در هر يکصد هزار تولد زنده بوده است، عنوان کرد: اين رقم در سال ‌٨٨ با ‌٨٧/٨٩ درصد کاهش به ‌٢٤ مورد در هر يکصد هزار تولد زنده رسيده است.</p>
<p>وي هم‌چنين به ارائه گزارش آماري نيروي کار در سال ‌٨٨ پرداخت و در اين باره توضيح داد: در اين سال سهم اشتغال زنان در بخش کشاورزي ‌٣/٢٩ درصد و در بخش صنعت نيز ‌٣/٢٥ درصد و در بخش خدمات ‌٣/٤٥ درصد بوده است.</p>
<p>بداغي همچنين تعداد کارکنان زن دولت مشمول و غير مشمول قانون استخدام کشوري را ‌٧٥١ هزار و ‌٦٢٤ نفر عنوان و يادآور شد: اين تعداد ‌٦٤/٣٤ درصد از کل کارکنان دولت را تشکيل داده است.</p>
<p>وي در ادامه به تشريح توسعه مشارکت سياسي زنان پس از انقلاب اسلامي پرداخت و اظهار کرد: تعداد سازمان‌هاي غير دولتي زنان که تا پايان سال ‌٨٨ اجازه فعاليت گرفته‌اند ، به ‌٩٨٩ تشکل رسيده است که اين رقم طي ‌١٠ سال گذشته حدود ‌١٨ برابر شده است.</p>
<p>معاون حقوقي رييس جمهور، هم‌چنين تعداد ورزشکاران زن سازمان يافته در سال ‌٨٧ را بالغ بر ‌٧٧٩ هزار و ‌٣٢٢ نفر عنوان و ادامه داد: اين رقم ‌٤٤/٣٢ درصد از کل ورزشکاران سازمان يافته را تشکيل مي‌دهد.</p>
<p>به گفته‌ي وي بر اساس آمار دادگستري کل کشور در سال ‌١٣٨٧ تعداد کل قضات زن در کشور ‌٥٢٨ نفر بوده است که به تفکيک هفت نفر معاون دادستان، ‌١٣ نفر معاون قضايي، ‌٤٢٢ داديار و ‌٨٦ نفر مشاور قضايي بوده‌اند.</p>
<p>معاون حقوقي رييس جمهور، در پايان با بيان اين که ‌٥/٩ درصد خانوارهاي کشور با سرپرستي زنان اداره مي‌شود ، اظهار کرد: بخش عمده زنان سرپرست خانوار تحت پوشش کميته امداد امام خميني (ره) هستند‌، به گونه‌اي که ‌١٣/٥٤ درصد خانوارهاي تحت پوشش اين نهاد زن سرپرست هستند.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=6973 by HTTrack Website Copier/3.x [XR&CO'2014], Sat, 17 May 2025 18:50:52 GMT -->
</html>

