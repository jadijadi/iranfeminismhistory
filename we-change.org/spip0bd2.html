<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=10351 by HTTrack Website Copier/3.x [XR&CO'2014], Sat, 17 May 2025 00:36:33 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 10351
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article10351</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				<img class='spip_logo spip_logos' alt="" src="local/cache-vignettes/L200xH150/arton10351-c917628ad.jpg?1747439511" width='200' height='150' />
				
				<h1 class="titre">گزارش نهمین دوره ی مراسم تندیس صدیقه دولت آبادی ۱۳۹۱ </h1>
				
				<!-- finde_surligneconditionnel-->

				<p><small>سه شنبه29 &#1575;&#1587;&#1601;&#1606;&#1583; 1391</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>نهمین دوره ی مراسم تندیس صدیقه دولت آبادی در حوزه ی مطالعات زنان دوشنبه ۱۴ اسفند ۱۳۹۱، از ۱۴ تا ۱۶ با حضور جمعی از فعالان جنبش زنان برگزار شد.</p>
<p>در آغاز، مریم میرزا نژاد پس از خیر مقدم به حاضران، به توضیح درباره ی این مسئله پرداخت که مراسم اهدای جوایز تندیس از ابتدا همزمان با ٨ مارس، روز جهانی زن برگزار شده است، اما در سال گذشته ما نتوانستیم به دلایلی این رسم را حفظ و مراسم را به موقع خودش برگزار کنیم.</p>
<p>وی سپس شمه ای درباره ی تاریخچه ی هشت مارس، روز جهانی زن، صحبت کرد، با این مضمون که، تاریخ روز جهانی زن هم زمان تاریخ مبارزه سیاسی و اجتماعی علیه تبعیض است. این روز، روز همبستگی برای مبارزه در راه برابری حقوق و شرایط بهتر کاری و زندگی زنان است.</p>
<p>نخستین سخنران، شیوا دولت آبادی بود که به مناسبت مراسم تندیس صدیقه دولت آبادی، نکات دیگری از خصوصیات این شخصیت برجسته ی جنبش زنان ایران را یادآور شد. او با بیان اینکه مایه ی افتخار من است که هم‌فامیل چنین بانویی هستم، به مقایسه شرایط کنونی و شرایطی که صدیقه دولت‌آبادی در آن زندگی می‌کرد پرداخت و گفت، پیشرفت های صورت گرفته در دنیای اطلاعات باعث شده که اینک زندگی متفاوتی را تجربه کنیم و در واقع زمینه برای رشد جایگاه زن فراهم شده است و ما، با توجه به تغییر شرایط، باید کارهای عمده‌تری در راستای دفاع از حقوق زنان انجام دهیم. این فعال حقوق کودکان و زنان با بیان این که، باید قدر یک دیگر را بدانیم، قدر کسانی که در راه آرمان‌های مشترکی که داریم، ایستاده و آن را ادامه می‌دهند، افزود: ما باید فارغ از هر سلیقه ای که داریم در کنار هم و زیر یک سقف باشیم.</p>
<p>پس از آن، پیام سیمین بهبهانی، عضو افتخاری هیئت امنای کتابخانه ی صدیقه دولت آبادی، که متاسفانه به دلیل کسالت امکان حضور در مراسم را نداشت خوانده شد:</p>
<p>دوستان گرامی</p>
<p>نازنین بانوان کشور باستانیم ایران! آرزو داشتم که مثل هرسال و هرماه و هرهفته در کنار شما باشم و شاهد تلاش های پر ارجتان شوم و کوشش صادقانه ی شما را در راه آزادی و سرفرازی زنان ایران ستایش کنم. افسوس که بیماری امانم نداد.</p>
<p>شما زادگان زنانی هستید که از قرن ها پیش همگام و همراه و برابر با مردان کمر به خدمت به این آب و خاک بسته اند، شک نیست که چنین زنانی تا جان در تن و نفس در سینه دارند در راه خدمت به کشور خواهند کوشید.</p>
<p>از راه دور درود و سپاس خود را تقدیم آستانتان می کنم و روز زن را به شما تبریک می گویم و تثبیت جایگاه تندیس زنده یاد صدیقه ی دولت آبادی را به شما و همت شما شادباش می گویم.</p>
<p>خدای یگانه یارتان باد</p>
<p>سیمین بهبهانی</p>
<p>چهارده اسفند هزار و سیصد و نود و یک</p>
<p>در پی آن مجری برنامه، مریم میرزا نژاد، اعلام داشت که در سال جاری متاسفانه تندیس صدیقه دولت آبادی برنده ای نداشته است اما هیئت داوران سه کتاب را به دلیل برخی ویژگی های قابل توجه برگزیده، که خواندن آن ها را به طور جدی توصیه می کند و لازم می داند که برای معرفی بهتر این کتاب ها توضیح هایی درباره ی هرکدام بدهد.</p>
<p>ابتدا نوشین کشاورزنیا به معرفی مهین بانو پرداخت و گفت: این کتاب را می‌توان جزو کتاب‌های تاریخ شفاهی زنان محسوب کرد، و در مورد یک شاهزاده خانم قاجار، دختر شجاع السلطنه ملک منصور میرزا و صبیه الدوله، و همسر آخرین ولیعهد سلسله ی قاجار، است که در فرنگ تحصیل کرده و در هشتاد سالگی تصمیم می گیرد خاطرات خود را در پاریس و با کمک فرخ غفاری روی نوار بیاورد. او، ضمن گفتن این که مهین بانو که ۱۱۲ سال پیش و در کاخ گلستان به دنیا آمده، در این کتاب تصویر روشنی از روابط طبقه ی خودش به خواننده می دهد، قطعه ای از کتاب را خواند که جزو خاطرات کودکی مهین بانو از مکتب رفتن و کتک خوردن است:</p>
<p>روزها یک ملاباشی برایمان آورده بودند که از صبح تا ظهر می رفتیم مکتب خانه ی خصوصی. ظهر می آمدیم خانه، ناهار می خوردیم و دوباره بر می گشتیم به مکتب. ما به ملاباشی، آم باشی می گفتیم، یعنی آقاملا باشی… ما روزها که در مکتب با ملاباشی بودیم اگر احتیاج به دست به آب داشتیم یا از ترس یا از خجالت نمی توانستیم حرفی بزنیم. همین طور نشسته بودیم و کتاب و غیره هم پهن بود. یعنی جرات نمی کردیم به آم باشی بگوییم که باید بیرون برویم. آن وقت داداش عادتش این بود که وقتی از مکتب می آمدیم، بایستی ادرار می کرد… همه ما ایستاده بودیم و او جلو ما ادرار می کرد. یعنی داداش جلو می ایستاد و فواره می زد. ما هم از زیر فواره اش می دویدیم و بدو بدو رد می شدیم. به تقی کیکاوس، پسر دایی ام که می رسید، محصوصا فواره را می آورد پایین… هر روز همین بساط بود، او نجس می شد. او یا یکی دیگر لابد می رفت شکایت می کرد و داداش کتکه را می خورد.<br class='autobr' />
سخنران بعدی نیره توکلی بود که به معرفی کتاب هشت رساله در بیان احوال زنان، گردآوری و تصحیح روح انگیز کراچی، پرداخت. نیره توکلی بر اهمیت این کتاب تاکید کرد و گفت که این هشت رساله دیدگاهی را که نسبت به زنان در بخش اعظم ٣۰۰ سال گذشته بر ادبیات ایران حاکم بوده است به نمایش می گذارد. او زحمات خانم کراچی را ستود و بخصوص توجه حضار را به اطلاعات تکمیلی همراه با هر متن و تصویر یک صفحه از اصل متن جلب کرد. او بخش هایی از نقاط مختلف کتاب را خواند، و به یادآوری نقدهایی پرداخت که خود وی و دیگران بر کیمیای سعادت امام محمد غزالی نوشته اند، که به گفته ی خانم کراچی نفوذ آرا و عقاید او بر نویسندگان متون تربیتی انکار ناپذیر است. او همچنین به دو معنایی بودن صفت هایی مانند غیرت اشاره کرد، که در مورد زن یا معنای حسادت می گیرد و مذموم شمرده می شود و یا به همان معنای غیرت اما، بیشتر در رابطه با تعدد زوجات، نه چندان در خور اعتنا تلقی می شود، در حالی که در مرد صفت معتبر و در خور اعتنا و جزو مردانگی به حساب می آید.</p>
<p>نیره توکلی چند بخش کوتاه از کتاب را خواند، و از جمله بخشی از سلوک النساء نوشته علی بن حسام الدین، از علمای بزرگ حدیث متولد برهانپور هند:</p>
<p>بدان که چنانچه حق مادر بر پسر است، آن چنان حق شوهر بر زن است؛ به حدی که اگر به غیر خدای تعالی کسی را سجده روا بودی زن برای شوهر سجده کردی. و اگر این شوهر را مثلا از سر تا پا جراحت باشد که خون و ریم از آن جراحات سیلان کند، و این زن آن همه را به زبان بلیسد، هنوز حق شوهر ادا نکرده باشد..</p>
<p>سپس از خانم کراچی درخواست شد که خودشان چند کلمه ای درباره ی کتاب هشت رساله صحبت کنند. ایشان شمه ای درباره ی جستجو در متن های بیشمار، و در نهایت فرایند گزینش این ٨ متن از میان ۶۲ متن، که در اصل هم ۱۰ متن بود، اما دو رساله ی آن سانسور شد، صحبت کرد و گفت، واقعا متون این کتاب بسیار آزارنده بود به نحوی که زنان را از جایگاه انسانی به جایگاه حقیری تنزل می دهد. خانم کراچی گفت، رساله‌های انتخاب شده به نحوی بیانگر تاریخ اجتماعی زنان ایرانی از دوران صفویه و اواخر دوره ی قاجار است، و گرچه خواندن رساله‌های این کتاب برای من آزاردهنده بود و هرکدام را که می خواندم عصبانی می‌شدم، در واقع با انتشار این کتاب می‌خواستم بیان کنم که زنان ایرانی از چه راه‌هایی عبور کردند چه تیره راه‌هایی را مادربزرگان ما طی کردند که ما به اینجا رسیده‌ایم.<br class='autobr' />
در نوشتن مقدمه و در برخی موارد پیشگفتار برای یک متن هم تلاش خانم کراچی معطوف به ارائه تصویری از جایگاه زن در ادبیات تعلیمی طی ٣۰۰ سال گذشته بوده است، چنان که برای محققان بعدی قابل استفاده باشد و به شناخت ریشه های تاریخی هویت زن ایرانی، جایگاه زن در جامعه و فراهم آوردن مرجعی بی طرفانه و مستند تا جای ممکن و به رغم تمامی موانع در مطالعات زنان یاری رساند.</p>
<p>وی در پاسخ به سوالی درباره ی تاثیر مسائل دینی در وضعیت زنان با توجه به رساله‌هایی که در این کتاب آمده است، اظهار داشت، مسائل دینی برسرنوشت زنان تاثیر مستقیمی داشته است. دو رساله ی این کتاب مربوط به دوران صفویه است و با مطالعه ی آن ها می‌بینیم که دین محور همه چیز بوده است.</p>
<p>کتاب آخر، که فتانه عبدالحسنی درباره اش صحبت کرد، خاطرات مهرانگیز دولتشاهی بود. وی در توضیح درباره ی این کتاب گفت، خاطرات مهرانگیز دولتشاهی از نگاه یک زن به تاریخ پرداخته است. بازبینی تاریخ از نگاه زنان اهمیت بسیاردارد زیرا ما را با ابعاد متفاوتی از زندگی زن ایرانی آشنا می سازد و به ما این فرصت را می دهد که درک صحیح تری از روایت های تاریخی داشته باشیم. همیشه گذشته بخشی از آینده است و برای آنکه بتوانیم آینده ی بهتری داشته باشیم دیدن درست گذشته می تواند کمک بسیاری بکند.<br class='autobr' />
این روایت زنی است از شاهزادگان قاجار که دوران تحصیل خود را در طول جنگ جهانی دوم در آلمان گذرانده، شغل های مهمی در زمان پهلوی دوم داشته است، به عنوان وکیل مجلس و نخستین زن سفیر در امور سیاسی مداخله می کند. اهمیت نقش او در سیاست جالب است. زیرا دغدغه های زنانه ی او و تلاش های فراوانش برای تغییر قوانین به نفع زنان بسیار پر اهمیت است. فعالیت در عرصه ی عمومی و بین المللی به طور جدی و پیگیر با وجود ممانعت های بسیار در آن دوره که هنوز زنان سخت می توانستند خود را در محیط هایی غیر از خانه نشان دهند از وجه های تمایز او است. مهرانگیز دولتشاهی مشاور مادام العمر شورای بین المللی زنان نیز بوده است، که در کتاب خود مفصل به این تجربه می پردازد.<br class='autobr' />
کتاب از نظر سیاسی اجتماعی و تاریخی دارای نکات پراهمیت است و می تواند منبعی مورد استفاده ی پژوهشگران باشد؛ همچنین با روایت آسان خود می تواند برای افرادی که علاقه مند به خواندن تاریخ هستند نیز جذاب باشد. در ادامه ی این سخنان، فتانه عبدالحسینی به خواندن بخشی از مقدمه ی کتاب خاطرات مهرانگیز دولتشاهی پرداخت:</p>
<p>مهرانگیز دولتشاهی از روایت کنندگان طرح تاریخ شفاهی ایران است که بیش از سه دهه عمر خود را صرف امور زنان در ایران کرد. وی در آلمان به تحصیلات عالیه دانشگاهی پرداخت و موفق به دریافت دکترا در رشته ی علوم اجتماعی شد. بخش عمده ی فعالیت های مهرانگیز دولتشاهی در امور زنان که از سال ۱٣۲۵ ش. شروع شد، شامل خدمت در سازمان تامین اجتماعی و انجمن حمایت از زندانیان، تاسیس “جمعیت راه نو”، طراح و مبتکر “قانون حمایت خانواده” می شود… وی در حالی که سال های پایانی خود را با بیماری می گذارند، در مهرماه ۱٣٨۷ ش. در ۹۱ سالگی در پاریس درگذشت.</p>
<p>در پایان این مراسم، نسترن موسوی گزارش هیئت داوران نهمین دوره ی برگزاری تندیس صدیقه دولت آبادی را خواند.</p>
<p>منبع: کتابخانه ی دیجتالی صدیقه ی دولت آبادی</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=10351 by HTTrack Website Copier/3.x [XR&CO'2014], Sat, 17 May 2025 00:36:34 GMT -->
</html>

