<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=9789 by HTTrack Website Copier/3.x [XR&CO'2014], Fri, 16 May 2025 23:12:41 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 9789
			<br>
			<br>مسیر:<br> صفحه اول  &gt;  سایت نوشته ها
			<br>
			<br>لینک مستقیم:<span dir=ltr><br>/spip.php?article9789</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">کابوس ترسناک زنان افغانستان </h1>
				
				<!-- finde_surligneconditionnel-->

				<p><small>پنج شنبه12 مرداد 1391</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>بصیر آهنگ - نزدیک شدن به سال ۲۰۱۴ میلادی که در آن قرار است نیروهای بین‌المللی، افغانستان را ترک کنند، از هم‌اکنون نگرانی‌های جدی‌ای را برای شهروندان این کشور به وجود آورده است.</p>
<p>اکثریت شهروندان افغانستان نگران هستنند که آنچه در طول این چندسال، از برکت حضور این نیرو‌ها به دست آورده‌اند، به یک‌باره از دست بدهند. این نگرانی حتی در چهره شخصیت‌های سیاسی کشور و حتی ماموران رده بالای حکومتی نیز مشاهده می‌شود. برای زنان افغانستان اما افغانستان ۲۰۱۴ و خروج نیروهای بین المللی از این کشور، از سطح یک نگرانی می‌گذرد و حتی در مواردی به یک کابوس ترسناک تبدیل می‌شود.</p>
<p>زنان افغانستان که در زمان رژیم طالبان هیچ نقشی در حیات اجتماعی افغانستان نداشتند و به اشکال مختلف مورد تبعیض، آزار و اذیت قرار می‌گرفتند، در طول ده سال گذشته و با حضور نیروهای بین‌المللی توانسته‌اند نقش سازنده خویش را در عرصه‌های مختلف اجتماعی ثابت کنند. درعرصه رقابت‌های سیاسی زنان خوب درخشیده‌اند و اکنون بیست در صد نمایندگان پارلمان افغانستان را زنان تشکیل می‌دهند. در عرصه‌های آموزش و پرورش، هنر و رسانه‌ها نیز زنان نقش تاثیرگذاری دارند. با وجود همه این پیشرفت‌ها اما، دستاورد‌های زنان افغانستان به شدت شکننده بوده و در موارد زیادی مشکلات فراوانی نیز فراراه آنان وجود داشته است.</p>
<p><strong>مصالحه با طالبان</strong></p>
<p>دستاورد‌های ده سال اخیر برای بسیاری از زنان افغانستان مسئله بسیار مهم و حیاتی است که نباید آن را از دست داد.</p>
<p>آن عده از زنان افغانستان که اکنون در عرصه‌های مختلف اجتماعی فعالیت دارند، بار‌ها نگرانی خویش را درباره خروج نیروهای بین‌المللی از افغانستان و مسئله صلح با گروه طالبان ابراز کرده‌اند. این نگرانی‌ها حتی موسسه‌های حقوق بشری فعال در افغانستان و ازجمله سازمان ملل متحد را که از نزدیک شاهد وضعیت کنونی زنان افغانستان هستند، واداشته تا در محافل مختلف بین‌المللی واکنش نشان دهند و خواستار توجه جدی بین‌المللی نسبت به نگرانی زنان افغانستان شوند.</p>
<p>نگرانی زنان افغانستان زمانی شدت گرفت که دولت افغانستان و کشور‌های دخیل در جنگ افغانستان، از جمله ایالات متحده امریکا و بریتانیا طرح مصالحه با گروه طالبان را در صدر برنامه‌های کاری خویش قرار دادند. اکثر کار‌شناسان سیاسی نیز همسو با زنان افغانستانی‌اند و در مواردی، دولت کابل را متهم می‌کنند که در مسئله صلح با گروه طالبان نگرش یک جانبه و قوم‌گرایانه داشته است. دولت کابل اما این اتهام‌ها را به شدت رد می‌کند و خود را در تطبیق با روند صلح مصمم می‌داند.</p>
<p>از سوی دیگر با آنکه دولت کابل نسبت به روند صلح اظهار خوشبینی و رضایت می‌کند، حملات منظم طالبان در مناطق مختلف افغانستان ادامه دارد و روزانه ده‌ها تن در اثر این حملات کشته و زخمی می‌شوند. علاوه بر این حملات، خشونت علیه زنان نیز در حال افزایش است. گروه طالبان در سال جاری ده‌ها نفر را در حضور مردم اعدام و به گفته خودشان «شریعت محمدی» را اجرا کرده‌اند.</p>
<p>در چهار ماه گذشته حداقل ده زن در مناطق جنوب، شمال و جنوب غرب افغانستان توسط افراد طالبان، به جرم تن فروشی تیرباران و یا سربریده شده‌اند. براساس گزارش فعالان حقوق بشر، اکثریت این قربانیان دختران جوان بوده‌اند و هیچ جرمی هم نداشته‌اند. فعالان حقوق بشر معتقد‌ هستند که اکثریت این دختران قربانی پیشداوری‌های سنتی گروه طالبان شده‌اند. چندروز پیش گروه طالبان یک زن جوان را به جرم رابطه نامشروع در ملاء عام در منطقه شینواری ولایت پروان در شمال افغانستان تیرباران کردند که باعث واکنش تند ملی و بین‌المللی شد. ویدیویی که از صحنه تیرباران این زن منتشر شده به شدت وحشتناک و غیر انسانی است.</p>
<p><strong>کابوس ترسناک</strong></p>
<p>افزایش خشونت‌ها در برابر زنان افغانستان یادآور سال‌های حاکمیت گروه طالبان در افغانستان و شاید حکایت از بازگشت دوباره طالبان به قدرت دارد.</p>
<p>زنان افغانستان می‌ترسندکه با خروج نیروهای بین‌المللی از این کشور، همه آنچه را که آن‌ها دستاورد‌های مهم‌ خود در ده سال گذشته می‌دانند، یکباره از دست دهند. خانم سحر پرنیان، ورزشکار وهنرپیشه سینما در افغانستان یکی از کسانی است که به شدت از سال ۲۰۱۴ میلادی می‌ترسد. او که پیشرفتش در عرصه سینما و ورزش را مدیون وضعیت کنونی می‌داند، از صلح بی‌قید و شرط دولت با طالبان و از کابوس ترسناک خودش به عنوان یک زن فعال در افغانستان کنونی می‌گوید.</p>
<p>خانم سحر پرنیان اکنون به یکی از چهره‌های محبوب در عرصه سینمای افغانستان تبدیل شده است. او دختر جوانی است که پس از سقوط گروه طالبان، از عالم هجرت به وطن برگشته است و می‌گوید با نزدیک شدن به سال ۲۰۱۴ که در آن قرار است نیروهای بین‌المللی خاک افغانستان را ترک کنند، اوضاع امنیتی هم هرروز بیش از پیش رو به وخامت می‌رود. به گفته این بازیگر، اعتماد مردم به ارتش و پلیس افغانستان خیلی کم است و ترس از برگشت طالبان در قدرت هرروز افزایش می‌یابد.</p>
<p>خانم پرنیان که چندین‌بار از آدرس افراد مربوط به گروه طالبان اخطارنامه دریافت کرده است، اکنون ترس برگشت دوباره طالبان او را می‌آزارد. او می‌گوید هرباری که به افغانستان ۲۰۱۴ فکر می‌کنم تصویر‌های بدی در ذهنم می‌گذرد. می‌ترسم دوباره «تندروان ریشو» بر سرنوشت ما حاکم شوند و بازهم مردم افغانستان و خصوصا زنان در زندان آن‌ها گیر کنند.</p>
<p>خانم پرنیان اضافه می‌کند: «نگرانی از سال ۲۰۱۴ تنها مشکل من نیست، بلکه اکثریت زنان افغانستان به خصوص دختران جوانی که در طول چندسال گذشته از برکت امنیت نسبی، توانسته‌اند نقش خویش را در جامعه مرد سالار افغانستان ثابت کنند، از وضعیت کنونی و صلح بی‌قید و شرط باطالبان و همچنان وضعیت متزلزل حکومت به شدت می‌ترسند.»</p>
<p> او ترس از بازگشت طالبان به قدرت را کابوسی ترسناک می‌داند: «هر روز با گسترش یافتن خشونت‌ها علیه زنان و بد‌تر شدن شرایط امنیتی کشور، این کابوس نیز قوت بیشتری می‌گیرد و ذهن و روانم را می‌آزارد.»</p>
<p><strong>دستاورد‌های کم اما گرانبها</strong></p>
<p>باوجود مشکلات و خشونت‌های فراوان علیه زنان افغانستان، دستاورد‌های آنان در عرصه‌های مختلف حیات اجتماعی قابل ملاحظه است.</p>
<p>زنان افغان با توجه به کمیت تاثیرگذاری‌شان در جامعه مردسالار افغانستان، البته اگر شرایط به همین صورت به پیش برود، از وضعیت موجود راضی هستند. آن‌ها توانسته‌اند دیوار‌های سخت جامعه سنتی و قبیله‌ای را بشکافند و قدم‌های استوار برای رسیدن به حقوق و آزادی‌های انسانی‌شان بردارند. سحر پرنیان نمونه خوبی برای دختران جوانی افغانستان است که می‌خواهند آزاد باشند و در امنیت زندگی کنند. او معتقد است با جسارت و استعدادش توانسته است به هزاران دختر هم سن و سالش روح تازه‌ای بخشد؛ دخترانی که چند سال پیش، رسیدن به آرزو‌‌هایشان را غیر ممکن می‌دانستند.</p>
<p>خانم پرنیان معتقد است پیشرفت‌ نسل جوان زنان افغانستان فقط محدود به دخترانی می شود که در فامیل‌های روشنفکر جامعه رشد کرده‌اند. با این حال اما خوشبین است که این دستاورد‌های کم و گرانبها موجب جرقه تغییر در جامعه شود و امیدبخش فردای بهتر باشد.</p>
<p>سحر پرنیان فقط بیست سال عمر دارد. او چند سال پیش به شکل آماتور وارد دنیای هنر شد و در مدتی کوتاه با توجه به استعدادی که داشت توانست به ستاره محبوب سینمای جوان افغانستان تبدیل شود. خانم پرنیان تاکنون در ده‌ها فیلم و سریال تلویزیونی در افغانستان نقش مرکزی داشته و خوب درخشیده است. این هنرپیشه جذاب و خوش طبع از طرف دیگر یکی از ورزشکاران شناخته شده افغانستان نیز هست. او در مسابقه‌های مختلف برای کشورش مبارزه کرده و مقام‌های خوبی به دست آورده است.</p>
<p>«هیچ لند» یا «وزارت خانه»، «بین من و تو»، «بهشت خاموش»، «جنجال سر جنجال» و «ازمن چرا می‌رنجی؟» ازجمله سریال‌هایی هستند که سحر پرنیان به خوبی در آن‌ها درخشیده است. او معتقد است که با سینما می‌توان فرهنگ را غنی ساخت و تغییرات اساسی در جامعه به وجود آورد. در اکثر فیلم‌ها و سریال‌هایی که این ستاره جوان نقش داشته مسئله حقوق زنان به تصویر کشیده شده است.</p>
<p><a href="http://radiozamaneh.com/society/women/2012/08/01/17787" class='spip_out' rel='external'>رادیو زمانه</a></p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=9789 by HTTrack Website Copier/3.x [XR&CO'2014], Fri, 16 May 2025 23:12:41 GMT -->
</html>

