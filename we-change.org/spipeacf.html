<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=1692 by HTTrack Website Copier/3.x [XR&CO'2014], Sat, 17 May 2025 00:44:09 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 1692
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article1692</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">کمپین یک میلیون امضا در مجله انجمن زنان در توسعه  (awid)</h1>
				
				<!-- finde_surligneconditionnel-->

				<p><small>سه شنبه30 بهمن 1386</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>تغییر برای برابری : انجمن زنان در توسعه <a href="http://www.awid.org/" class='spip_out' rel='external'>(awid)</a> یک سازمان بین المللی است که زنان بیشماری در سراسر دنیا عضو آن هستند. در آخرین کنفرانس این سازمان در بانکوک، بیش از 5000 زن از سراسر دنیا ( از جمله ایران) برای بررسی مشکلات و مسائل زنان گرد هم آمده اند. این سازمان همچنین منتشر کنندۀ یک مجلۀ الکترونیک به زبانهای انگلیسی، فرانسه و اسپانیایی است. روز 12 فوریه، کاتامبی کینوتی، یکی از نویسندگان فعال این مجله، مطلبی در مورد کمپین یک ملیون امضا نوشته است که در زیر ترجمه ای از آن را می خوانید. اصل مطلب را نیز می توانید در قسمت انگلیسی سایت ببینید.</p>
<p><strong>یک ملیون امضا برای برابری</strong></p>
<p>بیش از یکسال است که فعالان حقوق زنان در ایران کمپینی را آغاز کرده اند تا حداقل از یک ملیون نفر بخواهند برای اصلاح قوانین تبعیض آمیز بیانیه ای را امضا کنند. امروز، به مرور این کمپین می پردازیم.</p>
<p>کاتامبی کینوتی:  زنان ایرانی صاحب تاریخچه ای طولانی از اکتیویسم در جهت احقاق حقوق خود هستند. حدود 160 سال قبل، زرین تاج، فعال اجتماعی و شاعر جنبش مذهبی اصلاح طلبانه ای را رهبری کرد و در جهت احقاق حقوق زنان تلاش نمود. او در نهایت اعدام شد اما نسلهای آتی زنان به سازماندهی خود برای مطالبۀ حقوق شان ادامه دادند. بیش از یکسال است که با پا گذاشتن در مسیر او و دیگر مبارزان، فعالان حقوق زنان در ایران برای درخواست اصلاح قانون" خانه به خانه، در به در، کوچه به کوچه و خیابان به خیابان"را طی کرده اند. " کمپین یک ملیون امضاء برای تغییر قوانین تبعیض آمیز" در 27 آگوست 2006 در تهران آغاز به کار کرد. سازماندهان این کمپین بر این باورند که با جمع آوری حمایت حداقل یک ملیون نفر برای اصلاح قوانین تبعیض آمیز، مقامات مسئول تحت تاثیر تعداد درخواست کنندگان، نیاز به این تغییرات را احساس خواهند کرد.</p>
<p>زنان فعال در کمپین می گویند که بسیاری از قوانین ایران زنان را مورد تبعیض قرار می دهد. یک زن ایرانی نمی تواند تابعیت خود را به فرزندان یا همسرش انتقال دهد و در بعضی از موارد زن ایرانی با ازدواج با فردی خارجی، تابعیت ایرانی خود را نیز از دست می دهد. قوانین مربوط به ازدواج و طلاق نیز مورد انتقاد هستند. سن قانونی ازدواج برای دختران سیزده سال است. بدون توجه به سن، هر زنی برای ازدواج به اجازه و رضایت پدرش نیاز دارد. همچنین در قوانین مربوط به طلاق نیز نابرابری هایی وجود دارد؛ برای یک زن گرفتن طلاق از شوهرش سخت تر است تا بالعکس. اغلب با سوء استفاده از قوانین طلاق، زنان مجبور می شوند برای گرفتن طلاق مهریه یا جهیزیۀ خود را به شوهرانشان ببخشند. قوانین مربوط به حضانت فرزندان می گویند که هر چند زن می تواند مسئولیت مراقبت روزانه از فرزندانش را بر عهده بگیرد اما نمی تواند قیم قانونی آنها باشد. سن مسئولیت کیفری برای دختران هشت سال و نه ماه است، در حالی که این سن برای پسران، چهارده سال و نیم است. چندین مثال دیگر از قوانین نابرابر و راه گریزهای دیگری که راه را برای تفسیر محافظه کارانه و پدرسالارانه از قوانین باز می کنند، نیز وجود دارد.</p>
<p>اعضای کمپین یک ملیون امضا می گویند که تغییرات مورد تقاضای آنان با قوانین اسلامی در تضاد نیست. آنها می گویند که بسیاری از محققان مذهبی و علما نیز با امکان تغییر قوانین و لزوم آن، موافق اند. در واقع ایران عضو سندهای حقوق بشری است که دولت را ملزم به اطمینان از اعطای حقوق برابر به زنان می کند.</p>
<p>اعضای کمپین با مقاومت از جانب دولت مواجه شده اند. بعضی از زنان در حین جمع آوری امضا یا برگزاری تجمعات مسالمت آمیز مورد ضرب و شتم قرار گرفته، بازداشت یا زندانی شده اند. با این حال این اتفاقات بر تصمیم اعضای کمپین تاثیر نگذاشته و مانع از پیشرفت کمپین نشده است. این زنان پایبند به حرکتی پایدار و مسالمت آمیزند و تا به حال موفقیتهایی نیز کسب کرده اند. تعداد امضاهای جمع آوری شده رو به افزایش است. فعالان همچنین آگاهی به قوانین تبعیض آمیز و نیاز به اصلاح آن را افزایش داده اند و حتی بعضی از افراد محافظه کار که در ابتدا مخالف کمپین بوده اند به آن پیوسته اند. صدای زنان در ایران و در سرتاسر دنیا تقویت شده است. یکی از بزرگترین دستاوردهای اعضای کمپین یک ملیون امضا،  مرمت و توسعۀ فضاهای عمومی بوده که سالها تقلیل یافته بوده است.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=1692 by HTTrack Website Copier/3.x [XR&CO'2014], Sat, 17 May 2025 00:44:09 GMT -->
</html>

