<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=8604 by HTTrack Website Copier/3.x [XR&CO'2014], Sat, 17 May 2025 00:12:28 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 8604
			<br>
			<br>مسیر:<br> صفحه اول  &gt;  سایت نوشته ها
			<br>
			<br>لینک مستقیم:<span dir=ltr><br>/spip.php?article8604</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">کلوب پسرانه، ورود دختران ممنوع /دویچه وله</h1>
				
				<!-- finde_surligneconditionnel-->

				<p><small>پنج شنبه31 شهریور 1390</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p><strong>شادی برای نورسیده‌ پسر و "شرم" از نورسیده‌ دختر. حکایتی آشنا در بسیاری از جوامع که سقط جنین دختر را به "سرافکندگی نزد مردم" ترجیح می‌دهند. شورای اروپا می‌خواهد با تصویب قطعنامه‌ای به این حکایت در این قاره پایان دهد.<br class='autobr' />
</strong></p>
<p>اگر پسر باشد، صورت‌ها خندان می‌شوند و موج شادی خانواده را فرا می‌گیرد. هدایایی است که یکی پس از دیگری به سوی خانه‌ای که حالا نوزاد پسری را درون خود جای داده، سرازیر می‌شوند و حالا اعضای خانواده به خصوص پدر می‌توانند میان مردم سر بالا بگیرند و با غرور از پسر دردانه‌ای تعریف کنند که مایه بقای نسل‌شان و جاودان ماندن نامشان شده است. بحث بر سر نام نوزاد و شغل آینده‌اش و افتخارات هنوز کسب نکرده، بالا می‌گیرد و مادر در چشم پدر و خانواده‌ی پدر و همسایه‌های محله ارج و قرب پیدا می‌کند.</p>
<p>اما اگر دختر باشد، این حکایت رنگ دیگری به خود می‌گیرد. مهر سرافکندگی برپیشانی خانواده می‌خورد و برای کسی چندان مهم نیست که نامش چه باشد و چه کاره شود و زندگی‌اش کدام راهی را طی کند. مگر نه اینکه دختر است و "جنس دوم"؟</p>
<p>این داستان آشنای دختردار شدن در کشورهایی است که زنان در آنها در مجموع از دید مردم یا دولت‌هایشان جایگاهشان از حد خانه و کاشانه‌اشان فراتر نمی‌‌رود. فهمیدن جنسیت جنین پیش از تولد اگر برای والدین در کشورهای دیگر به معنای انتخاب نام و رنگ دیوارهای اتاق و لباس‌های درون کمد را دارد‌، در این کشورها بیشتر راهی است برای پیشگیری از "شرمسار شدن میان مردم" و در نهایت سقط جنین.</p>
<p><strong>اروپا و سقط جنین هدفمند</strong></p>
<p>آمارها بیانگر این هستند که در هند به ازای هر ۱۰۰ نوزاد دختر، ۱۲۰ نوزاد پسر متولد می‌شوند و در بعضی روستاهای چین این رقم حتی به ۱۳۰ نوزاد پسر هم می‌‌رسد. این ارقام وقتی معنی می‌یابند که در کنارش آمار استانداردی در نظر گرفته شود که بیانگر ۱۰۰ نوزاد دختر در برابر ۱۰۵ نوزاد پسر است.</p>
<p>در دنیای بزرگسالی اما مشکل شکل تازه‌ای به خود می‌گیرد؛ میلیو‌ن‌ها مرد نمی‌توانند زنی را بیابند و به همسری برگزینند و به این ترتیب هم قادر نخواهند بود خانواده‌ای را تشکیل دهند و پیامدهای این مشکل اجتماعی همان چیزی است که پژوهشگران و جامعه‌شناسان نسبت به وقوع آن هشدار می‌دهند. گفته می‌شود در قاره آسیا ۱۶۳ میلیون زن کمتر از شمار مردان وجود دارد.</p>
<p>سقط هدفمند جنین اما تنها مشکل قاره‌ی کهن نیست بلکه شورای اروپا هشدار می‌دهد که این مشکل این قاره را نیز تهدید می‌کند. در میان ۴۷ کشور عضو این شورا برخی با شمار کمتر زنان در برابر مردان مواجه هستند.</p>
<p>هم‌اینک در آلبانی، گرجستان و آذربایجان در برابرهر ۱۱۲ پسر، تنها ۱۰۰ دختر متولد می‌شوند. همین امر موجب شده که این شورا دست به کار تصویب قطعنامه‌ای شود که در آن از سقط هدفمند جنین جلوگیری شود.</p>
<p>دوریس اشتامپ، نماینده سوییس در شورای اروپا یکی از اهداف این طرح را "کاهش فشار اجتماعی بر زنان برای تولد نوزاد پسر" دانسته و اضافه کرده است که چهار کشور مورد نظر بایستی تغییر نسبت جنسیتی را که در کشورهایشان رخ داده بررسی کنند و تلاش‌ها را برای ارتقای جایگاه زن در جوامعشان شدت ببخشند. گفته می‌شود که این قطعنامه در نشست شورای اروپا در شهر استراسبورگ در اوایل ماه اکتبر سال جاری تصویب خواهد شد.</p>
<p><strong>آیا این طرح مؤثر خواهد بود؟</strong></p>
<p>کشورهایی که عضو شورای اروپا هستند ملزم به اجرا و رعایت قطعنامه‌های مصوب این شورا نیستند. پرسش اینجاست که در این صورت آیا تصویب چنین قطعنامه‌ای مؤثر هم خواهد بود؟</p>
<p>به نظر شورای اروپا تصویب چنین قطعنامه‌ای به تنهایی باعث خواهد شد تا راه بحث و گفت‌وگو در مورد این مشکل در جوامع باز شود و در عین حال تأکید این شورا بیش از همه بر پیشنهادات مشخصی است که ارائه می‌دهد.</p>
<p>به باور نمایندگان این شورا بایستی در وهله اول خطوط راهبردی ویژه‌ای برای تعیین جنیست پیش از تولد و یا انتخاب آن مشخص شود و در آینده پزشکان بر اساس آن کار کنند. افزون بر آن این شورا در نظر دارد تا پزشکان را تشویق کند تا والدین را در جریان جنسیت جنین نگذارند.</p>
<p>شاید با این روش جنین‌های دختر نیز شانس برابری با همتایان پسرشان برای تجربه کردن زندگی در این کره‌ی خاکی را داشته باشند.</p>
<p><a href="http://www.dw-world.de/dw/article/0,,15405271,00.html" class='spip_out' rel='external'>دویچه وله</a></p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=8604 by HTTrack Website Copier/3.x [XR&CO'2014], Sat, 17 May 2025 00:12:28 GMT -->
</html>

