<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=756 by HTTrack Website Copier/3.x [XR&CO'2014], Sat, 17 May 2025 00:45:35 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 756
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article756</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				<img class='spip_logo spip_logos' alt="" src="local/cache-vignettes/L74xH56/arton756-d45f2db1a.jpg?1747426748" width='74' height='56' />
				
				<h1 class="titre">رييس قوه قضاييه: اسلام مدافع سرسخت حقوق زنان است</h1>
				
				<!-- finde_surligneconditionnel-->

				<p><small>پنج شنبه14 تیر 1386</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>خبرگزاری ایلنا: رييس قوه قضاييه با اشاره به جايگاه عظيم زنان در اسلام و تفاوت عمده آن با مکاتب غربی گفت: دين مبين اسلام بيشترين حق و جايگاه انسانی را به زنان داده است و مدافع سرسخت حفظ حرمت، کرامت و جايگاه زنان است و اين مدعيان غربی حقوق زنان هستند که به ويژه در عصر معاصر بيشترين خيانت‌ها را در حق زنان مرتکب شده‌اند.</p>
<p>به گزارش گروه دريافت خبر خبرگزاری دانشجويان ايران (ايسنا)، آيت‌الله هاشمی شاهرودی صبح امروز در ديدار جمعی از زنان فعال در عرصه‌های اجتماعی و استادان حوزه و دانشگاه زنان شاغل در قوه قضاييه و نمايندگان زن مجلس شورای اسلامی تأکيد کرد: در تاريخ پرشکوه اسلام و از ابتدای دعوت پيامبر(ص) به اين دين مبين در کنار هر يک از مردان اهل بيت، زنی با جايگاه رفيع و کرامت والای انسانی ديده می‌شود که تکميل‌کننده نقش پيامبر (ص) و اهل بيت (ع) در گسترش اسلام بوده‌اند و حضرت فاطمه زهرا (س) نمونه بی‌بديل يک زن تمام عيار و يک انسان برگزيده است که در چنين نقشی ظاهر شده و نشانگر نقش، اهميت و جايگاه بلند زنان در اسلام است.</p>
<p>رييس قوه قضاييه خطاب به مدعيان حفظ حقوق زن در غرب گفت: امروزه در اثر خبط و تداخل ميان مسايل فطری و طبيعی زنان با مسايل حقوقی و نظری در غرب جايگاه زنان و مردان در بسياری از جوامع غربی جا به جا و دچار خلل شده است که نتيجه آن دور شدن از جايگاه فطری زنان به عنوان مدافعان اصلی حفظ کيان خانواده و از بين رفتن حرمت و نقش به سزای خانواده و زنان و رخت بربستن مهر و عطوفت و عشق در جوامع غربی است.</p>
<p>هاشمی شاهرودی تأکيد کرد: اسلام ضمن تأکيد بر نقش بالا و تأثيرگذار زنان در جامعه و تأکيد بر تساوی حقوق انسانی زن و مردم بر نقش و جايگاه جداگانه و فطری آنان در حفظ ارکان جامعه و تفاوت‌های فطری آنها نيز تأکيد داشته است و جوامع اسلامی نبايد گول تزويرها، دروغ‌ها و شعارهای مدعيان حفظ حقوق زنان را بخورند چرا که آنان با طرح اين ادعاهای دروغين و تداخل درجايگاه فطری زن و مرد به بن‌بست در عواطف انسانی و کيان خانواده رسيده‌اند.</p>
<p>رييس قوه قضاييه، نگاه غرب به زن را نگاهی ابزاری برشمرد و افزود: ما نبايد تحت تاثير اين نگاه و اين شعارهای دروغين و به عنوان حفظ حقوق زن بر مبنای اصول غربی، جايگاه رفيع زنان را در نظام اسلامی که به برکت انقلاب کسب شده است، دچار تزلزل کنيم.</p>
<p>هاشمی شاهرودی تأکيد کرد: تمام برنامه‌ريزی‌ها و تلاش‌ها در جمهوری اسلامی ايران بايد به سمت حفظ حقوق زنان و مردان و تقويت ارکان خانواده و گسترش و پايين آوردن سن ازدواج و برطرف کردن مشکلات آن باشد.</p>
<p>رييس قوه قضاييه افزود: به تأخير افتادن سن ازدواج در کشور به دليل طولانی بودن دوره تحصيلات عالی معضلی است که بايد شورای انقلاب فرهنگی نسبت به حل و فصل آن اقدام کند.</p>
<p>هاشمی شاهرودی اظهار داشت: متأسفانه در حال حاضر به دليل اينکه يکی از شرط‌های عرفی ازدواج کسب مدارک بالای تحصيلی و حداقل ليسانس دانشگاهی است جامعه جوان کشور دچار مشکل شده و سن ازدواج بالا رفته است که موجب بروز مشکلات و برخی نابسامانی‌های اخلاقی می‌شود و ضروری است با کاهش برخی دوره‌ها و دروس غيرضروری ضمن کم کردن زمان کسب مدارک تحصيلی، سن ازدواج را پايين‌ آورد.</p>
<p>رييس قوه قضاييه افزود: بايد از تمامی امکانات کشور و مواهب و ثروت‌های خدادادی که نصيب جامعه ايران شده است برای تقويت و حفظ ارکان خانواده و ازدواج استفاده کرد.</p>
<p>هاشمی شاهرودی گفت: مديريت کلان کشور بايد به سمتی برود که هرچه بيشتر ازدواج گسترش يابد و زمان آن برای جوانان به تأخير نيفتد.</p>
<p>رييس قوه قضاييه با تبريک فرا رسيدن ميلاد حضرت فاطمه زهرا (س) افزود: در حال حاضر زنان در نظام اسلامی ايران با هدفمندی و با حفظ شعائر اسلامی حضوری فعال در جامعه دارند که اين حضور فعال بايد بيش از پيش با تقويت ارکان خانواده همراه شود و زنان مسلمان بايد بدانند که بسياری از زنان غربی که به آنان به عنوان يک کالا نگاه می‌شود وقتی با جايگاه زن در اسلام آشنا می‌شوند به کرامت و جايگاه انسانی خود پی می‌برند.</p>
<p>هاشمی شاهرودی از مسوولان ذيربط، استادان حوزه و دانشگاه و کارشناسان خواست با شناسايی و تبيين جايگاه و حقوق زنان در اسلام و تطبيق آن با آنچه در غرب می‌گذرد، الگوی زن مسلمان ايرانی و کرامت و شخصيت او را به جهانيان معرفی کنند.</p>
<p>هاشمی شاهرودی همچنين توجه جدی به مشکلات اجرايی و موانعی را خواستار شد که موجب تضييع حقوق زنان در جامعه و ظلم به آنان می‌شود و در اين زمينه افزود: دستگاه قضايی با قاطعيت حافظ حقوق زنان و مدافع حفظ شأن و کرامت آنان است.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=756 by HTTrack Website Copier/3.x [XR&CO'2014], Sat, 17 May 2025 00:45:35 GMT -->
</html>

