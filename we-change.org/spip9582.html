<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=5230 by HTTrack Website Copier/3.x [XR&CO'2014], Sat, 17 May 2025 17:50:19 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 5230
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article5230</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">نمایندگان مجلس ایران ورزشکاران زن کاراته کار ایرانی را تهدید به مجازات شدید کردند </h1>
				
				<!-- finde_surligneconditionnel-->

				<p><small>دو شنبه30 آذر 1388</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>خبرگزاری هرانا - حقوق شهروندان، اندیشه وبیان: بر اساس آنچه یک خبرگزاری ورزشی منتشر کرده، در مسابقات کاراته سبک (شیتوریو شوکوکای یونیون) که طی روزهای هفدهم و هجدهم آبان در ورزشگاه بزرگ مونیخ آلمان برگزار شد، در مسابقات بخش بانوان این سبک برخی کاراته کاهای ایرانی بدون رعایت حجاب اسلامی مسابقه دادند.</p>
<p>به گزارش فردا، هر چند برای مسولان سازمان تربیت بدنی تکذیب موضوع اولین اقدام دم دست بوده است، ولی معلوم نیست بعد از انتشار وسیع عکس بدون حجاب بانوان ورزشکار ایرانی آنها اقدام به تکذیب چه چیزی کرده اند.</p>
<p> در همین زمینه محمد تقی رهبر رئیس فراکسیون روحانیون مجلس با محکوم کردن برداشتن حجاب از سوی بانوان ایرانی در مسابقات کارته در کشور آلمان گفت: کشف حجاب بانوان ورزشکار ایرانی در مسابقات خارج از کشور مصیبت بزرگی است وباید برای آن خون گریه کرد.</p>
<p> نماینده مردم اصفهان در مجلس در گفت وگوبا خبرنگار سیاسی«فردا» با تاکید براینکه مسولان سازمان تربیت بدنی باید پاسخ گوی کشف حجاب بانوان ورزشکار ایرانی در مسابقات خارج از کشور باشند، گفت: حفظ ارزشهای اسلامی درمسابقات خارج از کشور برای ملت ایران از هزاران مدال طلا وقهرمانی مهم تراست.</p>
<p>وی افزود: متاسفانه مسولان سازمان تربیت بدنی با ساده اندیشی که دارند، برای اینکه نشان دهند زن ایرانی آزاد است وتوان بدست آوردن مدال را دارد به راحتی اجازه زیرپا گذاشتن ارزشهای اسلامی را می دهند.</p>
<p>رهبر تصریح کرد: الزام بانوان ایران برای مسابقه بدون داشتن حجاب یک نیرنگ از کشورهای بیگانه برای زیرسوال بردن ارزشهای متعالی انقلاب اسلامی ایران بود وگرنه داشتن یا نداشتن حجاب هیچ تفاوتی برای مسولان برگزار کننده مسابقات ندارد.</p>
<p>رییس فراکسیون روحانیون مجلس با بیان اینکه بسیاری از علما نسبت به اعزام ورزشکاران زن ایرانی به مسابقات خارج از کشور اعتراض دارند،گفت: حتی اگر بانوان ایرانی حجاب داشته باشند، جایز نیست در مسابقاتی چون تکواندو ،یا کارته شرکت کنند.</p>
<p>وی افزود: نمی دانم این مدال چیست که مسولان ایرانی حاضر هستند برای بدست آوردن آن دست به هر حقارتی بزنند.</p>
<p>نماینده اصفهان با تاکید براینکه مجلس با مواخذه مسولان سازمان تربیت بدنی این اقدام شنیع را پیگری می کند، گفت:با مسولانی که اجازه کشف حجاب به بانوان ایرانی را داده اند باید به شدت برخورد شود.</p>
<p>رهبر تصریح کرد: هیچ عذر وبهانه ای برای اینپ اقدام ضد فرهنگی پذیرفته نیست وباید اطلاع رسانی شفافی در این زمینه جهت تنویر افکارعمومی انجام دهند.</p>
<p>احمدی نژاد برخورد کند</p>
<p>یک نماینده اصولگرای دیگر مجلس هم با انتقاد شدید ازبرداشتن حجاب بانوان ورزشکار ایرانی در مسابقات کارته در کشور آلمان گفت:ک شف حجاب ورزشکاران زن ایرانی یک فاجعه است و مجلس با دعوت از مسولانی ورزشی کشور این موضوع را باجدیت پیگری می کند.</p>
<p>سید سلمان ذاکر نماینده ارومیه در گفت وگو با خبرنگار سیاسی« فردا» تصریح کرد:به هیچ عنوان در شان یک جامعه اسلامی نیست که ورزشکاران زن آن برای بدست آوردن مدال کشف حجاب کنند.</p>
<p>وی اضافه کرد: مردم از احمدی نژاد به عنوان رییس جمهور ولایت مدار وارزشگرا انتظار دارند با مواردی چون برداشتن حجاب ورزشکاران زن به شدت برخورد کند واجازه ندهند با ارزشها وباور های مردم مسلمان ایران بازی شود.</p>
<p>نماینده ارومیه افزود: باید به ورزشکارانی که به مسابقات خارج از کشور اعزام می شوند این موضوع یاد آوری شود که حفظ ارزشها وآرمانهای انقلاب مهتر از بدست آوردن مدال در یک مسابقه است.</p>
<p>وی افزود: دلیلی ندارد بانوان ایرانی به مسابقاتی اعزام شوند که در آن داشتن حجاب اسلامی ممنوع باشد.</p>
<p>ذاکر با تاکید براینکه مسولان سازمان تربیت بدنی باید توضیح شفافی در این زمینه ارائه کنند، خاطرنشان کرد: ما از دولت هم در این زمینه انتظار داریم مسولان خاطی را به شدت مواخذه کند.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=5230 by HTTrack Website Copier/3.x [XR&CO'2014], Sat, 17 May 2025 17:50:19 GMT -->
</html>

