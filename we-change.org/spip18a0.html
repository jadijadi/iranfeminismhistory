<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=8522 by HTTrack Website Copier/3.x [XR&CO'2014], Fri, 16 May 2025 22:30:05 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 8522
			<br>
			<br>مسیر:<br> صفحه اول  &gt;  تریبون &gt;  گزارش كمپين
			<br>
			<br>لینک مستقیم:<span dir=ltr><br>/spip.php?article8522</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				<img class='spip_logo spip_logos' alt="" src="local/cache-vignettes/L200xH134/arton8522-f3456a7e9.jpg?1747261604" width='200' height='134' />
				
				<h1 class="titre">هفته دوم شهریور ماه با زنان در خبر</h1>
				
				<!-- finde_surligneconditionnel-->

				<p><small>جمعه18 شهریور 1390</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>تغییر برای برابری: گسترش تفکیک جنسیتی در دانشگاههای مختلف ایران، عدم تصویب طرح انتقال تابعیت از مادر، اعلام رشد 37 درصدی طلاق در 5 سال گذشته، حکم حبس تعلیقی برای دو فعال حوزه ی حقوق زنان، تداوم بی خبری از مرضیه وفا مهر، تشدید فشارها بر نسرین ستوده و خانواده وی، قهرمانی زنان ایران در رشته کیک بوکس در جهان، اعطای عنوان بهترین بازیگر زن مونترال به فاطمه معتمدآریا، وضعیت مصیبت بار زنان فراموش شده هائیتی پس از زلزله بزرگ، فشار نظام قیمومیت بر زنان مطلقه عربستان و هراس از ازدواج مجدد، اعتراض اسلامگرایان به ممنوعیت ناقص سازی جنسی زنان و خشونت خانگی در کردستان عراق، برگزاری نمایشگاه هنری زنان هنرمند افغان در کابل و انتخاب ««آنگلا مرکل»صدراعظم آلمان برای چهارمين بار در پنج سال گذشته به عنوان «قدرتمندترين» زن جهان از جمله اخبار مربوط به زنان در هفته دوم شهریور ماه بود.</p>
<p><strong>اجرای طرح تفکیک جنسیتی در «دانشگاه یزد» /اعتراض 500 دانشجوی دانشگاه فردوسی به طرح تفکیک جنسیتی</strong></p>
<p>بدنبال اجرایی شدن تدریجی طرح تفکیک جنسیتی دانشجویان در ایران، و اجرایی شدن این طرح در دهها دانشگاه ایران، در آخرین مورد دانشگاه یزد نیز میزبان اجرای این طرح بوده و قرار است از سال تحصیلی جدید دروس عمومی دانشکده معارف و برخی از دروس دانشکده ریاضی به صورت کامل مشمول طرح تفکیک جنسیتی شده و دانشجویان دختر و پسر این دانشگاه در کلاس ها و محیط های آموزشی تفکیک شوند. از سوی دیگر <br class='autobr' />
شورای صنفی دانشکده مهندسی دانشگاه فردوسی مشهد با ارسال نامه ای به محمود احمدی نژاد، رئیس دولت دهم، خواستار توقف اجرای طرح تفکیک جنسیتی در کلاس های این دانشکده شد. این نامه به امضای پانصد دانشجوی این دانشکده رسیده و رونوشت آن به نمایندگان مجلس و مسئولین این دانشگاه نیز ارسال شده است.</p>
<p>تداوم اجرای این طرح پس از آن انجام می شود که محمود احمدی نژاد، چندی پیش طی نامه ای به کامران دانشجو، وزیرعلوم ایران با تشكيل كلاس‌ها و رشته‌هاي تك جنسيتي در دانشگاه‌ها به شدت مخالفت كرده بود، وی در نامه خود نوشته بود: «شنيده شده است كه در برخي دانشگاه‌ها، رشته‌ها و كلاس‌هاي تك جنسيتي بدون لحاظ تبعات اعمال مي‌گردد. ضروري است فوري از اين اقدامات سطحي و غير عالمانه جلوگيري شود.»</p>
<p>به زعم برخی از کارشناسان مخالفت احمدی نژاد منجر به توقف موقت اجرایی شدن این طرح شد اما شماری از نمایندگان مجلس و روحانیون همسو با حکومت به شدت با نامه وی مخالفت کردند.</p>
<p>در آخرین واکنش روز یکشنبه وزیر علوم دولت ایران از تداوم طرح اسلامی کردن دانشگاه ها سخن گفته و افزوده بود:« اسلامی کردن دانشگاه ها با جدیت ادامه خواهد داشت.»</p>
<p>گمان نمی رود کسانی که مصرانه به دنبال اجرای این طرح هستند از اثرات مخرب آن بی اطلاع باشند و به دنبال بهبود و اصلاح امری. واضح است که بقای نظام های استبدادی در ایجاد بحران های خودساخته است. طرح تفکیک جنسیتی نیز پس از نتایج معکوسی که در سالهای پس از انقلاب به دنبال آزار و اذیت زنان با عناوین جداسازی و ارشاد و ... صورت گرفت نمی تواند طرحی باشد که صرفا هدف آن اسلامی سازی دانشگاهها باشد. اگرچه این طرح مورد حمایت اصولگرایان افراطی قرار گرفته است اما به نظر می رسد هدف از اجرای آن همچون بسیاری از طرح ها از قبیل جمع آوری ماهواره و ... تلاش در ایجاد و تداوم بحران سازی باشد.</p>
<p><strong>طرح انتقال تابعیت از طریق مادر تصویب نشد</strong></p>
<p>طرح تابعیت ایرانی فرزندانی که نتیجه ازدواج زن ایرانی با یک مرد خارجی هستند، در کمسیون قضایی و حقوقی مجلس شورای اسلامی ایران تصویب نشد.</p>
<p>عبدالرضا مرادی، عضو کمیسیون قضایی و حقوقی مجلس شورای اسلامی، روز یکشنبه ششم شهریورماه به خبرگزاری جمهوری اسلامی ایران (ایرنا) گفت که اعضای این کمسیون در نشست امروز خود به این طرح رای منفی داده‌اند. به گفته وی قانون تابعیت این افراد به‌‌ همان قانون سابق بازگشت و فرزندان زنانی که با یک مرد خارجی ازدواج می‌کنند، تبعه ایران محسوب نخواهند شد.</p>
<p>نیره اخوان، عضو فراکسیون زنان مجلس نیز با اشاره به نگرانی «حاکمیت» از به وجود آمدن «مسائل و مشکلات اطلاعاتی و مذهبی»، گفت: «نگرانیم با تصویب این طرح یک فردی که ایرانی نیست شناسنامه‌دار شود ودر آینده با حضور در پست‌های حاکمیتی و سیاسی بر اوضاع و احوال ما مسلط شود.»</p>
<p><strong>رشد 59 درصدی طلاق در پنج سال گذشته</strong></p>
<p>مرور جدیدترین آمار ثبت احوال كشور نشان می دهد میزان طلاق در پنج سال گذشته، 37درصد رشد داشته و بیشترین آنها مربوط به زوجهای با سن زیر 30سال است.<br class='autobr' />
سیدمطهر ، وكیل پایه دادگستری اظهار می دارد، ناتوانی جنسی، اعتیاد، بیكاری، درآمد پایین و نپرداختن نفقه از سوی شوهر علت اصلی درخواستهای طلاق در دادگاهها است كه متأسفانه پس از دو تا چهارسال زندگی مشترك میان زوجین و بیشتر توسط زوجه اقدام می شود.</p>
<p>طلاق نیز همچون سایر آسیب های اجتماعی معلول یک سری علت است که بدون توجه به آنها انجام هر اقدامی از جمله ستاد پیشگیری از طلاق بیهوده و فقط صرف هزینه و وقت و نوعی فعالیت تزئینی- تبلیغی است. یکی از راهکارهایی که از نگاه مسئولان نظام موجب کاهش طلاق دانسته می شود تحت فشار قرار دادن آنان از طریق نابرابری های حقوقی و وادار ساختن زنان به ادامه زندگی تحت هر شرایطی است. علیرغم اینکه این نابرابری های حقوقی به شکلی ناسالم ممکن است موجب کاهش طلاق در جامعه شود اما فشار سایر عوامل از جمله فقر، خشونت خانگی، گسترش اعتیاد به ویژه گسترش مواد روانگردان، بیکاری و ...موجب شده است علیرغم همه فشارها و محدودیت های قانونی شمار زنانی که طلاق را آخرین و بهترین راهکار انتخاب می کنند روز به روز افزایش یابد.</p>
<p><strong>زنان و زندان</strong></p>
<p><strong>9 ماه حبس تعلیقی برای مهرنوش اعتمادی و هایده تابش</strong></p>
<p>مهرنوش اعتمادی و هایده تابش به 9 ماه حبس تعلیقی محکوم شدند.صبح روز هفتم شهریور ماه، دادگاه نهایی مهرنوش اعتمادی و هایده تابش از فعالان کمپین یک میلیون امضا، در اصفهان برگزار شد. اتهام این دو فعال حقوق زنان « تبلیغ علیه نظام» بود که قاضی شعبه 11دادگاه انقلاب اصفهان آنها را مجرم و دفاعیاتشان را خالی از حقیقت دانست. به موجب همین ماده، این دو نفر به 9 ماه حبس تعلیقی به مدت سه سال محکوم شدند.</p>
<p><strong>صد روز از بازداشت مریم بهرمن، فعال جنبش زنان، گذشت</strong></p>
<p>نزدیک به چهار ماه از بازداشت مریم بهرمن فعال جنبش زنان و عضو کمپین "یک میلیون امضا" می گذرد، در حالی که هنوز در بند 209 اطلاعات به سر می برد.</p>
<p>به گزارش خبرنگار  این فعال جنبش زنان صبح روز21اردیبهشت ماه سال جاری در شهر شیراز توسط چند تن از ماموران امنیتی در منزل شخصی اش بازداشت شد. ماموران امنیتی شهر شیراز پس از سه ساعت بازرسی منزل و ضبط بعضی از اموال شخصی وی را به اتهام «اقدام علیه امنیت ملی» بازداشت کردند.</p>
<p><strong>بعد از دو ماه بازداشت «مرضیه وفامهر»، خبری از آزادی نیست</strong></p>
<p>نزدیک به دو ماه از بازداشت مرضیه وفامهر بازیگر فیلم «تهران من، حراج» می گذرد این در حالی است که همه عوامل بازداشت شده این فیلم پس از یک روز بازداشت با قرار وثیقه آزاد شده اند. این بازیگر سینما هم اکنون در زندان قرچک ورامین نگهداری می شود.</p>
<p><strong>افزایش فشارها بر نسرین ستوده، زندانی سیاسی و خانواده‌ اش</strong></p>
<p> هر بار در هنگام ملاقات نسرین ستوده با خانواده اش، مسوولان امنیتی و زندان فشارهایی را بر این خانواده و زندانی وارد می کنند تا جایی که در یکی از هفته های گذشته آنها همه خانواده ستوده را بازداشت کردند موضوعی که موجب تحریم ملاقات از سوی نسرین ستوده شد .</p>
<p>خانواده ستوده همچنین وقتی روز یکشنبه، ششم شهریورماه در سالن ملاقات زندان حاضر شدند باز با محدودیت جدیدی روبه رو شدند . مسوولان زندان به خواهر نسرین ستوده، گیتی که او نیز وکیل پایه یک دادگستری است اعلام کردند که حق ملاقات با خواهر زندانی اش را ندارد. این در حالی است که تمام اعضای درجه یک خانواده بدون هیچ محدودیتی می توانند زندانی شان را ملاقات کنند .با این همه خانواده ستوده تاکید کردند خانم دکتر گیتی ستوده سابقه‌ی هیچ نوع فعالیت سیاسی ندارد اما مسوولان سالن ملاقات زندان اوین اعلام کردند که سرپرست دادسرای اوین دستور داده که گیتی ستوده مجاز به ملاقات با خواهرش نسرین ستوده نیست.</p>
<p><strong>هفت نفر از زندانیان زن آزاد شدند</strong></p>
<p>تعدادی از زندانیان سیاسی بازداشتگاه اوین روز شنبه و در آستانه عید فطر آزاد شده اند که در بین آزاد شدگان، هفت زن هم وجود دارند: لاله حسن پور، اکرم حیدریان، سما شاملو، زهرا جباری، سوسن تبیانیان، فاطمه درویش و نازنین حسن نیا.</p>
<p>به نوشته سایت کلمه، برخی از آنها دوران حبسشان رو به اتمام بوده و تنها چند هفته زودتر آزاد شده اند و برخی دیگر نیز سابقه موثر کیفری نداشته و نیمی از دوران محکومیت خود را گذرانده و مطابق قوانین ایران می توانستند از آزادی مشروط استفاده کنند.</p>
<p><strong>زنان ايران؛ قهرمان کيک بوکسينگ جهان شدند</strong></p>
<p>دختران ايرانی در اين رقابت ها خوش درخشيدند. مهسا صمدی در ۵۵ کيلو مقابل حريفی از کشور ميزبان بازی را واگذار و به مدال نقره رسيد. پيش از اين ناهيد مقدم در ۵۰ کيلو به مدال طلا دست يافته بود. حديثه نوحی در ۶۰ کيلو نايب قهرمان شده بود. مرجان امينی کاوه در ۶۵+ کيلو برنز گرفت. فتانه بهمنی در ۶۵ کيلو نايب قهرمان شد.</p>
<p><strong>فاطمه معتمدآریا بهترین بازیگر زن مونترال شد</strong></p>
<p> مراسم اختتامیه این دوره جشنواره مونترال یکشنبه شب برگزار شد و فاطمه معتمد‌‌آریا جایزه بهترین بازیگر زن را دریافت کرد.</p>
<p>به گزارش آفتاب «اینجا بدون من» توکلی که این روزها در سینماهای تهران روی پرده است، در بخش مسابقه سینمای جهان جشنواره در کنار ۱۹ فیلم دیگر رقابت کرد.این فیلم که براساس نمایشنامه «باغ‌ وحش شیشه‌ای» نوشته تنسی ویلیامز ساخته شده، روایتی از زندگی خانواده‌ای است که ورود یک غریبه زندگی آنان را دستخوش تغییراتی می‌کند. نگار جواهریان، صابر ابر و پارسا پیروزفر دیگر بازیگران «اینجا بدون من» هستند.</p>
<p><strong>با زنان در جهان این روزها</strong></p>
<p><strong>وضعیت مصیبت بار زنان فراموش شده هائیتی پس از زلزله بزرگ</strong></p>
<p>دهها هزار تن از زنان هائیتی، از زمان فاجعه زلزله در ماه ژانویه سال 2010، با خطرات زیادی درگیرند و از دسترسی به بهداشت جنسی و سایر امکانات مورد نیازشان محرومند.</p>
<p>در گزارشی که روز دوشنبه 29 اوت از سوی دیده بان حقوق بشر منتشر شد، آمده است که بسیاری از زنان برای داشتن غذای روزانه مجبور به تن فروشی شده اند یا در معرض خطر تجاوز جنسی قرار دارند. طبق این گزارش، یک سال و نیم پس از زلزله هنوز هم 300 هزار زن و دختر در اردوهای افراد بی خانمان پوُرتو پرنس، پایتخت هائیتی، زندگی می کنند. با آن که تأمین بهداشت در این اردوها رایگان است، اما به علت کمبود وسایل حمل و نقل و اطلاعات لازم، زنان کمتر از وسایل لازم بهره مند می شوند.</p>
<p>در بخش دیگری از این گزارش، با عنوان "هیچکس ما را به یاد نمی آورد"، آمده که میزان بارداری در میان زنان ساکن در کمپ ها، نسبت به زمان قبل از زلزله، سه برابر شده است. در یکی از کمپ ها 150 کودک به دنیا آمده اند و 83 زن باردارند؛ تعدادی از آن ها دختران خردسالی هستند که برای ادامه حیات ناچار با مردی زندگی می کنند.</p>
<p><strong>فشار نظام قیمومیت بر زنان مطلقه عربستان و هراس از ازدواج مجدد</strong></p>
<p>حدود 62 درصد ازدواج ها در عربستان سعودی منجر به طلاق می شوند و در صورت ادامه این روند، تا سال 2015 حدود 4 میلیون زن مطلقه بالای 35 سال در این کشور محافظه کار اسلامی وجود خواهد داشت.</p>
<p>به گزارش روزنامه آلمانی تاتس، یکی از علل بی شوهر ماندن زنان مطلقه در عربستان، نظام قیمومیت زن توسط مرد و ترس زنان از داشتن یک قیم دیگر است. هر زنی در این کشور قیمی دارد (وکیل). قیم دختر پدر است و پس از ازدواج، شوهر. اگر پدر بمیرد یا زن طلاق بگیرد، قیمومیت وی به برادر بزرگ تر می رسد و اگر مردی در میان بستگان نباشد، این قیمومیت حتا به فرماندار منطقه، که اغلب از شاهزادگان دربار سعودی است، می رسد.</p>
<p>زنان برای رفتن به مدرسه، دانشگاه، مراجعه به ادارت دولتی، بازکردن محل کسب و خروج از کشور باید موافقت کتبی و یا حضوری قیم خود را داشته باشند. تنها از سال 2001 زنان می توانند شناسنامه داشته باشند و پیش از آن در شناسنامه قیم خود به ثبت می رسیدند.</p>
<p><strong>اعتراض اسلامگرایان به ممنوعیت ناقص سازی جنسی زنان و خشونت خانگی در کردستان عراق</strong></p>
<p>پس از سال ها تلاش گروه های مدافع حقوق بشر، سر انجام پارلمان کردستان عراق چندی پیش قانون ممنوعیت ناقص سازی جنسی زنان، خشونت علیه زنان و کودکان، ازدواج اجباری و کار کودکان را تصویب کرد. تصویب این قانون خشم و مقاومت شریعتمداران برانگیخت.</p>
<p>در کارزاری که آنان به تازگی به راه انداخته اند، پرسشی از مردان را شعارخود کرده اند: «می خواهید کنترل خود را بر خانواده هایتان از دست بدهید؟»</p>
<p>ملا اسماعیل سوسایی، از روحانیون شافعی اربیل، طی خطبه هایی به دفاع از «ختنه زنان» به عنوان امری لازم پرداخت. به گفته وی «امام شافعی» این عمل را یک وظیفه اسلامی دانسته است. وی ناقص سازی جنسی زنان را جزو قوانین شرعی دانست. به نظر وی حتی خشونت خانگی نیز اسلامی است و ممنوعیت آن نقض شریعت به حساب می آید.</p>
<p>اسلامگرایان از مسعود بارزانی، رئیس جمهور کردستان عراق، خواسته اند که این قانون را امضا نکند. امضای رئیس جمهور می تواند به این مصوبه جنبه قانونی بدهد. هم اکنون گمانه زنی ها در رابطه با تصمیم نهایی بارزانی ادامه دارد.</p>
<p><strong>برگزاری نمایشگاه هنری زنان هنرمند افغان در کابل</strong></p>
<p>برگزاری نمایشگاهی از50 اثر هنری زنان هنرمند افغان در کابل این عرصه را از انحصار کلیشه های رایج در آورد.</p>
<p>این 50 اثر از کولاژ تا ویدیو و مجسمه سازی را در بر می گیرند و موضوعات محوری این آثار نیز عرصه های متنوعی چون محیط زیست و برابر حقوقی اند. این نمایشگاه از دوجهت قابل توجه است: از سویی به خاطر آن که منحصرا ً آثار زنان را نشان می دهد و از دیگر سو به خاطر آن که همه آثار جزو سبک های مدرن به شمار می آیند، آن هم در کشوری که طالبان هر بحثی را در نطفه خفه می کردند و 80 در صد زنان آن سواد خواندن و نوشتن ندارند.</p>
<p><strong>«آنگلا مرکل»، قدرتمندترين زن جهان</strong></p>
<p>مجله «فوربس»، آنگلا مرکل، صدراعظم آلمان را برای چهارمين بار در پنج سال گذشته به عنوان «قدرتمندترين» زن جهان انتخاب کرد.</p>
<p>آنگلا مرکل سال گذشته در سکوی چهارم قرار گرفته بود.<br class='autobr' />
اين مجله اقتصادی که در آمريکا منتشر می‌شود، هر سال نامزدهای خود را از ميان شخصيت‌های سياسی و اقتصادی و همچنين دنيای هنر انتخاب می‌کند.</p>
<p><strong>بیست و ششم اوت؛ روز برابری زنان</strong></p>
<p>در سال 1971، بلا آبزوگ، نماینده دموکرات نیویورک به پاس فعالیت های مستمر زنان برای رسیدن به حقوق برابر با مردان؛ طرح نام نهادن 26 اوت به نام " روز برابری زنان" را به مجلس ارائه نمود. این نامگذاری در حقیقت قدردانی و تجلیلی بود از تلاش ها و مبارزات زنان در قرن نوزدهم و کسب " حق رأی برابر با مردان" که به موجب متمم قانون اساسی در سال 1920 به رسمیت شناخته شد.</p>
<p>گرامیداشت هرساله این روز در حقیقت یادآور آن است که در سالهای گذشته وضعیت زنان چه تغییراتی داشته و چه مسیری را برای رسیدن به برابری در پیشروی خود خواهیم داشت.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=8522 by HTTrack Website Copier/3.x [XR&CO'2014], Fri, 16 May 2025 22:30:06 GMT -->
</html>

