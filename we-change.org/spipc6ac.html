<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=4210 by HTTrack Website Copier/3.x [XR&CO'2014], Sat, 17 May 2025 17:01:49 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 4210
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article4210</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">"تغییر برای برابری" در همایش جهانی رسانه ها </h1>
				
				<!-- finde_surligneconditionnel-->

				<p><small>شنبه16 خرداد 1388</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p><a href="http://www.dw-world.de/dw/article/0,,4304287,00.html" class='spip_out' rel='external'>صدای آلمان</a> - همایش جهانی رسانه‌‌ها بهانه‌ای برای اهدای جوایز مسابقات وبلاگ‌نویسی دویچه‌وله بود تا ثابت شود، فناوری‌های ارتباطاتی تا چه حد مرزهای جغرافیایی را در نوردیده‌اند. غایبان با پیام‌های صوتی و تصویری در این مراسم حضور داشتند.</p>
<p>اگر در دنیای سینما جایز‌ه‌ی معتبری به نام "اسکار" خستگی را از تن عوامل تهیه‌ی یک فیلم در می‌آورد، در فضای مجازی وبلاگستان "بابز" درست همان کاری را می‌کند که اسکار در طی این سال‌ها بر عهده داشته است، تنها با یک تفاوت و آن اینکه جایزه‌ی "بابز" بسیار جوان‌تر از همتای آمریکایی خود است.</p>
<p> از سال ۲۰۰۴ دویچه‌وله به برترین وبلاگ‌ها در زبان‌های مختلف جایزه‌ای را به نام "بابز" (Best of The Blogs Awards) اهدا می‌کند. در مجموع این جایزه در ۱۶ دسته‌‌ی مختلف از جمله بهترین وبلاگ، بهترین ویدئو بلاگ یا پادکست اهدا می‌شود.</p>
<p>اهدای جوایز "بابز" امسال کمی با تأخیر، همزمان با دومین همایش جهانی رسانه‌ها در شهر بن (از روز ۳ تا ۵ ژوئن) صورت گرفت. فرناز سیفی، یکی از اعضای هیأت داوران به نمایندگی از این گروه اهدای جوایز به برندگان را بر عهده داشت. او در ابتدا به شرایط دشوار وبلاگ نویسی در ایران اشاره کرد و از دستگیری برخی از وبلاگ‌نویسان ایرانی به دلیل انتقاد از دولت در وبلاگ‌هایشان سخن گفت.</p>
<p>بسیاری از بلاگرهایی که در این دوره از مسابقات برنده شده بودند، در این مراسم حضور داشتند اما جای خالی دو بلاگر در میان جمع به شدت احساس می‌شد، یک بلاگر کوبایی که اجازه‌ی خروج از کشور را ندارد و دیگری بلاگری از چین که هم اینک در حبس خانگی به سر می‌برد. اما با این حال به مدد فناوری‌‌های جدید، غایبان پیام‌های تشکر خود را به صورت صوتی یا تصویری برای این مراسم فرستاده بودند.</p>
<p><strong> یک جایزه برای دو برنده</strong></p>
<p>زبان فارسی، پس از انگلیسی دومین زبان غالب در فضای وبلاگستان است و از همین رو نیز بلاگرهای ایرانی سهم قابل توجهی را در دریافت جایزه به خود اختصاص داده بودند. همایون خیری، نویسنده‌ی وبلاگ "آزادنویس" در استرالیا که برنده‌ی بهترین وبلاگ فارسی زبان شناخته شده بود، در پیامی تصویری از دست‌اندرکاران "بابز" و دویچه‌وله تشکر کرد و اظهار امیدواری نمود تا در همایش بعدی "بابز" شرکت کند.</p>
<p> پگاه آهنگرانی، هنرپیشه‌ی جوان و بااستعداد ایرانی که در زمان برگزاری جشنواره فیلم برلین، موسوم به برلیناله وبلاگی را به زبان فارسی برای دویچه‌وله می‌نوشت، یکی از مهمانان ویژه‌ی این مراسم بود که به نمایندگی از بلاگرهایی که موفق به حضور نشده بودند، از جمله بلاگر کوبایی و چینی، جوایزشان را از دست فرناز سیفی، عضو هیئت داوران دریافت می‌کرد.</p>
<p> یکی از تأثیرگذارترین بخش‌های اهدای مراسم، اهدای جایز‌ه‌ی ویژه‌ی گزارشگران بدون مرز به وبلاگ یا سایت منتخب این نهاد بود. امسال برای نخستین بار، دو گزینه به طور مشترک برنده‌ی جایزه‌ی "بابز" در این زمینه شدند، که یکی از آنها وب‌سایت "تغییر برای برابری" از ایران بود.</p>
<p> وب‌سایت "تغییر برای برابری"، وب‌سایت کمپین یک میلیون امضا برای تغییر قوانین تبعیض‌آمیز است که دو سال و سه ماه قبل توسط تعدادی از فعالان حقوق زن در ایران راه اندازی شد. این کمپین قصد دارد یک میلیون امضا از زنان و مردان ایرانی برای رفع تبعیض‌های قانونی علیه زنان ایرانی جمع آوری کرده و به مجلس شورای اسلامی تحویل دهد تا بدین وسیله در قوانین بازبینی صورت بگیرد.</p>
<p>این وب سایت تاکنون هجده بار در ایران فیلتر شده است که از این نظر رکورددار فیلتر شدن در جامعه اینترنتی فارسی زبان است. نازلی فرخی‌، یکی از کنشگران این کمپین برای دریافت جایزه‌ی "بابز" به این مراسم آمده بود. او در سخنان خود به هنگام دریافت جایزه خاطر نشان کرد، اهدای این جایزه‌ در موقع خوبی اتفاق افتاد، زیرا در آن زمان اعضای کمپین تحت فشارهای شدید بودند، در حالیکه درگیری‌های داخلی در میان اعضا نیز وجود داشته است.</p>
<p>او سپس به یاد چهار نفر از اعضای این کمپین که در زندان هستند، گوشه‌ای از سرود ویژه‌ی کمپین یک میلیون امضا را برای حاضران پخش کرد.</p>
<p>در کنار بلاگرهایی ایرانی، وبلاگ‌نویسان روسی نیز سهم قابل توجهی رادر تصاحب جوایز "بابز" داشتند. در پایان نیز تمامی حاضران در کنار یکدیگرعکسی دسته جمعی به رسم یادبود انداختند تا به این وسیله جای خالی غایبان را پر کنند؛ هر چند امروزه فناوری‌های جدید بسیاری از مرزهای جغرافیایی را در نوردیده است.</p>
<p>نویسنده: سمیرا نیک‌آیین</p>
<p>تحریریه: شهرام احدی</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=4210 by HTTrack Website Copier/3.x [XR&CO'2014], Sat, 17 May 2025 17:01:49 GMT -->
</html>

