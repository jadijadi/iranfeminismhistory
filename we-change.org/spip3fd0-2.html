<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=9435 by HTTrack Website Copier/3.x [XR&CO'2014], Sat, 17 May 2025 03:46:16 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 9435
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article9435</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">مادر نرگس محمدی: نگرانیم </h1>
				
				<!-- finde_surligneconditionnel-->

				<p><small>يكشنبه3 اردیبهشت 1391</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p><a href="http://www.roozonline.com/persian/news/newsitem/article/-d1f9c5f18c.html" class='spip_out' rel='external'>روز آن لاین</a> : نرگس محمدی روز شنبه در زنجان در حالی بازداشت شد که خانواده اش به "روز" می گویند در پاسخ به پی گیری های پدر خانم محمدی گفته اند او را همان دیروز به تهران منتقل کرده اند.</p>
<p>عذرا بازرگان، مادر نرگس محمدی در مصاحبه با "روز" گفت که "نه حکمی نشان دادند و نه خود را معرفی کردند، نرگس حکمشان را خواست گفتند نداریم و او را بردند و پدر نرگس که برای پی گیری به اطلاعات زنجان مراجعه کرد گفتند اینجا نیست و به تهران منتقل شده".</p>
<p>نرگس محمدی، نایب رئیس کانون مدافعان حقوق بشر و رئیس هیات اجرایی شورای صلح است که از سوی شعبه 26 دادگاه انقلاب به 11 سال حبس تعزیری محکوم شده بود، حکمی که در دادگاه تجدید نظر به 6 سال حبس تعزیری تبدیل شد. "اجتماع و تبانی علیه امنیت کشور، فعالیت تبلیغی علیه نظام و عضویت در گروه ها یا جمعیت هایی که با هدف بر هم زدن امنیت کشور فعالیت می کنند". اتهاماتی است که به این فعال حقوق بشر نسبت داده شده.</p>
<p>او دیروز در زنجان بازداشت شد و مادرش به "روز" میگوید: نرگس از چند ماه پیش به زنجان آمده بود و با ما زندگی میکرد از اطلاعات تهران به او گفته بودند حق نداری تهران زندگی کنی و باید بروی زنجان. به نوعی او را تبعید کرده بودند اما حداقل خیال ما راحت بود که پیش ماست و گمان نمی بردیم او را به زندان ببرند. به خصوص با توجه به بیماری نرگس و همچنین دو بچه کوچکی که دارد اما متاسفانه دیروز او را بازداشت کرده و بردند.</p>
<p>خانم بازرگان سپس با اشاره به بیماری دخترش و همچنین وضعیت روحی دو کودک خردسال او می گوید: علی و کیانا دو بچه دوقلوی نرگس پیش من هستند من هم که سن بالایی دارم 63 سالم است و ناراحتی اعصاب و افسردگی دارم و نگهداشتن این دو بچه برای من خیلی سخت است آن هم بچه هایی به شدت باهوش که متوجه بردن مادرشان هم شده اند و به شدت بی تابی میکنند. همین چند روز پیش بود که صبح علی از خواب بیدار شد و یکباره به کیانا گفت "من میدانم می آیند و من و تو و مامان را بازداشت میکنند و می برند زندان. باید برویم تهران اینجا نباید بمانیم برویم جایی که نتوانند بازداشت کنند و..." این دو تا خیلی بچه هستند اما کاملا می فهمند و این مدت به شدت اذیت شده اند و الان هم واقعا از نظر روحی آزار می بینند و من خیلی نگران شان هستم از طرفی به شدت نگران نرگس هستم میدانید که وضعیت او نگران کننده است با آن بیماری که از زندان به بیمارستان کشید و مدتی بستری بود. بیماری او در فضای زندان تشدید می شود و باز عود میکند.</p>
<p>مادر خانم محمدی می افزاید: پزشکان نرگس گفته اند که او در اثر کمبود اکسیژن دچار حمله می شود و این خیلی خطرناک است از طرفی نرگس بعد از زایمان دچار آمبولی ریه بود و تا یک سال و نیم بعد از زایمان دارو مصرف میکرد بهبود پیدا کرده بود که در زندان عود کرد. الان واقعا به شدت نگران او هستیم و متاسفانه هیچ کاری هم از دست کسی بر نمی آید و تنها می توانیم ایام فاطمیه است دست به دامان فاطمه زهرا شویم و از شما هم میخواهم دعا کنید نرگس به سلامت بیرون بیاید.</p>
<p>روز گذشته همزمان با بازداشت خانم محمدی، خبرگزاری فارس در خبری از فراخوانده شدن نرگس محمدی به زندان برای اجرای حکم 6 ساله اش خبر داد و مدعی شد که "نرگس محمدی قبلا مقادیر معتنابهی سهام و اوراق مشارکت خریداری کرده بود که اخیر در حال فروش آنها و تبدیل کردن سهام به ارزهای خارجی بوده است تا به خارج از کشور منتقل نماید".</p>
<p>مادر نرگس محمدی در این زمینه می گوید: دروغ نوشته اند. نرگس دو و نیم میلیون تومان اوراق در بورس زنجان داشت که آن را هم خواهرش قبلا از او خریده بود. دو و نیم میلیون تومان مگر پولی هست که نرگس بخواهد پنهان کند یا ارز خارجی بخرد؟ نرگس نه اوراقی نه سهامی دارد و چیز دیگری که بخواهد به ارز خارجی تبدیل کند و این خبر کاملا دروغ است.</p>
<p>خانم بازرگان سپس می گوید که "انتظار نداشتیم روزی به اینجا برسیم و چنین چیزهایی را ببینیم. فکر میکردیم به خاطر این دو بچه و بیماری نرگس فعلا او را زندان نمی برند از طرفی همسر نرگس هم ایران نیست. اما آمدند و نرگس را بردند و اکنون من نمیدانم چه در جواب این بچه ها بگویم".</p>
<p>گفتند متواری شده می بریم تهران</p>
<p>تقی رحمانی، همسر نرگس محمدی نیز در مصاحبه با "روز" توضیح میدهد: اخیرا نرگس را دوبار به تهران احضار کرده بودند اما او نرفته بود در اصل از آبان ماه سال گذشته ما در تبعید ناخواسته در زنجان بودیم من که خارج شدم نرگس همچنان زنجان و در تبعید ناخواسته بود دیروز رفته او را بازداشت کرده و گفته اند که متواری شده بود و می بریم تهران. آخر وقتی خودشات تبعید کرده اند متواری شدن یعنی چه؟ نرگس هم برای اینکه ماموران وارد خانه نشوند و بچه ها بیشتر اذیت نشوند با اینکه حکم و مجوزی نشان نداده اند با آنها رفته. البته باید به آقایان تبریک گفت که این بار نریختند توی خانه و از همان دم در نرگس را برده اند.</p>
<p>آقای رحمانی سپس با ادعای خبرگزاری فارس درخصوص فروش اوراق بهادار و تبدیل آن به ارز خارجی و... توسط نرگس محمدی می گوید: ما اگر اینقدر پول داشتیم این همه سال یک آپارتمان کوچکی برای خود می خریدیم این همه مدت هم که نرگس را از کار بیکار کرده بودند. اما جالب این است که همیشه ادعا میکنند از خارج پول وارد می شود و فعالان از خارج پول می گیرند. این بار ادعایشان برعکس شده.</p>
<p>او که نگران وضعیت سلامتی همسرش است می گوید: نرگس بعد از زندان دفعه وقتی تحت فشار عصبی و روحی قرار می گیرد دچار فلج عضلانی می شود. او نیاز به ارامش و فضای آرام دارد و پزشکانش گفته اند در صورت فشار عصبی و استرس، ما سلامتی اش را تضمین نمیکنیم و توصیه کرده اند که دوره ای طولانی مدت در آرامش استراحت کند. من هم برای همین اصرار داشتم که از ایران خارج شود که نپذیرفت.</p>
<p>از آقای رحمانی می پرسم نرگس چرا ماند؟ چرا حاضر به خروج از کشور نشد در حالیکه هر لحظه احتمال اجرای حکمش بود و باتوجه به خروج شما دو کودک خردسالتان تنها می ماندند.می گوید: نرگس معتقد بود که در داخل مفیدتر خواهد بود ضمن اینکه برای کسانی که در خارج از کشور فعالیت میکنند احترام قائل بود. او امید داشت که مردم ایران خودشان سرنوشت شان را در داخل ایران رقم بزنند و کشور ما به سرنوشت عراق و دیگر کشورها مبتلا نشود. او برای خودش تعریفی از فعالیت در خارج از کشور را نداشت و حاضر نبود خروج از کشور را بپذیرد.</p>
<p>می گویم اکنون نرگس در زندان است و شما در خارج از کشور. دو کودک خردسالتان چه می شود؟ آقای رحمانی می گوید: خانواده از بچه ها مراقبت خواهند کرد اما این از مسائل غمبار جامعه ماست و امیدوارم بازداشت نرگس طولانی نباشد و بچه ها کمترین آسیب را ببینند. این امیدواری ام هم برای نرگس است هم برای سایر زندانیان. واقعیت این است که من دلم می گیرد برای بچه های دوقلوی رسول بداقی و دیگرانی که سالهاست پدرشان زندان است و... فقط آرزو میکنم که مادرها و پدرها برای دافع از آزادی و دموکراسی از بچه هایشان جدانشوند ناچار نشوند که جدا شوند...</p>
<p>نرگس محمدی، برنده جایزه بین‌المللی الکساندر لانگر است و از سال 88، از کار برکنار و ممنوع الخروج شده است. او در 20 خرداد 89 و به صورت شبانه در حالی بازداشت شد که به گفته همسرش ماموران انتظامی با در دست داشتن یک حکم کلی به امضای معاون دادستان پیشین در مورد افراد مشکوک در ارتباط با انتخابات ریاست جمهوری دهم، اقدام به بازرسی منزل کردند، و سپس او را با خود بردند و 20 روز بعد، یعنی 10 تیر ماه وقتی او را با قرار وثیقه آزاد کردند بلافاصله در بیمارستان بستری شد.</p>
<p>همان زمان تقی رحمانی، همسر خانم محمدی به "روز" گفته بود:</p>
<p>نرگس که آزاد شد من دیدم که یکباره می افتد، هوشیار است اما توانایی و هیچ اراده ای ندارد و هیچ کاری نمی تواند بکند و تقریبا دچار فلج عضلانی می شود. نرگس خودش می گوید که اولین بار 27 خرداد دچار این حالت شده و بعد هر روز، دو یا سه بار در سلول یا هنگام بازجویی دچار این حالت می شده است؛ حتی چندین بار در حین بازجویی، این اتفاق افتاده اما هیچ اهمیتی داده نشده و با این وضعیت حتی از او بازجویی هم کرده اند. یعنی وقتی این وضعیت دست می داده در همان حالت از نرگس بازجویی می کرده اند.</p>
<p>به گفته آقای رحمانی، بخش هایی از بدن خانم محمدی هم به دلیل زمین خوردن و افتادن در اثر این حالت، کبود شده بود.</p>
<p>22 بهمن 89 هم تقی رحمانی همسر خانم محمدی به نحوی بازداشت شد که او درنامه ای به دادستان تهران از نحوه بازداشت و ورود ماموران به منزلش شکایت کرد.</p>
<p>خانم محمدی در این نامه خطاب به دادستان نوشته بود که ماموران امنیتی در ورودی خانه را با دیلم شکسته بودند و بدون گفتن کلمه ای یا صدایی در حالی وارد منزل او شدند که نه او لباس مناسبی بر تن داشته و نه حجابی بر سر.</p>
<p>او افزوده بود: "بگذارید صادقانه بگویم دیشب وقتی مردان نامحرم ناشناس در مقابل من ایستاده بودند و مرا با سر و روی نامناسب می‌دیدند، احساس کردم در ایران نیستم؛ احساس کردم سرزمین مادری‌ام به تاراج رفته و من بی‌پناه در سرزمینی غریب و بیگانه‌ام، حال سؤال دارم از شمای مسئول و طلب پاسخ دارم: آیا زنان این سرزمین، بر مردان حکومت حلال شده‌اند؟ آیا ما زنان و مادران دیگر حرمتی در این سرزمین نداریم؟"</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=9435 by HTTrack Website Copier/3.x [XR&CO'2014], Sat, 17 May 2025 03:46:16 GMT -->
</html>

