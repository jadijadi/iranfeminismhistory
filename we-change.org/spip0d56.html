<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=5809 by HTTrack Website Copier/3.x [XR&CO'2014], Sat, 17 May 2025 02:19:27 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 5809
			<br>
			<br>مسیر:<br> صفحه اول  &gt;  سایت نوشته ها
			<br>
			<br>لینک مستقیم:<span dir=ltr><br>/spip.php?article5809</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">سه سال مبارزه مدافعان حقوق برابر در اعتراض به لایحه حمایت از خانواده‏ /جلوه جواهری</h1>
				
				<!-- finde_surligneconditionnel-->

				<p><small>يكشنبه12 اردیبهشت 1389</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>لایحه «حمایت از خانواده» بنا به پيشنهاد قوه قضاييه در روز سوم تیرماه 1386 در‏‎ ‎هیات وزیران دولت ‏نهم به تصویب رسید. در روز اول مرداد به مجلس هفتم ارائه شد و در روز 4‏‎ ‎شهریورماه همان سال در ‏کميسيون فرهنگي مجلس مطرح شد. این لایحه سومین لایحه با نام «حمایت از خانواده» بود که برای ‏تبدیل‎ ‎شدن به قانون به مجلس ارائه می شد. اولین بار در سال 1346 لایحه ای در مجلس تصویب و‏‎ ‎لازم ‏الاجرا شد. بار دیگر‎ ‎در سال 1353 تغییراتی در‏‎ ‎قانون مصوب1346به عمل آمد و مجلس لایحه ای را در زمینه ‏اصلاح قانون حمایت‎ ‎خانواده مصوب 1346 مطرح کرد و در نهایت متممی بر قانون حمایت خانواده نوشته ‏شد. این‎ ‎قانون دوام چندانی نداشت و با وقوع انقلاب 57 قانون ملغی شد. سرانجام، برای بار سوم لایحه ‏حمایت از خانواده پس از حدود سه دهه بار دیگر مطرح شد. اما این بار از همان ابتدای ارائه آن به مجلس، ‏با واکنش های بسیاری از سوی فعالان جنبش زنان و برخی از حقوقدانان مواجه شد. ‏</p>
<p>عمده ترین اعتراضات به لایحه که از سوی فعالان جنبش زنان لایحه «ضد زن و ضد خانواده» خوانده می ‏شد، ماده 23 و 25 از فصل «ازدواج» بود. ماده 23 در رابطه با اختیار چندهمسری برای مردان عنوان می ‏کرد: «اختيار همسر دائم بعدي، منوط به اجازه دادگاه پس از احراز توانايي مالي مرد و تعهد اجراء عدالت ‏بين همسران مي باشد.» ماده 25 نیز بر الزام مالیات بر مهریه تاید داشت:‌ «وزارت امور اقتصادي و دارايي ‏موظف است از مهريه هاي بالاتر از حد متعارف و غير منطقي با توجه به وضعيت زوجين و مسايل اقتصادي ‏کشور متناسب با افزايش ميزان مهريه به صورت تصاعدي در هنگام ثبت ازدواج ماليات وصول نمايد.» این دو ‏ماده برخلاف قانون توسط دولت به لایحه پیشنهادی قوه قضائیه اضافه شده بود که به ویژه ماده 23 مورد ‏اعتراض قوه قضائیه نیز قرار گرفت. ‏</p>
<p>موج اول اعتراضات به لایحه؛ اقدامات جداگانه گروه های زنان</p>
<p>نخستین موج اعتراضات علیه لایحه مذکور از میانه مرداد ماه 86 صورت گرفت. در آن مقطع، بسیاری از ‏فعالان جنبش زنان و حقوقدانان این عرصه، در مقالات و گزارش هایی که به رشته تحریر درآوردند، ‌معایب ‏لایحه «حمایت از خانواده» را برشمردند. این اعتراضات طیف وسیعی را شامل می شد و حتا برخی از ‏اعضای فراکسیون زنان مجلس نیز وارد عمل شدند. به طور نمونه مهرانگیز مروتی، عضو فراکسیون زنان ‏مجلس، معتقد بود که این لایحه فاجعه بزرگی برای زنان است چرا که ازدواج مجدد مردان را منوط به کسب ‏اجازه از دادگاه کرده و تنها تمکن مالی را شرط اصلی آن قرار داده است،‌ بنابراین اگر زن اول از این ازدواج ‏بی‌خبر باشد، مسئله‌ای پیش‌ نمی‌آید. او معتقد بود در شرایط جامعه ایران که این همه ظلم به زنان می ‏شود،‌ خواهان لغو قوانین تبعیض آمیز هستیم، در صورتی که دولت لایحه ای را تقدیم مجلس کرده که ظلم ‏مضاعف به زنان محسوب می‌شود. در همین راستا، برخی از زنان مجلس با اعضای کمیسیون قضایی چانه ‏زنی کردند تا دولت این لایحه را پس گیرد و مجلس لایحه را به دولت برگرداند.‏ [1]‏</p>
<p>گروه های زنان نیز با شیوه های مختلف به لایحه اعتراض کردند. برخی از اعضای کمپین یک میلیون ‏امضاء نیز در سایت رسمی کمپین به نام «تغییر برای برابری» مقالات و گزارش هایی را در این زمینه به ‏انتشار رساندند. در مجموع، از آنجا که منع تعدد زوجات یکی از خواسته های مستتر در بیانیه کمپین یک ‏میلیون امضاء بود و این کمپین در راستای تغییر قوانین تبعیض آمیز به ویژه در حوزه خانواده فعالیت می کرد، ‏لایحه مذکور اعتراض کنشگران این کمپین را دربرداشت و آنها هم راستا با پیشبرد اهداف کمپین به اعتراض ‏علیه لایحه حمایت از خانواده پرداختند. به طور نمونه،‌ در سالگرد کمپین یک میلیون امضاء‌ در 5 شهریور، ‏شیرین عبادی یکی از اعضای کمپین اعلام کرد که اگر مجلس لايحه حمايت از خانواده را از دستور کار خارج ‏نکند، ما زنان مقابل مجلس مي رويم.‏ [2]‏ ‏ در یازدهم همان ماه نیز نشست «بررسي لايحه حمايت خانواده از ‏منظر حقوقي، جامعه شناسي، روان شناسي» از سوی فعالان کمپین یک میلیون امضاء برگزار شد و در آن ‏از این سه منظر، لایحه مورد نقد قرار گرفت. در پایان این نشست، بیانیه ای اعتراضی به لایحه قرائت شد. ‏</p>
<p>در این بیانیه که به امضای 2000 نفر از «مدافعان حقوق برابر»‏ [3] ‏ درآمد،‌ اقدام دولت در جهت ارائه چنین ‏لایحه ای، عقب گردي 42 ساله در قوانین ایران نسبت به زنان عنوان شد. به اعتقاد نویسندگان بیانیه، در ‏شرایطی که جامعه ایران بیش از گذشته بر ضرورت استقرار قوانين عادلانه و انساني تاکيد دارد و بسياري ‏حول حرکت هاي جمعي براي تغيير قوانين تبعيض آميز تلاش مي کنند و خواهان وضع قوانين عادلانه و نيز ‏لغو چند همسري (تعدد زوجات) هستند، ماده 23 لايحه پيشنهادي دولت، يک گام به عقب برگشته و حق ‏اجازه همسر در ازدواج مجدد مرد را که پيش از آن در قانون وجود داشته از زن سلب كرده است. نویسندگان ‏بیانیه معتقد بودند که این لایحه برای مردان نوشته شده نه زنان چرا که در صورت تصویب آن، «مردان فرصت ‏طلب براحتي مي توانند تنها با پرداخت مهريه همسر خود، و سپردن تعهدي ضمني بر اجراي عدالت بين ‏همسران، زن ديگري اختيار كنند، در حالي كه هنوز ازدواجي رخ نداده است و معلوم نيست قاضي از چه ‏طريق قرار است پي به عادل بودن مرد ببرد. اين درحالي است كه در شهرهاي كوچك و دور افتاده و ‏روستاها به دليل تسلط مردان بر زندگي زنان و ناچيز بودن مهريه آنان، مرد مي تواند به راحتي مهريه را ‏پراخت كرده و زن مجبور است بدون داشتن حق طلاق و حتي حق اعتراض، به زندگي تحقير شده خود ‏ادامه دهد.» آنها پس از بیان و نقد نواقص دیگر لایحه از جنبه حقوق زنان، اعتراض خود را به وجود قوانين ‏تبعيض آميز به ويژه قانون تعدد زوجات اعلام، و خواستار لغو بدون هيچ قيد و شرط اين ماده قانوني شدند. ‏آنها در نهایت اعلام کردند: «اگر روزي اين لايحه در صحن مجلس مطرح شود، بي شک نمايندگان مجلس ‏بدون حضور و صداي عدالت طلبانه ما در مقابل مجلس، آن روز را نخواهند گذراند» [4] این بیانیه به نوعی فراخوانی برای تجمع در مقابل مجلس، در صورت تصویب لایحه مذکور ‏بود. در نامه اعتراضی دیگری که در 13 آذر 86 منتشر شد و به امضای 550 فعال حقوق زن در آمد، از ‏نمایندگان مجلس خواستار گفت و گو در یک محیط آرام در صدا و سیما شدند.‏ ‏ [5]‏ در پی این نامه، 3 دی 86 ‏برخی از زنان نماینده مجلس برای گفت و گو با منتقدان لایحه اعلام آمادگی کردند، اما این گفتگو میسر ‏نشد. ‏</p>
<p>همچنین، گروه «میدان زنان» فصلی را با نام «نه به لایحه حمایت از مردان خانواده» در وب سایت میدان ‏زنان گشود و به انتشار مقالات و مطالب متعدد در اطلاع رسانی، نقد و روشنگری پیرامون لایحه پرداخت. ‏آنها همچنین با انتشار کارت پستال های «نه به لایحه خانواده» از مردم خواستند تا اعتراض خود را با ‏امضای آن و فرستادن به مجلس به گوش مسئولان برسانند. توزیع این کارتها بسیاری از کنشگران جنبش ‏زنان در شهرهای مختلف را بر آن داشت تا به این حرکت اعتراضی بپیوندند. در آبان 1386 گروه میدان زنان ‏اعلام کرد که حدود 2000 کارت پستال «نه! به لایحه حمایت خانواده» از سوی این گروه چاپ و منتشر ‏شده و توسط مردم در شهرهای مختلف به نمایندگان مجلس ارسال شده است. سایت میدان زنان ‏همچنین نظرسنجی را درباره لایحه انجام داد که طبق نتایج اولیه آن، 81 درصد نظردهندگان با لایحه مذکور ‏مخالف بودند. بیشترین مخالفت ها در این نظرسنجی با ماده 23 لایحه بود.‏ [6]</p>
<p>زنان اصلاح طلب نیز در راستای نقد و اعتراض به لایحه حمایت از خانواده اقداماتی انجام دادند. از جمله ‏می توان به برگزاری نشست‌ «لايحه‌ حمايت خانواده؛ تزلزل يا تحكيم» از سوی کمیسیون زنان حزب ‏مشارکت در 13 شهریور 86 اشاره کرد که در آن برخي از اساتيد دانشگاه، حقوقدانان و كارشناسان علوم ‏ديني به ایراد سخنرانی پرداختند. سخنرانان اذعان داشتند که این لایحه مردانه نوشته شده است و از ‏دیدگاه فقهی و حقوقی به نقد آن پرداختند. در این نشست محتشمی پور عنوان داشت که نمي‌توانيم از ‏كساني كه در زمان برنامه‌هاي انتخاباتي خود به صراحت اعلام كردند كه به برابري زنان با مردان اعتقادي ‏ندارند، انتظار زيادي داشته باشيم. او با این استدلال، راه حل مبارزه با این مساله را سیاسی دانسته و ‏عنوان داشت تنها راه نجات از چنین وضعیتی «صندوق های رای و آرای ماست.» در انتهای این نشست نیز ‏بیانیه ای توسط كميسيون زنان جبهه مشاركت ايران اسلامي، جمعيت حمايت از حقوق بشر زنان، انجمن ‏روزنامه نگاران زن ايران (رزا)، جمعيت زنان مسلمان نواندیش (ايران)، و انجمن زنان پژوهشگر علوم ‏اسلامي، در انتقاد به لايحه‌ي حمايت از خانواده صادر شد. ‏</p>
<p>صادركنندگان اين بيانيه با بيان اين اعتقاد كه آن‌چه در سال‌هاي اخير در برخورد با زنان صورت گرفته ‏است، انكار رشد و تغيير وضعيت زنان در كشور است، عنوان کردند: «در حالي كه انتظار مي‌رود قوانين ‏كشور در انطباق با موقعيت كنوني زنان تغيير يابد، لايحه‌اي جديد با نام حمايت خانواده به مجلس تقديم ‏شده است كه هر كس با ذره‌اي اعتقاد و ايمان به عدالت و برابري را به واكنش وامي‌دارد. لايحه مطرح ‏شده از سوي قوه قضاييه و تغيير شكل يافته توسط دولت، تصور حمايت از خانواده و افراد تشكيل دهنده آن ‏را تداعي مي‌كند اما ظاهرا بي‌توجهي و تضييع حقوق زنان و واداشتن آنان به حفظ آن با كمترين حقوق ‏ممكن در اين لايحه ترويج مي‌شود.» آنها با اشاره به آيه ای از قرآن در سوره نساء در رابطه با تعدد زوجات، ‏اين سوال را مطرح كردند كه «آيا اين عدالت است كه بدون آن كه همسر اول (يا چندم) اطلاع داشته باشد، ‏مرد، خانواده را از هم پاشيده و به جهت علايق شخصي، ازدواج مجدد كند؟ آيا اين همان مصداق تحكيم و ‏حمايت از خانواده است؟ اين زن حتا حق ندارد كه بداند همسرش ازدواج ديگري كرده است زيرا همسرش ‏متمكن و ثروتمند است؛ در ضمن، اين ماده مغاير با برخي از اصول قانون اساسي چون ماده 21 يا 10 ‏است.» بيانيه به برخي دیگر از موارد تبعیض آمیز در لایحه اشاره کرده و در نهایت، از كليه حقوقدانان و ‏صاحب‌نظران، استادان دانشگاه و فعالان سياسي و اجتماعي و علماي دین خواهان شکیتن سکوت و بحث ‏و گفت‌وگو در اين موضوع شدند.‏ [7]‏</p>
<p>ابعاد اعتراضی به لایحه حمایت از خانواده به برخی از زنان اصولگرا نیز رسید. 4 مهر 86 شورای احزاب ‏زنان اصولگرا درباره‌ي نقد و بررسي لايحه‌ حمايت از خانواده، جلسه ای را در دفتر جامعه‌ي زينب برگزار کرد. ‏در این نشست ضمن آنکه برخی از سخنرانان بر وجوه مثبت لایحه و غوغاسالاری حول آن تاکید کردند ‏برخی نیز به مخالفت با جنبه هایی از آن پرداختند. به طور نمونه،‌ مريم بهروزي دبير كل جامعه‌ي زينب اظهار ‏داشت كه اين لايحه با محوريت قرار دادن حفظ شخصيت و حقوق حقه‌ زن تدوين نشده و موارد مصرح در ‏قانون اساسي در آن مورد اشاره قرار نگرفته است. به بیان وی، اين لايحه در فصل ازدواج فورا به سراغ ‏مساله‌ي تعدد زوجات رفته است در حالي كه اسلام اصل را تك‌همسري دانسته و آن را به جامعه‌ اسلامي، ‏خانواده‌ها و به ويژه نظام اسلامي توصيه كرده است. بهروزی با بیان این مطلب که در حال حاضر يكي از ‏مشكلات ازدواج در جامعه‌ي ما فقر است، تاکید کرد نبايد اين‌طور باشد كه جوانان در سن ازدواج به خاطر ‏كمبودهاي مالي و فقر نتوانند ازدواج كنند و عده‌ معدودي ثروتمند بتوانند بدون هيچ منعي ازدواج مجدد كنند. ‏به اعتقاد وی، ماده 23 لايحه‌ي حمايت از خانواده زمينه‌ برای سودجويي و هوسراني مردان پولدار را فراهم ‏مي‌كند و باعث از هم پاشيدگي بنيان خانواده و به چالش كشاندن جامعه مي‌شود. ولي‌مراد عضو دیگر ‏جامعه‌ي زينب نيز بیان کرد که مديران فرهنگي ما از سال های پیش در رابطه با مسئله ازدواج موقت و ‏ازدواج مجدد كار كرده‌اند كه تاثير آن را در آشفتگي اجتماعي امروز جوانان به راحتي مي‌توان ملاحظه كرد. ‏به اعتقاد وی، انقلاب و دفاع مقدس تاكنون بهره‌ ايثارگري‌هاي زنان در خانواده بود و زنان در جامعه‌ نقش ‏مهمي ايفا مي‌كنند، بنابراین انتظار مي‌رود آسيب‌شناسي بيشتري در مورد لايحه‌ حمايت از خانواده صورت ‏بگيرد و موارد حمايتي آن از زنان پررنگ‌تر شود.‏ [8]‏ ‏</p>
<p>این اعتراضات سبب شد تا آیت الله صانعی، یکی از مراجع تقلید،‌ 14 آذر 86 در فتوایی ازدواج مجدد ‏بدون اجازه همسر اول را حرام اعلام کند.‏ ‏ [9] سرانجام،‌ لایحه پیشنهادی دولت،‌ به دلیل فشارها و‏‎ ‎انتقادهای ‏بسیاری که به آن وارد شد مجال حضور در صحن علنی مجلس را نیافت و به عمر‎ ‎مجلس هفتم قد نداد. اما ‏18 تیر 87 دو ماه پس از روی کار آمدن مجلس هشتم، کليات اين‎ ‎لايحه در شور اول کمیسیون حقوقی مجلس بدون ‏هيچ‎ ‎تغييري به تصويب رسید [10]‏ و قرار بود تا در صحن علنی مجلس مطرح شود که اعتراضات دوباره بسیاری ‏از فعالان جنبش زنان، مسیر آن را تا حدودی تغییر داد. ‏</p>
<p>موج دوم اعتراضات به لایحه؛ گروه ها هم پیمان با هم</p>
<p>اعتراضات برای بار دیگر از مرداد ماه 87 آغاز شد. گروه هایی که پیش از این در اعتراض به لایحه ‏اقداماتی انجام داده بودند، فعالیت خود را در این راستا از سر گرفتند. در این میان، طیف وسیعی از گروه ‏های زنان به گفت و گو و بحث با یکدیگر در ارتباط با اعتراض به لایحه حمایت از خانواده و اقدامات هماهنگ ‏و متحد پرداختند. حاصل این گفتگوها و چانه زنی ها ائتلافی بود که در اعتراض به لایحه با عنوان «ائتلاف ‏گروه ها و فعالان جنبش زنان علیه لایحه ضد خانواده» میان طیف گسترده ای از فعالان جنبش زنان شکل ‏گرفت. ‏</p>
<p>این ائتلاف در اولین اقدام خود،‌ وبلاگی را با نام «لایحه ضدزن» به عنوان تریبون رسمی ائتلاف برای ‏اطلاع رسانی درباره لایحه و اقدامات اعتراضی علیه آن ایجاد کرد. سپس فراخوانی را تحت عنوان «ائتلاف ‏گروهها و فعالان جنبش زنان علیه لایحه ضدخانواده» منتشر کرد. فراخوان در ابتدا به امضای 11 گروه و ‏ائتلاف زنان و حقوق بشری در آمد.‏ [11] پس از آن، حدود 3000 فرد و گروه، فراخوان ائتلاف را امضاء کردند. در ‏این فراخوان به موارد اعتراضی ائتلاف نسبت به لایحه از جمله تعدد زوجات، طلاق، ‌ازدواج موقت، و مهریه ‏اشاره شده ‏و این موارد را نه تنها در حمایت از خانواده ندانسته بلکه آن را «متزلزل کننده» خانواده توصیف ‏کرده است. سپس، صادر کنندگان فراخوان عنوان کردند که این ائتلاف را شکل داده اند تا بتوانند با یاری ‏گرفتن از هر روش ممکن و با اتکاء به هر آن چه در توان دارند و به پشتوانه همدلی و نیروی جمعی خود، از ‏تصویب این لایحه در مجلس جلوگیری کنند. آنها در انتها، خواستار همراهی هم وطنانشان شده و از آنها ‏خواستند تا به این ائتلاف بپیوندند.‏ [12]‏‏ این ائتلاف در اقدامی دیگر به تهیه و پخش بروشورهایی با عنوان ‏‏«نگذاریم لایحه ضد زن و خانواده تصویب شود» در سطح شهرهای مختلف در اعتراض به لایحه، پرداخت. در ‏این بروشور موارد اعتراضی نسبت به موادی که وجود یا عدم وجودشان در لایحه تبعیض آمیز علیه زنان ‏است، اشاره کردند.‏ همچنین در بروشور یاد شده، فعالیت های اعتراضی که مردم می توانستند برای ‏جلوگیری از لایحه انجام دهند،‌ آمده است. [13] ‏</p>
<p>گروه هایی که در ائتلاف شرکت داشتند،‌ علاوه بر پخش بروشور و جمع آوری امضاء در مخالفت لایحه، ‏به انواع گوناگون سعی در ترویج و روشنگری در این زمینه داشتند. آنها با روش های متنوع در تلاش بودند ‏اعتراض علیه لایحه را گسترش دهند و از این طریق بر افکار عمومی تاثیر گذاشته و بر نمایندگان مجلس ‏فشار وارد کنند. در این میان، فعالان زنان در شهرهای مختلف به دیدار نمایندگان مجلس رفتند و از آنها ‏خواستند تا لایحه مذکور را تصویب نکنند. برخی از گروه ها نیز که در توانشان بود به برگزاری نشست هایی ‏در این زمینه اقدام کردند. به طور نمونه،‌ کانون مدافعان حقوق بشر، کنفرانس مطبوعاتی را در 14 مرداد 87 ‏با حضور فعالان جنبش زنان، شخصیت های سیاسی و احزاب در دفتر کانون برگزار کرد. روز بعد از آن نیز، از ‏سوی کمیسیون زنان حزب مشارکت، نشست اعتراضی به تصویب کلیات لایحه حمایت از خانواده در ‏کمیسیون قضایی مجلس برگزار شد. از سوي جمعيت زنان مسلمان نوانديش نیز همایش حمايت از حقوق ‏زن در خانواده برگزار شد. که فاطمه راکعی، دبير كل جمعيت زنان مسلمان نوانديش، هدف از برگزاري اين ‏همايش را جمع شدن زنان فعال در احزاب و گروه‌هاي شناسنامه‌دار با هدف اعتراض به لايحه حمايت از ‏خانواده عنوان كرد. به اعتقاد وی، طرح چنين لايحه‌اي موجب همگرايي زنان و مردهاي فرهيخته شده، به ‏طوری که در اين ميان زنانی از جريان اصولگرا و اصلاح‌طلب با هم متفق‌القول هستند كه با فعالیت در ‏چارچوب قانونی جلوي تصويب چنين قانوني را بگيرند.‏ [14]</p>
<p>گروه های مختلف زنان در اعتراض نسبت به لایحه تنها نبودند. برخی از مسئولان و علما نیز با اقدامات ‏خود به لایحه اعتراض داشتند. از جمله می توان به فتوای آیت الله صانعی مبنی بر حرام بودن وضع مالیات ‏بر مهریه اشاره کرد.‏ ‏ [15]‏ همچنین آیت الله امینی، امام جمعه موقت قم، از مجلس خواست تا در مواد 23 و 25 ‏لایحه تجدید نظر کند. [16]‏ ‏در ارتباط با اعتراضات مسئولان نیز می توان به نامه اعتراضی زنان عضو شورای ‏شهر به نمایندگان مجلس درباره لایحه اشاره کرد. معصومه آباد یکی از اعضای شورای شهر لایحه را مغایر ‏با سیاست های حمايتي دولت از زن و خانواده عنوان كرد. وي درباره پيگيري‌هاي صورت گرفته از سوي ‏شوراي زنان شهرداري گفت: «تا كنون از سوي اين شورا جلسه‌هاي متعدد رايزني و مشاوره برگزار شده ‏كه در اين نشست‌ها افراد و متخصصان حضور داشته و درباره عواقب تصويب لايحه سخن گفته‌اند و در ‏نهايت تصميم بر اين شد تا نامه مكتوبي از جمع بندي نظرات ارايه شده خطاب به نمايندگان مجلس نوشته ‏شود.»‏ [17]‏</p>
<p>سرانجام، اعتراضات گروه های مختلف زنان به ویژه اقدامات «ائتلاف فعالان جنبش زنان علیه لایحه ‏خانواده»، ‌ بر مجلس تاثیر گذاشت. به طوری که، علی لاریجانی رئیس مجلس، با اشاره به نگراني‌هايی كه ‏در مورد اين لايحه در جامعه به ويژه در بين زنان كشور‎ ‎ايجاد کرده،‎ ‎از کمیسیون قضایی خواست آن را با دقت ‏بیشتری مورد بررسی قرار دهند.‏ [18]‏‏ در همان روز، گروه میدان زنان در نامه ای به نمایندگان مجلس، ایرادات وارده به لایحه را برشمرده و 15 ‏پیشنهاد جایگزین برای آن مطرح کردند. همچنین، ‏ برخی از هنرمندان، فعالان زنان،‌ نویسندگان و حقوقدانان ‏معترض به لایحه به نمایندگی طیف های مختلف از فعالان جنبش زنان به دیدار نمایندگان رفتند که بازتاب ‏خبری گسترده ای یافت.‏ [19] در این دیدار بیش از 100 زن در سالن انتظار دیدار با نمایندگان با 50 نماینده ‏مجلس در اعتراض به لایحه و درخواست خروج آن از دستور کار مجلس گفتگو کردند.‏ [20]‏ پس از دیدار فعالان ‏جنبش زنان با نمایندگان، در ساعات پایانی همان روز، هیات رئیسه مجلس اعلام کرد که لایحه به صورت ‏موقتی از دستور کار مجلس خارج و به کمیسیون قضایی برای بررسی بیشتر اعاده شده است.‏ [21] پس از ‏آن، فعالان زنان دیدارهای اعتراضی خود را با نمایندگان مجلس ادامه دادند و سعی داشتند تا با اعلام نظر ‏خود و نشان دادن آسیب هایی که تصویب لایحه مذکور بر پیکره زنان ایران و از پی آن جامعه ایران خواهد زد،‌ ‏تغییرات پیشنهادی خود را اعلام کنند. این دیدارها تا 18 شهریور ادامه داشت و در این مدت، جمعی از وکلا، ‏کمیته زنان خانه احزاب و جامعه زینب پیشنهادات خود را در زمینه ایجاد تغییرات در لایحه حمایت از خانواده ‏به مجلس ارسال کردند.‏ [22]‏‏ در این فاصله،‌ برخی از زنان اصلاح طلب نامه ای به رهبری در خصوص لایحه ‏نوشتند و خواستار توقف تصويب آن شدند. در اين نامه كه در دفتر رهبری به ثبت رسيده، موارد مورد ‏اعتراض زنان با دلايل آن ارائه شده بود.‏ [23] در ادامه، دولت برای حذف مواد 23 و 25 از لایحه توسط وزیر ‏دادگستری، اعلام آمادگی کرد. ‏ [24] ‏ 18 شهریور 1387 کمیسیون قضایی و حقوقی مجلس، مواد 23 و 25 را ‏از لایحه حذف کرد.‏ [25]‏ فردای آن روز، کلیات لایحه بدون این دو ماده در صحن علنی مجلس تصویب شد.‏ [26]‏ ‏</p>
<p>هر چند لایحه مذکور‌ بدون در نظر گرفتن اعتراضات زنان به کلیات آن، در جلسه علنی مجلس به تصویب ‏رسید، اما حذف دو ماده ای که بیشترین اعتراضات را از سوی گروه ها زنان دربرداشت نشان داد که ائتلاف ‏طیف های مختلف جنبش زنان از زنان اصولگرا تا اصلاح طلب و سکولار تا اسلامگرا حول اعتراض به لایحه ‏تاثیر به سزایی در جلوگیری از تصویب آن در همان شکل اولیه داشت. در این رابطه، روز 21 شهریور 1387 ‏نشستی با عنوان «نقد و بررسی لایحه حمایت از خانواده» به دعوت کمیته زنان‎ ‎دفتر ادوار تحکیم وحدت در ‏محل ادوار برگزار شد که در این نشست گروه های مختلف به ارزیابی عملکرد ائتلاف و فعالیت های انجام ‏شده حول آن پرداختند. در این نشست ژیلا بنی یعقوب در رابطه با عملکرد ائتلاف عنوان کرد: «تجربه این ‏ائتلاف به من آموخت که با وجود همه اختلاف ها‎ ‎می توان برای یک هدف مشترک کار کرد. با وجود بسیاری ‏از سوء تفاهم ها و‎ ‎اختلاف هایی که در جنبش زنان وجود داشت اما زنان در این ائتلاف در کنار‎ ‎یکدیگر علیه ‏لایحه موسوم به لایحه حمایت از خانواده کار کردند. به طوری که‎ ‎فرد فعال در احزاب سیاسی با دیدن این ‏ائتلاف اعتراف کرد که از جنبش زنان‎ ‎دارد می آموزد و این جنبش را پر از ایده و خلاقیت خواند.» بنی یعقوب ‏با‎ ‎تاکید بر حضور همه طیف ها و حتی صدا وسیما در اعتراض به لایحه حمایت از‎ ‎خانواده گفت :«اگر با هم ‏باشیم می توانیم پیروز باشیم حتی اگر این پیروزی‎ ‎کوچک باشد‎.‎‏» فخر السادات محتشمی پور از زنان ‏اصلاح طلب نیز بیان کرد که «خود ائتلاف بیش‎ ‎از دستاوردهایش ارزشمند است.» ‏</p>
<p>مهمترین ویژگی های ائتلاف لایحه را می توان در چند مورد خلاصه کرد: ‏</p>
<p>‏- این ائتلاف بر مواردی مشخص، مهم، مقطعی و کوچک اشاره داشت. به همین دلیل، توانست طیف ‏وسیعی از فعالان زنان را در برگیرد. در این طیف می توان زنان ملی – مذهبی،‌ سکولار، اسلامگرا، اصلاح ‏طلب، و برخی دولتیان را مشاهده کرد.‏</p>
<p>‏- در ائتلاف لایحه بسیاری از فعالان سیاسی شرکت داشتند، که باعث شد این مساله در میان احزاب و ‏تشکل های سیاسی نیز طرح گسترده ای بیابد. بسیاری از این گروه ها در اعتراض به لایحه بیانیه صادر ‏کردند.‏</p>
<p>‏- در ائتلاف لایحه بسیاری از روزنامه نگاران شرکت داشتند. برخی از آنها سردبیر یا دبیر بخشی از ‏روزنامه های اصلاح طلب و اصولگرا بودند که توانستند به دلیل ارتباط نزدیک با روزنامه ها، تاثیر بسیاری در ‏عمومی ساختن مطالبات ائتلاف و اعتراض به لایحه حمایت از خانواده داشته باشند. در برخی از روزنامه ها ‏از جمله سرمایه،‌ کارگزاران، اعتماد، اعتماد ملی، و مردمسالاری، به طور روزانه مطالبی در نقد لایحه درج ‏می شد. ‏</p>
<p>‏- استراتژی ائتلاف، ترویج بود. اما به دلیل طیف گسترده ای که در ائتلاف حضور داشتند، ‌شیوه های ‏عمل ترویجی و اعتراضی نیز متکثر بود. ‏</p>
<p>‏- خواست مندرج در ائتلاف یعنی اعتراض به تصویب لایحه به ویژه مواد 23 و 25 مرتبط با خواست های ‏برابری خواهانه زنان بود که در سال های متاخر پیگیری می کردند. به همین دلیل برای عمومی کردن این ‏خواسته انرژی زیادی لازم نبود.‏</p>
<p>‏- فعالیت های اعتراضی علیه لایحه حمایت از خانواده در قالب ائتلاف زنان علیه لایحه، برآمده از تجربه ‏های پیشین جنبش زنان بود. برخی آن را چکیده سال ها تجربه جنبش زنان می دانستند. این ائتلاف ‏توانست بر حرکت های اعتراضی بعدی از جمله اعتراض جنبش دانشجویی به تصویب طرح های بومی ‏گزینی جنسیتی و سهمیه بندی جنسیتی و همچنین ائتلاف مطالبه محوری زنان در آستانه انتخابات ‏ریاست جمهوری دهم، تاثیر بسیاری بگذارد. ‏</p>
<p>‏- ائتلاف لایحه در مجموع حرکتی فراایدئولوژیک بود که فعالان درگیر در آن بیش از همه منافع عمومی ‏زنان ‏را در نظر داشتند و با حفظ هویت مستقل در این حرکت اعتراضی شرکت داشتند.‏</p>
<p>ادامه دارد...‏</p>
<p>پانوشت:<br class='autobr' />
[1] ‏آفتاب، 16 مرداد 1386</p>
<p>[2] تغییر برای برابری، 5 شهریور 1386</p>
<p>[3] این اصطلاح از سوی نویسندگان بیانیه مطرح شد، اصطلاحی که به تدریج برخی از فعالان حقوق زنان در پی گیری مطالبات برابری ‏خواهانه خود به یکدیگر منتسب می کردند.‏</p>
<p>[4] تغییر برای برابری، 19 ‏شهریور 1386</p>
<p>[5] کانون زنان ایرانی،‌ 13 آذر 1386</p>
<p>[6] میدان زنان، 6 مهر 1386‏</p>
<p>[7] ایسنا،‌13 شهریور 1386</p>
<p>[8] ‏ایسنا، 4 مهر 1386</p>
<p>[9] پایگاه اطلاع رسانی آیت الله صانعی، 14 آذر 86</p>
<p>[10] ‏ایسنا، ‌18 تیر 87</p>
<p>[11] اسامی این گروه ها عبارت بودند از: تغییر برای برابری، کانون زنان ایرانی، کمیسیون زنان دفتر تحکیم وحدت، انجمن روزنامه نگاران زن ‏ایران ‏‏(رزا)،‌ کانون هستیا اندیش،‌ کانون مدافعان حقوق بشر،‌ مادران صلح، مجمع زنان اصلاح طلب، مدرسه ‏فمینیستی، میدان زنان و ‏کمیته حقوق بشر دانش آموختگان ایران (ادوار تحکیم)‏‏</p>
<p>[12] لایحه ضد زن،‌ 21 مرداد 1387</p>
<p>[13] این فعالیت ها عبارت بودند از: ارسال نامه اعتراض فردی به مجلس (که نمونه آن ضمیمه ‏بروشور بود)؛ رونوشت از نامه و دعوت از دوستان و آشنایان برای توزیع و ارسال آن به مجلس؛‌ برقراری ‏ارتباط با نمایندگان شهر خود در مجلس از طریق تلفن، فکس، ایمیل، یا دیدار حضوری و بیان مخالفت خود به ‏عنوان یک شهروند با تصویب این لایحه (شماره نمایندگان و آدرس پستی و ایمیل مجلس در بروشور قید ‏شده بود)؛‌ و تماس با بخش گفتگوی مردم در صفحات روزنامه ها یا صدا و سیما و رساندن نظرات خود به ‏مسئولان (شماره روزنامه ها و صدا و سیما عنوان شده بود).</p>
<p>[14] خبرگزاری فارس، 20 مرداد 1387‏‏ ‏</p>
<p>[15] پایگاه اطلاع رسانی آیت الله صانعی، 13مرداد 1387</p>
<p>[16] ایسنا، 15 شهریور 1387</p>
<p>[17] تغییر برای برابری، 8 شهریور 1387</p>
<p>[18] ایسنا، 10 شهریور 1387</p>
<p>[19] ‏در میان این زنان شیرین عبادی، سیمین بهبهانی، اعظم طالقانی، الهه کولایی، فریده غیرت، زهره ارزنی، شادی صدر، گیتی پورفاضل، مریم کیان ارثی، رزا قراچورلو، ‏فخری محتشمی پور، فریده ماشینی، شهین مولاوردی، محبوبه عباسقلی زاده، اشرف گرامی زادگان، شهلا شرکت، خدیجه مقدم، آسیه امینی، ژیلا بنی یعقوب، ‏منصوره شجاعی، مینو مرتاضی لنگرودی، فاطمه گوارایی، ژیلا شریعت پناهی و لاله صدیق حضور داشتند. (کانون زنان ایرانی، 10 شهریور 1387)‏</p>
<p>[20] میدان زنان، 10 شهریور 1387</p>
<p>[21] خبرگزاری فارس، 10 شهریور 1387‏‏</p>
<p>[22] میدان زنان، 17 شهریور 1387</p>
<p>[23] میدان زنان، 13 شهریور 1387</p>
<p>[24] ایسنا، ‌16 شهریور 1387‏</p>
<p>[25] ‏ایسنا، 18 شهریور 1387</p>
<p>[26] ‏ایسنا، 19 شهریور 1387</p>
<p><a href="http://fairfamilylaw.net/spip.php?article536" class='spip_out' rel='external'>تا قانون خانواده برابر</a></p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=5809 by HTTrack Website Copier/3.x [XR&CO'2014], Sat, 17 May 2025 02:19:27 GMT -->
</html>

