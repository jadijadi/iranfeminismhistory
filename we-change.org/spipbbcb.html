<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=4362 by HTTrack Website Copier/3.x [XR&CO'2014], Sat, 17 May 2025 16:56:42 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 4362
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article4362</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">نشست فعالان در منزل عبدالفتاح سلطانی/ سلطانی آبروی وکالت است </h1>
				
				<!-- finde_surligneconditionnel-->

				<p><small>چهار شنبه31 تیر 1388</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>ادوارنیوز: روز دوشنبه و همزمان با عید مبعث جمعی از فعالان سیاسی و اجتماعی از احزاب، گروه ها و جریانات سیاسی گوناگون به دعوت "کمیته پی گیری بازداشت های خودسرانه" در منزل عبدالفتاح سلطانی گردآمدند.</p>
<p>در این مراسم خانواده عبدالفتاح سلطانی وکیل برجسته مدافع حقوق بشر از اعضای کانون مدافعان حقوق بشر که در کمیته پی گیری بازداشت های خودسرانه نیز عضویت دارد پذیرای نمایندگانی از احزاب و تشکل هایی همچون، شورای ملی – مذهبی ها، نهضت آزادی ایران، کانون نویسندگان ایران، جبهه ملی ایران، طیف چپ، سازمان ادوار تحکیم وحدت، سازمان حقوق بشر کردستان، جنبش مسلمانان مبارز، جامعه زنان انقلاب اسلامی و ... بودند.</p>
<p>در ابتدای این مراسم سعید مدنی از فعالان ملی مذهبی که اجرای این مراسم را برعهده داشت، ضمن تبریک عید مبعث به خانواده سلطانی با اشاره به تلاش‌های این وکیل دادگستری در مقام دفاع از حقوق بشر گفت: "از جمع حاضر تعداد بسیار زیادی هستند که درهنگامیکه دچار مشکل شده اند و از سوی حاکمیت با آنها برخورد شده است آقای سلطانی به عنوان وکیل درکنار آنها بوده است و امروز که این وکیل شجاع در زندان است این وظیفه ماست که در کنار او و خانواده‌اش باشیم".</p>
<p><strong>معصومه دهقان:‌ قرار بازداشت سلطانی غیرقانونی است</strong></p>
<p>در ادامه خانم معصومه دهقان، همسر عبدالفتاح سلطانی ضمن خوشآمدگویی به حاضران ضمن تشریح وضعیت پرونده همسرش در خصوص ملاقات هفته گذشته خود با وی گفت:‌ " آقای سلطانی از نظر جسمی لاغر و نحیف شده بود اما از روحیه بسیار خوبی برخوردار بود".</p>
<p>دهقان با اشاره به اینکه سلطانی دو هفته اول را در انفرادی به سر برده است در خصوص اتهامات منتسب به همسرش گفت:‌ "اتهام ایشان اقدام علیه امنیت و تشکیک در انتخابات عنوان شده است". دهقان با تاکید براینکه اصولا آقای سلطانی در مقام مدافع حقوق بشر هیچ نوع فعالیت سیاسی و انتخاباتی نداشته است انتساب چنین اتهاماتی را بی اساس دانست.</p>
<p>خام دهقان به نقل از همسرش عبدالفتاح سلطانی همچنین گفت: " ازآنجا که آقای سلطانی از مرتضوی دادستان تهران و قاضی راسخ شکایت کرده است مطابق قانون قرار بازداشتی که از سوی قاضی راسخ صادر شده است فاقد اعتبار حقوقی می باشد".</p>
<p><strong>رییس دانا: سلطانی از سرمایه‌های معنوی مملکت است</strong></p>
<p>در ادامه این نشست دکتر فریبرز رییس دانا استاد دانشگاه و عضو کانون نویسندگان ایران ضمن تمجید از فعالیت‌های عبدالفتاح سلطانی طی سالیان گذشته گفت: "سلطانی از انسان‌های والا و سرمایه‌های معنوی این مملکت است که جایگاه خاصی در میان همه آزادی‌خواهان دارد".</p>
<p>وی با ذکر این نکته که سلطانی در هر سنگری از حقوق مردم دفاع کرده است شرایط امروز او را نیز نوعی دیگر از دفاع دانست و افزود: " امروز وظیفه همه ما است که این از این مرد که در راه دفاع از آزادی می کوشد در هر سنگری دفاع کنیم".</p>
<p>عضو کانون نویسندگان ایران در بخش دیگری از سخنان خود با اشاره به ادعاهای مطرح شده در مورد فعالان سیاسی بازداشت شده در جریانات پس از انتخابات گفت: "هیچ کس باور نمی کند که حتی یکی از این فعالان دستگیر شده به خارجی وابسته باشد و این افراد بر اساس تحلیل‌هایی که داشته اند در راه نیل به آزادی کوشیده‌اند و قطعا همه مردم فارغ از اینکه در انتخابات رای داده باشند یا نداده باشند و یا طرفدار چه کاندیدایی بوده باشند با این نوع برخوردها و سرکوب‌ها مخالفند".</p>
<p><strong>پیمان: امروز زندانبانان در اضطرابند</strong></p>
<p>پس از رییس دانا، دکتر حبیب‌الله پیمان دبیرکل جنبش مسلمانان مبارز با اشاره به تجربيات شخصی خود در مورد نحوه دفاع شجاعانه عبدالفتاح سلطانی از موکلان خود گفت : "سلطانی براساس احساس مسئولیتی که داشته همواره در راه بیان حقیقت گام برداشته است".</p>
<p>دکتر پیمان افزود: "آقای سلطانی در دفعات مکرری بازداشت شده است اما این بار متفاوت است، چرا که اکنون زندانبانان او در اضطرابند چرا که تصور آنها این بود که با گرفتن تعدادی از فعالان سیاسی و حقوق بشری می‌توانند اعتراضات عمومی و جامعه را مدیریت کنند و به خیال خودشان سیستم را برای 15 سال بیمه کنند در حالی که این بار آنها با مردمی برابر هستند که طی این سالها روز به روز بالنده تر شده اند و در واقع این جنبش با حرکت‌های دیگر ملی ما یک نوع خویشاوندی دارد".</p>
<p>پیمان با تاکید براینکه مردم باید در این جنبش خود روشنفکران و چهره‌ها را در کنار خود ببینند تا هم شجاعت پیدا کنند و هم بدانند که راه درستی را می‌روند، گفت: "یکی از نتایج بسیار مثبت و امیدوارکننده این جبش ایجاد و احیای روحیه همدلی و وحدت در جامعه است".</p>
<p><strong><br class='autobr' />
خاطره دختر آیت الله طالقانی از پدر</strong></p>
<p>خانم طاهره طالقانی، فرزند مرحوم آیت الله طالقانی یکی دیگر از سخنرانان این نشست بود. خانم طالقانی در سخنان خود با اشاره به وقایع روزهای گذشته گفت: "شور و هیجانی که این جوانان که انقلاب و جنگ را هم ندیده‌اند دارند شگفت آور و امیدوار کننده است".</p>
<p>خانم طالقانی افزود: "من خودم در این تجمعات شرکت کردم و با توجه به اینکه چادر بر سر دارم و سنی از من گذشته است در برابر هجوم به این جوانان می ایستم تا شاید رعایت حرمت من را بکنند که متاسفانه هیچ حرمتی نگاه داشته نمی شود".</p>
<p>فرزند آیت الله طالقانی با ذکر خاطره‌ای از پدر خود گفت: "پس از واقعه 17شهریور روزی به ملاقات پدرم در بیمارستان زندان قصر رفتیم و وقتی اخبار آن حادثه را برای ایشان تعریف کردیم آیت الله طالقانی فرمودند: نظامی که خود را در برابر مردم قرار دهد حکم نابودی خود را امضا کرده است".</p>
<p><strong>اسدی زیدآبادی:‌ سلطانی آبروی وکالت است</strong></p>
<p>در پایان این مراسم نیز حسن اسدی زیدآبادی، دبیرکمیته بازداشت‌های خودسرانه طی سخنانی ضمن تشکر از حضور نمایندگان تشکل‌های مختلف در این نشست با اشاره به فعالیت‌های عبدالفتاح سلطانی در کانون مدافعان حقوق بشر و همچنین کمیته متبوع‌اش گفت: "آقای سلطانی آبروی وکالت در ایران است و فعالیت‌های حق طلبانه ایشان در سالیان اخیر درس‌های بسیاری برای آموختن باقی گذارده است".</p>
<p>اسدی زیدآبادی همچنین با اشاره به صدور نامه‌ای از سوی کمیته بازداشت‌های خودسرانه به مجامع بین المللی حقوق بشر درخصوص وضعیت اسفناک حقوق بشر و به ویژه نقض حقوق بازداشت شدگان اخیر نسبت به بازداشت دو عضو دیگر کمیته پی‌گیری بازداشت‌های خودسرانه آقایان "کیوان صمیمی" و "عبدالرضا تاجیک" نیز اعتراض خود را اعلام کرد.</p>
<p>بالا^^</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=4362 by HTTrack Website Copier/3.x [XR&CO'2014], Sat, 17 May 2025 16:56:42 GMT -->
</html>

