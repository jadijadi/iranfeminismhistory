<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=3869 by HTTrack Website Copier/3.x [XR&CO'2014], Sat, 17 May 2025 03:54:03 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 3869
			<br>
			<br>مسیر:<br> صفحه اول  &gt;  سایت نوشته ها
			<br>
			<br>لینک مستقیم:<span dir=ltr><br>/spip.php?article3869</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				<img class='spip_logo spip_logos' alt="" src="local/cache-vignettes/L139xH200/arton3869-4ba58e7c2.jpg?1747452976" width='139' height='200' />
				<p class="surtitre">يك سال با حقوق بشر</p>
				<h1 class="titre">کار از نگراني گذشت‏</h1>
				<p class="soustitre">روزآنلاین</p>
				<!-- finde_surligneconditionnel-->

				<p><small>يكشنبه2 فروردین 1388</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>هنوز دو هفته از سال 87 نگذشته بود که همه نگران وضعيت حقوق بشر در ايران بودند. وزارت امور خارجه ‏بريتانيا در سالنامه حقوق بشري اش، وضع حقوق بشر در ايران را‎ ‎‏"اسفناک" خوانده وايران را ‏در زمره 21 ‏کشوري قرار داده که وضعيت حقوق بشر در آنها "جاي نگراني"دارد ‏‎.‎ديده بان حقوق بشر از بازداشت بيش از ‏‏30 تن در يک مهماني در اصفهان انتقاد کرد و عفو بين الملل هم در بيانيه اي نوشت که نگران حال محمود ‏صالحي در زندان است.‏</p>
<p>هنوز همه جا در حالت نيمه تعطيل بود که از زندان هم پيامي رسيد. زندانيان عقيدتي گفتند: ‏‎"‎دو هفته ي نخست ‏سال جديد ‏از بدترين روزهاي دوران حبس است".‏</p>
<p>و از خانواده برخي زندانيان هم حرفهايي نقل مي شد.همسر محمد صديق کبودوند گفته بود: "لحظه سال تحويل ‏براي بچه ها خوب نبود. جاي خالي پدر نمي گذاشت به آنها خوش بگذرد. ‏‎ ‎واقعيت اين است که امسال اصلا سفره ‏هفت سين نچيديم. بچه ها حال و حوصله نداشتند". همسر منصور اسانلو هم "گناه" همسرش را چنين توصيف ‏کرد"اگر اتهامات همسرم چيزي به جز اين فعاليت‌هاي سنديکايي بود و مثلا به جرائم جنايي‎ ‎محکوم بود به احتمال ‏زياد ‏به او يک ماه مرخصي نوروزي تعلق مي گرفت ولي خوب چه کنيم، ‏‎ ‎گناه او به مراتب بزرگتر است، او نمي ‏تواند در ‏مقابل بي عدالتي سکوت کند و اين جرم‎ ‎کوچکي نيست‎"‎‏. ‏</p>
<p>باري، تنها دو هفته از فروردين 87 گذشته بود که فعالان حقوق بشر در ايران با کمپين و بيانيه و اطلاعيه به ‏رويارويي ‏ با نقض حقوق بشرمي رفتند؛ کمپيني براي آزادي فرزاد کمانگر آغاز شد، ديگري براي روناک صفا ‏زاده و هانا عبدي، ‏کارزاري براي لغو احکام اعدام در جريان بود و همراه با همه ي اينها همواره اين پرسش ‏مطرح مي شد: "آيا ‏وضع حقوق بشر در ايران در سال جديد بهبودي مي يابد؟"‏.‏</p>
<p>از هفته سوم سال، احضارها و بازداشتها و محکوميتها و توقيفها شروع شد.اعتراضات هم شروع شد: ‏<br class='autobr' />
نيروهاي امنيتي، خديجه مقدم عضو کميته مادران کمپين يک ميليون امضا را بازداشت کردند.وي اولين فعال ‏حقوق زنان بود که در سال جديد بازداشت مي شد. چند روز پيش از بازداشت او "پروين اردلان" هم با احضار به ‏دادگاه مورد بازپرسي قرار گرفته بود و اتهام" فعاليت ‏تبليغي عليه نظام" به وي تفهيم شده بود. همزمان ‏‎500 ‎فعال ‏حوزه هاي اجتماعي در بيانيه اي به ادامه بازداشت ‏‎"‎روناک صفا زاده" ‏و "هانا عبدي" اعتراض کردند. بعلاوه، ‏‏30 فعال دانشجويي به کميته انضباطي دانشگاه شيراز احضار شدند و دو فعال ‏کارگري هم به دادگاه.‏</p>
<p>از سوي ديگر، 700 فعال دانشجويي نيز بيانيه اي در اعتراض به اعمال "سهميه بندي جنسيتي" دردانشگاهها ‏صادر ‏کردند و در بخشي از بيانيه نوشتند: ‏‎ ‎‏"ما زنان برابري خواه، سهميه بندي جنسيتي را ادامه سياست هاي ‏پدرسالارانه ‏موجود در‎ ‎جهت محدود ساختن زنان ايراني مي دانيم و با امضاء اين بيانيه خواستار توقف اين روند‏‎ ‎‎تبعيض آميز ‏هستيم".‏‎ ‎‏ 300 دانشجوي پسر هم با امضاي اين بيانيه همصدا با دانشجويان دختر به اين طرح‏‎ ‎‎‏"تبعيض آميز" ‏اعتراض کردند.‏</p>
<p>همزمان با همه اينها و در هفته سوم سال، دو رويداد جداگانه، "محمود صالحي" از زندان آزاد شد و "هادي قابل" ‏هم به زندان رفت.‏</p>
<p>يک خبر ديگر هم به اينها اضافه شد: هيات نظارت بر مطبوعات، مجوز اين چهار نشريه را لغو کرد: "صبح ‏ورزش"، "يمن گستر"، "گزيده ‏پژوهشهاي جهان" و"لاله". پيش از اين و در واپسين روزهاي سال 86، هشت ‏نشريه ديگر هم لغو امتياز شده بودند و ‏تنها ظرف چند ماه، تعداد نشرياتي که مجوزشان لغو شده بود، به 18 ‏رسيد‎.‎</p>
<p>همزمان با اين مجازاتها، عمادالين باقي جايزه گرفت؛ جايزه روزنامه نگار بين المللي سال بريتانيا را.‏</p>
<p>انگار با پايان تعطيلات نوروزي و بازگشايي دانشگاهها، وضع "حقوق بشر" هم به حالت عادي خود ‏بازگشت بود ‏و تصوير هميشگي اش را بازيافت بود؛ تصويري آشفته از احضار، دادگاهي، بازداشت و زنداني شدن گرفته تا ‏‏توقيف نشريات.‏</p>
<p>در آخرين هفته ماه فروردين، زندان شده بود ايستگاه و گذرگاه.يکي داخل مي شد، يکي بيرون مي آمد. خديجه ‏‏مقدم، بهروز کريمي نيا، مهرداد لهراسبي و اجلال قوامي از زندان آزاد شدند وعماد باقي به زندان بازگشت‏‎.‎شيرين ‏عبادي هم که هميشه نگران وضعيت ديگران بود، اينبار همه را نگران وضعيت خود کرد. وي از تهديدي سخن ‏گفت که مدتي است عليه خود و خانواده اش شدت يافته است؛ تهديد ‏با نامه؛ نامه اي که در دفتر وکالتش گذاشته ‏بودند: "به تو گفتيم رفتار غير اسلامي و منطبق با رفتار بهائيت خود را ‏ترک کن ولي تو به خوش رقصي براي ‏خارجيان و بهائيان ادامه دادي، دخترت را هم در اين راه وارد کردي. او را ‏خواهيم کشت که بداني...".‏‎‏ در هين ‏روزها بود که وبسايت "مدرسي فمنيستي" براي دومين بار ممنوع الملاقات شد: فيلتر شد.‏</p>
<p>همه اينها از يک طرف، محکوميتهايي هم در اين هفته بود. مجيد توکلي، احسان منصوري و احمد قصابان که ‏ماهها در زندان بودند، از سوي دادگاه انقلاب، احکام زنداني از 22 تا 30 صادر گرديد.‏</p>
<p>در کردستان هم دادگاه انقلاب حکم صادر کرد.‏‎ ‎‏ "هيوا بوتيمار"، فعال کُرد که پيشتر از سوي دادگاه انقلاب به اتهام ‏‎"‎محاربه" به اعدام محکوم و اين حکم در ديوان ‏عالي کشور نقض شده بود، مجددا به اعدام محکوم شد‎.‎همچنين ‏‏"اميد عباسقلي نژاد" به اتهام "اقدام عليه ‏امنيت ملي" از طريق نوشتن مطلبي در وبلاگش به شش ماه حبس ‏تعزيري محکوم شد؛عابد توانچه، ديگر فعال ‏دانشجويي هم به هشت ماه حبس تعزيري محکوم گرديد و غلامرضا ‏غلامحسيني، از اعضاي سنديکاي کارگران شرکت ‏واحد اتوبوسراني به دليل پخش اطلاعيه هاي اين تشکل به شش ‏ماه زندان محکوم شد.‏</p>
<p>نهادهاي حقوق بشري هم از اعدام دو روحاني اهل سنت در زاهدان خبر دادند. ‏‎"‎مولوي عبدالقدوس ملازهي"‏‎ ‎و ‏‏"مولوي محمد يوسف ‏سهرابي‎"‎‏.اتهام آنها " همکاري با گروه جندالله" ذکر شد.اين در حالي بود که عفو بين الملل ‏تازه اعلام کرده بود که ايران در سال گذشته با 318 مورد اعدام، رتبه دوم اعدامها در جهان را دارد.‏</p>
<p>ارديبهشت که رسيد اين اتفاقات افتاد: دادگاه انقلاب، خانمها "ناهيد جعفري" و ‏‏"نسرين افضلي" را به اتهام"اخلال ‏در نظم عمومي" به تحمل 10 ضربه شلاق و شش ماه حبس محکوم کرد.از سنندج هم خبر رسيد "روناک" و ‏‏"هانا" کلاس ‏سواد آموزي در بند نسوان زندان به راه انداخته اند و براي کمپين هم جلسه تشکيل داده اند. فعالان ‏حقوق زنان گفتند"انگار زندان براي فعالان ‏زن، کلاس درس شده و براي زندانيان زن، مدرسه".‏</p>
<p>وضعيت فعالان دانشجويي هم چندان فرقي نداشت.‏‎ ‎‏ ‏‎"‎محمد هاشمي"، "علي نيکو نسبتي" و "علي عزيزي" از ‏‏اعضاي دفتر تحکيم، به دادگاه احضار شدند و" احسان منصوري" و "مجيد توکلي" و "احمد قصابان" هم در ‏زندان، ‏دوره محکوميتشان را با آنکه همچنان بر بي گناهيشان اصرار مي ورزيدند، سپري مي کردند. در بيرون ‏هم دانشجويان آزادي آنها را مي خواستند.در دانشگاه امير کبير ‏تجمعي اعتراضي در حمايت از آنها برگزار شد که ‏به خشونت هم گراييد.‏</p>
<p>از سوي ديگر در شيراز 75 دختر و پسر در جريان يک مهماني دستگير شدند‏‎. ‎سازمان ديده بان حقوق بشر ‏بازداشت دختران و پسران را در جريان مهماني ها، "تعرض به حوزه خصوصي مردم" عنوان کرد اما ‏فرمانده ‏انتظامي فارس پس از دستگيري اين افراد، گفت: "تجمع تعدادي دختر و پسر نامحرم در يک فضا همراه با ‏مسائل ‏خلاف شرع و قانون تبعات فرهنگي بسياري بدنبال دارد".‏</p>
<p>در اردبيل هم شش ‏‎ ‎فعال مدني ومطبوعاتي دستگير شدند‎ "‎بهروز علي زاده"، "ودود سعادتي"، "رحيم غلامي"، ‏‏‏"آيدين قره باغي"، "اردشير کريمي" و "مهدي کياني‏‎"‎‏.‏</p>
<p>آنطرفتر در شهر کوچک "ربط" در نزديکي "سردشت"، در جريان تجمع اعتراضي شماري از مردم اين شهر و ‏تير ‏اندازي نيروهاي انتظامي، دو نوجوان15 و 20 ساله به نامهاي "حسين پوياي" و "محمد اميني" در اثر اصابت ‏گلوله ‏کشته و شماري هم زخمي و دستگير شدند. تجمع در اعتراض به توقيف خودروي حامل گازوييل بدست ‏نيروي انتظامي ‏صورت گرفته بود.‏</p>
<p>همچنين در همين روزها بود که دو فعال مدني بازداشت شدند، دو زنداني اعدام گرديدند و سه نشريه هم توقيف ‏گشتند. ‏‎"‎مسعود رفيعي طالقاني"، روزنامه نگار و "شيث ‏اماني"، فعال کارگري بازداشت و دو زنداني به نامهاي ‏‏"محمد هوشمند" و "ابراهيم قنبري" در زندان رجايي شهر به ‏دار آويخته شدند. ‏‎ ‎‏"روژهه لات"، "راه آينده" و ‏‏"نشريه دانشجويي ايرانشهر" همه سه نشريه توقيف شده بودند. کميته دانشجويي گزارشگران حقوق بشر هم از ‏مسدود شدن وبسايت خود براي دومين بار خبر داد.‏</p>
<p>و سرانجام "حجت الاسلام جواد طاهري" امام جمعه بخش "فهرج" کرمان از سوي افراد مسلح ناشناس ربوده ‏شد.در ‏حاليکه "ماموستا ايوب گنجي" امام جماعت مسجد قباي سنندج همچنان در بازداشت بسر مي برد.‏</p>
<p>اما در هفته دوم ارديبهشت، يعني در هفته اي که در هفته اي که "روز جهاني آزادي مطبوعات" و "روزمعلم" ‏و"روز ‏کارگر" در آن قرار داشت، پارلمان اروپا و وزارت امور خارجه فرانسه از "نقض حقوق بشر" در ايران ‏انتقاد کردند.‏</p>
<p>پارلمان اروپا با صدور بيانيه اي ضمن اعتراض به "نقض حقوق بشر" در ايران، از "سرکوب جامعه مدني"، ‏وضعيت ‏زنان و صدور احکام اعدام به شدت انتقاد کرد‎. ‎نمايندگان اين پارلمان در بيانيه خود از موارد محکوميت ‏و برخورد با ‏فعالان کمپين يک ميليون امضا نيز انتقاد کرد و از مجلس و دولت ايران خواستند "قوانين تبعيض ‏آميز نسبت به ‏زنان، که آنها را از دستيابي به مقامات بالاي دولتي و انتصاب به مقام قضاوت و حقوق برابر در ‏زمينه ازدواج، طلاق، ‏حضانت فرزندان، ارث و شهادت محروم مي کند" تغيير دهند.‏</p>
<p>وزارت امور خارجه فرانسه هم از مقامات جمهوري اسلامي خواست تا "حق ابراز نظر و عقيده" را براي ‏فعالين ‏زن ايراني به رسمي بشناسد‎.‎‏ اما با وجود اين اعتراضات باز در همان هفته، براي يکي ديگر از فعالين زن حکم ‏‏زندان صادر شد؛ "رضوان مقدم" به اتهام "اقدام عليه امنيت ملي" به شش ماه حبس و 10 ضربه شلاق محکوم ‏شد. او ‏چهارمين فعال زني بود که به شلاق محکوم مي شد.‏‎.‎پيشتر ‏‏"مرضيه مرتاضي لنگرودي"، بعد "ناهيد ‏جعفري" و "نسرين افضلي" به شلاق محکوم شده بودند.‏</p>
<p>انجمن صنفي روزنامه نگاران هم مقارن با 11 ارديبهشت، روز جهاني آزادي مطبوعات از "خزان مطبوعات" ‏‏در کشور سخن گفت و از توقيف و احضار و بازداشت و فشارهاي نهان و آشکار بر روزنامه نگاران و روزنامه ‏ها که ‏گوشه اي از آن را چنين برشمرد"صدور39 مورد حکم مجرميت و محکوميت‏‎ ‎روزنامه‌نگاران به زندان، ‏جزاي ‏نقدي، شلاق، ممنوعيت خروج، ‏تبعيد، پرداخت وثيقه و‎ ‎معرفي کفيل بخشي ديگر از سرکوب گسترده و ‏مداوم مطبوعات ‏در ايران طي يک سال ‏اخير را شامل مي شود. 15 روزنامه نگار از 12 ارديبهشت 86 تاکنون ‏بازداشت شده اند و 10 ‏روزنامه نگار هم ‏اکنون در بازداشت مي برند و بنابر آمار انجمن صنفي 17 روزنامه نگار ‏به دادسراها و جلسات ‏بازپرسي احضار ‏شده اند. و علاوه بر همه اين ها بيش از يک صد و بيست جلسه محاکمه ‏براي مديران مطبوعات و ‏روزنامه نگاران ‏برگزار شده است".همزمان با اين گزارش بود که روزنامه ‏‏"همبستگي" هم توقيف شد و "خانه آزادي" در گزارش سالانه اش نوشت: "وضعيت ازادي مطبوعات در ‏سرتاسر ‏جهان بدتر شده".‏</p>
<p>کانون مدافعان حقوق بشر نيز در اولين جلسه سال 87 ‏وضع"معلم" و "کارگر" ايراني را "نامطلوب" عنوان ‏کرد.شايد به اين دليل که هنوز" منصور اسانلو"ها و "فرزاد کمانگر"ها زنداني اند.‏</p>
<p>‎"‎فعالين ايراني دفاع از حقوق بشر در اروپا و ‏امريکاي شمالي" هم در روز کارگر آماري ارائه داد از وضع ‏کارگران ايراني طي سالي که گذشت: "27‏ مورد بازجويي کارگران، 22 مورد صدور حکم، 13 مورد احضار، ‏‏37 مورد بازداشت، هزاران مورد اخراج و 116 ‏مورد عدم پرداخت حقوق". در همين حال ‏‎"‎مسعود کردپور" ‏معلم بوکاني به دو سال تبعيد به "تکاب" محکوم شد ‏و ‏‎"‎ابراهيم نوروزي گوهري" هم از سوي دادگاه انقلاب ‏احضار گرديد.‏</p>
<p>آنطرف تر در دانشگاه سهند تبريز هم چند روز پس از اعتصاب غذاي شماري از دانشجويان، هشت تن از آنان به ‏‏بيمارستان منتقل شدند و پس از چند روز ناآرامي، اوضاع دانشگاه به حالت عادي بازگشت.‏</p>
<p>اما در جاي ديگري اوضاع ناآرام شد.ايوان غرب. در نتيجه "بي تدبيري" فرمانداري، نيروهاي ‏انتظامي به ‏شماري از تجمع کنندگان مقابل ساختمان فرمانداري تيراندازي کردند و دست کم سه نوجوان 12، ‏‎16 ‎و 18 ‏ساله ‏کشته و شماري هم زخمي شدند.اين حادثه در پي اعلام نتايج دور دوم انتخابات مجلس اتفاق افتاد.‏</p>
<p>در آخرين روزهاي ارديبهشت بود که ‏‎"‎محمد جواد لاريجاني"، دبير ستاد حقوق بشر قوه قضاييه در اظهاراتي كم ‏سابقه، فعالان حقوق بشر داخل كشور ‏را "متقلب" دانست و گفت: "حقوق بشر در داخل كشور پرچم مبارزه با نظام ‏شده كه اين پرچم تقلبي است و آنهايي ‏كه اين پرچم را به دست گرفته اند، متقلبانه آن را در دست دارند". آقاي ‏لاريجاني ‏همچنين تلويحا از برخورد "گزينشي" و "مصلحتي" با حقوق بشر دفاع كرد و افزود ‏‎"‎كشور ما چهار ‏سند ‏معتبر را پذيرفت و بعد از پيروزي انقلاب ما در مقابل دو گزينه بوديم كه يا تعهدات را قبول نداريم و گزينه‌ي ‏‏ديگر آن بود كه براساس مصلحت بپذيريم، اما مواردي كه مصالح ما را در پيش دارد رعايت كنيم".‏</p>
<p>اما خرداد با "سکته" شروع شد. محمد صديق کبودوند رييس سازمان دفاع از حقوق بشر کردستان در اندرزگاه 8 ‏‏زندان اوين دچار عارضه سکته قلبي شد.‏</p>
<p>همچنين در دومين سالگرد اعتراضات شهروندان آذري که درخردادماه سال 85 برگزار شده بود، اينبار هم ‏شماري از فعالان آذري دستگير شدند. علي صديقي، جمشيد زارعي، حجت عراقي، سلمان عراقي، سالار عراقي، ‏اکبر عبدالهي در تبريز بازداشت شدند.همچنين دو نشريه متعق به دانشجويان آذري هم بسته شد: "ياغيش" و ‏‏"سهند".‏</p>
<p>در حول و حوش همين روزها، يعني اوايل خرداد ماه، از شوش خبر رسيد که "حکومت نظامي" غير رسمي در ‏جرين است. منابع خبري در خوزستان گفتند كه با استقرار نيروهاي انتظامي و لباس شخصي به شهر شوش و ‏بازداشت شماري ‏از كارگران شركت نيشكر هفت تپه، نوعي حكومت نظامي در اين منطقه برقرار شده است. ‏شمار ‏کارگران بازداشتي حداقل 10 تن ذکر شد.‏</p>
<p>و حکم اعدام فرزاد کمانگر، پيوسته، اعتراضات بين المللي را در پي داشت. فرد ون لي وون، دبيرکل فدراسيون ‏جهاني اتحاديه هاي معلمان در نامه اي به سفارت ايران در بروکسل ضمن اعتراض دوباره به بازداشت و اعمال ‏فشار بر معلمان ايراني به ويژه فعالان و مسئولان انجمن هاي صنفي معلمان در ايران، نسبت به ادامه بازداشت و ‏حکم اعدام صادر شده براي فرزاد کمانگر اعتراض کرد‎.‎</p>
<p>علاوه بر اينها، به گزارش ادوار نيوز "بيش از ‏‎1000 ‎نفر ‏از دانشجويان دانشگاه كرمان در اعتراض به مسموميت ‏شديد نزديك به ‏‎800 ‎نفر از دانشجويان اين دانشگاه به ‏علت مصرف غذاي سلف، روز جمعه در محوطه اين ‏دانشگاه تجمعي اعتراضي برگزار كردند".‏</p>
<p>همچنين دادگاه ويژه روحانيت همدان و دادگاه انقلاب مهاباد در اقدامي هماهنگ در چندين شهر کردنشين دست کم ‏بيست و يک تن از اعضاي اصلي يک گروه مذهبي موسوم به "مکتب قرآن" را احضار کردند. ‏هر دو مرجع ‏قضائي اتهام اعضاي احضار شده اين گروه مذهبي را "ايجاد تجمعات غير قانوني بوسيله ‏برگزاري مراسمات ‏مذهبي" عنوان کردند.‏</p>
<p>و درست در همين روزها بود که شماري از بهاييان بازداشت شدند.بازداشت شدگان اين افراد بودند: مسئولين ‏جامعه بهائي ‏ويلاشهر (اصفهان) به نام هاي ‌هوشمند طالبي و مهران زيني به همراه يكي ديگر از اعضاي اين ‏جامعه با نام فرهاد ‏فردوسيان.اين در حالي بود که چندين رهبر ديگر جامعه بهاييان بازداشت شده بودند: فريبا کمال ‏آبادي، جمال الدين خانجاني، عفيف نعيمي، ‏سعيد رضايي، بهروز توکلي و وحيد تيزفهم نام. در همين حال وزير ‏خارجه آمريكا، دولت كانادا و رئيس اتحاديه اروپا در مورد بازداشت اين افراد به ايران اعتراض كردند.‏</p>
<p>اعدام کودکان هم برغم اعتراضات گسترده بين المللي کماکان ادامه داشت. محمد حسن زاده نوجوان 17 ساله ‏محکوم به اعدام در زندان سنندج به دار ‏آويخته شد. ‏</p>
<p>و در لابلاي اين اخبار خبر توقيف نشريات هم گاها به چشم مي خورد: "طي روزها اخير سه نشريه دانشجوئي ‏کردي در دانشگاه هاي شيراز، مازندران و کرمانشاه توقيف شدند. ‏نشريه دانشجوئي کردي ـ فارسي "تريفه" در ‏مازندران با شکايت استاندار مازندارن توقيف شد. در کرمانشاه ‏نشريه "چرو" با فشار مستقيم نماينده نهاد رهبري ‏در دانشگاه توقيف و لغو امتياز و در دانشگاه شيراز نشريه ‏‏"وريا" به مدت يک سال توقيف شد".‏</p>
<p>همزمان "امواج" فيلترينگ سايتها و وبلاگها هر از چند گاهي در دنياي مجازي وزيدن مي گرفت.بيش از 80 ‏بلاگر ايراني در بيانيه تحت عنوان‎"‎بيانيه جمعي از وبلاگ‌نويسان در اعتراض به موج اخير فيلترينگ وبلاگ‌ها‎"‎، ‏نسبت به ‏افزايش "روند تحديد آزادي بيان و عقيده پس از روي كارآمدن دولت نهم" اعتراض کردند و ‏خواهان ‏‏"رفع فيلتر از تمام وبلاگ‌هاي فيلتر شده" در سال‌هاي اخير شدند.‏</p>
<p>به همين ترتيب، تابستان فرا رسيد. در نخستين هفته تيرماه و همزمان با هفته قوه قضاييه در ايران، اتفاقاتي رخ داد ‏که کانون همه آنها قوه قضاييه بود. ‏پارلمان اروپا به ادامه اعدام نوجوانان در ايران اعتراض کرد، محمد صديق ‏کبودوند به جرم دفاع از حقوق بشر به 11 ‏سال زندان محکوم شد، هانا عبدي به 5 سال زندان در تبعيد محکوم و ‏دانشجوي دختر دانشگاه زنجان بازداشت شد.‏همزمان، در دانشگاه زنجان، دانشجوي دختري که معاونت دانشجويي ‏دانشگاه قصد تعرض به وي را داشت، از ‏سوي مامورين بازداشت شد‎.‎</p>
<p>در چنين شراطي يک دختر دانشجو در دانشگاه لاهيجان خود را ‏از محل اتاق حراست دانشگاه، از طبقه چهارم به ‏پايين انداخت و ‏درجا جان سپرد.بي دليل نيست که "خودکشي، دومين عامل مرگ دانشجويان" اعلام شد.‏</p>
<p>آن سوتر، وزارت کار و امور اجتماعي در نامه اي، انجمن صنفي روزنامه نگاران را واجد شرايط انحلال اعلام ‏کرد. در حالي است که به گفته بدرالسادات مفيدي دبير انجمن "اساسا وزارت کارازمنظر قانوني صلاحيت انحلال ‏‏انجمن را ندارد".‏</p>
<p>از هفته دوم تير چه خبر؟ حدود يکهزار فعال مدني در اين هفته به حکم زندان و تبعيد هانا عبدي اعتراض ‏کردند؛‎دادسراي انقلاب حکم جلب مدير مسئول روزنامه اعتماد ملي را صادر کرد و يک جوان 19 ‏ساله در ‏اصفهان اعدام شد.‏</p>
<p>‏و رسيديم به 18 تير. در نهمين سالگرد ناآراميهاي 18 تير، دست کم 16 دانشجو در تهران و مشهد بازداشت شدند. ‏سجاد رجبي، ‏محمد ميزبان، توحيد دولتشناس، محمد زراعتي و فرزاد حسن زاده نخست بازداشت شدند و علي قلي ‏زاده، علي ‏صابري، رضا عرب، اشکان آرشيان و مهدي قاسمي هم که براي پيگيري آزادي آنها کميته اي تشکيل ‏داده بودند، ‏دستگير شدند.همچنين در تهران سلمان سيما و مهدي خدايي، دانشجويان دانشگاه آزاد و مجيد اسدي، ‏دانشجوي دانشگاه علامه ‏طباطبايي بازداشت گرديدند.‏ در تبريز هم خبر رسيد که 37 دانشجو به دليل شرکت در ‏تحصن اعتراضي به کميته هاي انضباطي احضار شده اند.‏</p>
<p>در رويدادهاي ديگر "هفته 18 تير" شهناز غلامي، روزنامه نگار آذربايجاني به دادگاه احضار گرديد؛ زينب ‏‏بايزيدي فعال حقوق زنان در مهاباد بازداشت شد و عابد توانچه، دانشجوي چپ گرا در دادگاه تجديد نظر به هشت ‏ماه ‏حبس تعزيري محکوم گرديد.همچنين در سنندج صديق مينايي روزنامه نگار هفته نامه توقيف شده آسو دستگير ‏و به ‏زندان منتقل گشت‎.‎</p>
<p>در همين حال، در اعتراض به اعدام نوجوانان در ايران، 24 سازمان حقوق بشري جهاني و منطقه اي با صدور ‏بيانيه ‏اي مشترک، از مسولان جمهوري اسلامي خواستند تا حکم چهار نوجوان محکوم به اعدام، يعني بهنود ‏شجاعي، محمد ‏فدايي، سعيد جزي و صلاح تاسه را اجرا نکنند و در مجموع خواستار پايان بخشيدن به اعدام ‏نوجوانان بزهکار ايراني ‏شدند.‏</p>
<p>‏همچنين همزمان با روز جهاني "قلم"، فدراسيون بين‌المللي روزنامه‌نگاران و انجمن روزنامه‌نگاران زن ايران ‏‏‏(رزا) با صدور‎ ‎بيانيه‌هاي جداگانه‌اي، با اعتراض به اعلام انحلال انجمن صنفي روزنامه‌نگاران اين‎ ‎کشور از ‏سوي ‏وزارت کار جمهوري اسلامي، خواستار تجديد ‌نظر در اين تصميم شدند‎‏.‏</p>
<p>هفته آخر تير، هفته اعدام و بازداشت و احضار بود.‏‎ ‎‏11نفر اعدام شدند، حکم اعدام 4 نفر در ديوان عالي کشور ‏‏تاييد شد، دو عضو دفتر تحکيم بازداشت شدند، و دو فعال دانشجويي و دو فعال حقوق زنان به دادگاه احضار شدند. ‏‏ديوان عالي کشور، حکم اعدام فرزاد کمانگر، علي حيدريان و فرهاد وکيلي، سه فعال کرد را که به "محاربه" متهم ‏شده ‏بودند، تاييد کرد‎.‎‏ اما هنوز دو روز از انتشار حکم اعدام فرزاد کمانگر نگذشته بود که دادگاه انقلاب، يک معلم ‏کرد ديگر به نام "انور ‏حسين پناهي" را به اتهام "محاربه ‏‎" ‎به اعدام محکوم کرد.‏‎"‎بهاره هدايت" و "محمد ‏هاشمي" ‏هم دو تن از اعضاي شوراي مرکزي دفتر تحکيم وحدت از سوي نيروهاي امنيتي بازداشت شدند‏‎.‎‏ و بالاخره ‏‎500 ‎روزنامه نگار ايراني با صدور بيانيه اي تحت عنوان "انجمن خانه ماست" به اعلام انحلال انجمن صنفي روزنامه ‏نگاران ‏اعتراض کردند‎.‎</p>
<p>در چنين شرايطي و همزمان با همه اين موارد، با اعلام سردار رادان، فاز دوم طرح برخورد با "اراذل و اوباش" ‏از سر ‏گرفته شد. ‏</p>
<p>در مرداد ماه، احسان منصوري، مجيد توکلي و احمد قصابان پس از 15 ماه بازداشت، از زندان آزاد شدند.بهاره ‏هدايت و محمد هاشمي هم با قرار کفالت آزاد شدند.‏</p>
<p>در يک اقدام کم سابقه، عزت الله انتظامي، پرويز پرستويي و کيومرث پوراحمد سه هنرمند سرشناس عرصه ‏سينما، به دادسراي امورجنايي احضار شدند. اين ‏سه هنرمند سرشناس تلاش هايي براي نجات جان بهنود شجاعي ‏نوجوان محکوم به اعدام انجام داده بودند که با ‏حمايت بيش از 200 روزنامه نگار همراه شده بود.چند روز بعد ‏نيروهاي امنيتي در بوکان، مسعود کردپور، معلم و روزنامه نگار کرد را بازداشت کردند. شعبه ۵ دادگاه انقلاب ‏تهران هم يوسف عزيزي بني‌طرف، نويسنده و پژوهشگر را به ‏اتهام دامن زدن به تظاهرات سال ۸۴ در اهواز، به ‏‏۵ سال زندان محکوم کرد. ‏هدايت غزالي و صباح نصري، دانشجويان دانشگاه تهران و علامه که بعد از 14 ماه ‏بازداشت به دو سال حبس تعزيري محکوم شدند. افزون بر اينها، حبيب الله لطيفي دانشجوي حقوق دانشگاه ايلام، ‏‏به اعدام محکوم گرديد.‏</p>
<p>پاييز از راه رسيد.10 اکتبر آمد.روز جهاني مبارزه با لغو حکم اعدام. در اين روز نهادهاي حقوق بشري کارنامه ‏يکساله اعدام ‏در جمهوري اسلامي را انتشار دادند: 286 نفر اعدام شده اند. 45 اعدام در ملا عام اجرا شده. 14 ‏زنداني سياسي و 4 زن در ميان اعدام شدگان بوده ‏اند. سن سه نفر از اعدامي ها کمتر از 18 بوده و ‏‎13 ‎تن هم ‏هنگام وقوع جرم کمتر از سن قانوني داشته اند.‏</p>
<p>و در همين ايام، يک مقام قضايي اعلام کرد "در ايران بيش از يکصد هزار نفر ممنوع الخروج و ممنوع المعامله ‏هستند".‏</p>
<p>‏‏بازداشتهاي مهر ماه: "مجتبي لطفي "مسئول دفتر آيت الله منتظري در قم بازداشت مي شود، چهار درويش گنابادي ‏به نامهاي "سياوش ‏ساکي"، "مرتضي سپندار"، " امين صفاري‎"‎، ‏‎"‎هادي اباذري" توسط نيروهاي انتظامي و ‏اطلاعاتي در مقابل ‏حسينيه دراويش در کرج دستگير شدند.‏</p>
<p>يا محکوميتها را ببينيد ‏‎"‎دکترمحمد مهدي احمدي" دبير سابق شوراي مرکزي انجمن اسلامي ‏دانشجويان دانشگاه ‏هاي شيراز و علوم پزشکي طي حکمي از سوي شعبه اول دادگاه انقلاب شيراز به اتهام " تبليغ ‏عليه نظام " به ۸ ‏ماه حبس محکوم شد. "حسين رحماني" دانشجوي کامياراني به 6 سال حبس محکوم گرديد. حکم ‏دو سال حبس ‏تعليقي" آرمان صداقتي" عضو سابق شوراي مرکزي انجمن اسلامي پلي تکنيک در دادگاه تجديد ‏نظر تأييد ‏شد.همچنين ‏"مهران بندي اميرآباد" از فعالان جامعه بهائي را به اتهام اقدام عليه امنيت ملي به سه سال و ‏نيم حبس ‏وسه سال تبعيد به شهر بابک محکوم کردند. ‏</p>
<p>و به همين ترتيب مي رسيم به احضارها: بيش از 30 نفر از دانشجويان دانشگاه يزد، به کميته انضباطي احضار ‏‏شدند.بعلاوه، سولماز ايگدر، خبرنگار کانون زنان ايراني به شعبه ۳۱ دادگاه انقلاب مستقر در شهرري احضار ‏‏شد. ‏ در همين حال "شيوا نظر آهاري" از ادامه تحصيل باز مانده به خاطر دفاع از حقوق بشر. "سيامک کريمي"، ‏‏دانش آموخته ي رشته ي حقوق دانشگاه بوعلي سينا همدان هم به مانع برخورده براي ادامه تحصيل. مانع گزينش.‏<br class='autobr' />
در چنين شرايطي ‏40 نفراز دانشجويان تحصيلات تكميلي دانشكده اقتصاد دانشگاه علامه طباطبايي با انتشار نامه ‏‏اي تحت عنوان "استادان ما را به دانشگاه بازگردانيد" نسبت به اخراج يا بازنشستگي اجباري ‏استادان اين دانشگاه ‏‏اعتراض كردند‎.‎</p>
<p>اما در آبان چه گذشت؟ بان کي مون، دبير سازمان ملل با انتشار گزارشي از وضعيت حقوق بشر در ايران انتقاد ‏کرد. وي در اين ‏گزارش از افزايش شمار اعدام ها، تداوم اعدام نوجوانان بزهکار، تبعيض عليه اقليتهاي مذهبي و ‏اعمال فشار بر ‏زنان، دانشجويان و کارگران ابراز نگراني کرد‎.‎برغم اين انتقاد، عشا مومني که از آمريکا به ايران ‏سفر کرده بود، در خيابان و در حين ‏رانندگي، به اتهام "رانندگي با سرعت غير مجاز" متوقف و بازداشت شد و به ‏بند 209 اوين منتقل گردي‏‎ 32 ‎تن از دراويش گنابادي هم به دادگاه احضار شدند.28 نفر در استان اصفهان، 4 تن ‏در کرج. ‏</p>
<p>بعلاوه، پس از اينکه ‏معاون قضايي دادستان کل کشور از صدور بخش نامه اي براي توقف اعدام نوجوانان ‏بزهکار خبر داد، نهادهاي ‏بين المللي مدافع حقوق بشر ضمن استقبال از اين اقدام، آن را "ناکافي" دانستند و ‏نگراني شان را در خصوص ‏اينکه بخشنامه قصاص را در برنگيرد، اعلام کردند. در همين ارتباط سخنگوي قوه ‏قضاييه روز سه شنبه گفت: "‏قصاص مشمول اين بخشنامه نيست، چرا که يک حق خصوصي است و حاکميت حق ‏مداخله در آن را ندارد". ‏</p>
<p>آنسوتر گزارشگران بدون مرز در جديدترين رده بندي جهاني آزادي مطبوعات، ايران را در جايگاه 166 قرار ‏‏داد. در اين گزارش آمد: "ايران همچنان بزرگترين زندان روزنامه نگاران در خاورميانه است". ‏در همين حال ‏‏1000 دانشجوي پزشکي با ارسال نامه اي براي رييس قوه قضاييه، به نحوه رسيدگي به پرونده ‏زهرا بني يعقوب ‏اعتراض کردند. ‏آيت الله شاهرودي هم خبر از يک "بيماري" داد: ناسلامتي حقوقي. وي گفت: "ورود ‏‎8 ‎‏ الي 9 ‏ميليون ‏پرونده در سال به سيستم قضايي کشور در زمينه هاي حقوقي، مدني، کيفري و... نشان دهنده اين بيماري و ‏ناامني ‏حقوقي در جامعه است". ‏</p>
<p>اما افرادي که در پاييز آزاد شدند: سجاد رادمهر، آيدين خواجه اي، فراز زهتاب، امير مرداني و احسان نجفي، ‏منصور امنيان و مقصود عهدي از دانشجويان بازداشت شده تبريزي با وثيقه آزاد شدند.يک فعال سياسي بنام محمد ‏ابراهيمي پس از هفت سال حبس، آزاد شد.اتهام وي "ارتداد" و "تبليغ عليه نظام" ذکر شده است. همچنين مجيد ‏ماکويي، فعال دانشجويي آذربايجاني پس از 57 روز بازداشت، از زندان ازاد شد‎.‎</p>
<p>در وسطهاي آبان هم شاهد اين رويدادها بوديم: احکامي براي فعالان زن صادر شد، اتحاديه اروپا خواستار توقف ‏اعدام کودکان در ايران گرديد‎.‎بعلاوه، درست دو روز پس از اينکه مسئولان قوه قضاييه گفتند "اعدام کودکان ‏نداريم‎"‎، سازمان ديدبان حقوق ‏بشر و کمپين بين المللي حقوق بشر در ايران، مشترکا اعلام کردند: "در تاريخ 9 ‏آبان ماه 1387، هفتمين نوجوان ‏در سال جاري ميلادي در ايران اعدام شده است". دو نهاد مذکور همچنين خبر ‏دادند که: ‏‎"‎ايران تنها کشوري است ‏که در سال جاري ميلادي جوانان بزهکار را اعدام کرده است". ‏</p>
<p>کانون مدافعان حقوق بشر، در پاييز، گزارش تابستانه وضعيت حقوق بشر در ايران را منتشر کرد. براساس اين ‏‏گزارش در تابستان امسال 9 فعال مدني احضار، 75 نفر بازداشت، 22نفر محکوم به احکام قضايي، سه نوجوان ‏اعدام، ‏‏71 کارگر اخراج و 51 معلم هم دستگير شده اند. همانطور که در اين گزارش آمده، کانون معتقد است: ‏‏"تضمين دوام ‏قدرت، نه در بي‌توجهي به خواسته‌هاي ملت و سرکوب و خشونت نسبت به آنان، که در تأمين ‏مطالبات واقعي مردم و ‏جلب رضايت همگاني نهفته است‎"‎‏.‏</p>
<p>اينها ها به ليست پاييزه اضافه شدند: در آذربايجان نيروهاي امنيتي ‏شهناز غلامي، فعال حقوق زنان را بازداشت ‏کردند. در کردستان هم وريا مروتي، فعال دانشجويي سنندجي بازداشت ‏شد. "شهروند امروز" و "ارژنگ" هم ‏توقيف شدند.و البته، ياسر گلي، فعال دانشجويي سنندجي به تحمل 15 سال حبس محکوم گرديد.‏</p>
<p>آبان، با اين اخبار به انتها رسيد: در ساري دو تن از پيروان بهاييت بازداشت شدند: سونيا تبيانيان ‏و طراز الله الله ‏وردي گرجي. در سنندج بهمن توتونچي، روزنامه نگار کرد بازداشت شد. در تهران فيروز ‏يوسفي، از فعالان ‏آذري دستگير و روانه بند 209 زندان اوين شد.‏<br class='autobr' />
محکوميتها هم کم نبودند: دلارام علي از اتهامات شرکت در تجمع غير قانوني با هدف اقدام عليه امنيت کشور و ‏‏فعاليت تبليغي عليه نظام جمهوري اسلامي تبرئه شد، اما دادگاه وي را به اتهام اخلال در نظم عمومي متهم شناخت ‏‏و به تحمل چهار ماه حبس و 10 ضربه شلاق ـ قابل تبديل به جزاي نقدي ـ محکوم کرد. همچنين دادگاه انقلاب ‏‏ماکو دو فعال اين شهر به نامهاي صابر بيت الهي و بهمن نصير زاده را به يک سال حبس محکوم کرد.به اتهام ‏‏فعاليت براندازانه عليه نظام و همکاري تبليغي به نفع گروههاي مخالف.‏ آنطرفتر، زينب بايزيدي از اعضاي کمپين ‏يک ميليون امضا، که به تحمل 4 سال زندان در تبعيد محکوم شده بود، ‏در اين هفته از زندان مهاباد به زندان ‏مرکزي زنجان تبعيد شد‎.‎</p>
<p>همچنين اتحاديه اروپا با صدور بيانيه اي به اعدام يک نوجوان افغان در ايران اعتراض کرد. اين نوجوان که ‏‏غلامرضا.ح نام داشت، به جرم قتل شيرآغا، يک افغان ديگر، ۸ آبان در محوطه مرکزي زندان اصفهان به دار ‏‏آويخته شد‎.‎اتحاديه اروپا در اين بيانيه خواستار "به اجرا گذاشته شدن بخشنامه جديد قوه قضائيه مبني بر تخفيف ‏‏مجازات اعدام براي مجرمان زير ۱۸ سال" گرديد. و بالاخره، مشاور قضايي دادستان کل کشور آمار عجيبي را ‏اعلام کرد: "بيش از پنج ميليون سايت ‏اينترنتي در کشور فيلتر هستند". وي همچنين گفت: "دشمنان با سوء ‌استفاده ‏از شبکه اينترنت تلاش مي‌کنند تا ‏هويت ما را مورد تهاجم قرار دهند که نگران کننده است".‏</p>
<p>در هفته اول آذر ماه، يازده نفر اعدام ‏شدند، براي دو نفر حکم اعدام صادر شد و براي سه نفر، صدور حکم اعدام ‏تقاضا شد؛شش نفر بازداشت شدند و ‏سه نفر هم احضار.و قطعنامه اي هم در واکنش به نقض حقوق بشر در ايران ‏صادر شد.‏آيت الله دري نجف آبادي، دادستان کل کشور نيز با هشدار نسبت به بالا بودن ميانگين تعداد ‏زندانيان در ‏ايران گفت: "ميزان زندانيان از استانداردهاي جهاني بسيار بيشتر است".‏ کميته حقوق بشر مجمع عمومي سازمان ‏ملل با صدور قطعنامه اي از ‏نقض گسترده حقوق بشر در ايران انتقاد کرد. رييس جمهور هم گفت: "آنهايي که به ‏دروغ براي نمايش اينکه بويي ‏از انسانيت برده اند، وقتي در کشورهايي مثل ما، پاي يک گربه زير کاميون ‏شهرداري مي رود، قطعنامه هاي ‏حقوق بشري صادر مي کنند".‏</p>
<p>در هفته دوم آذر، نقض حقوق بشر در ايران مورد انتقاد "گزارشگران سازمان ملل" و "وزارت خارجه بريتانيا" ‏قرار ‏گرفت.بعلاوه، سه نفر به اعدام محکوم شدند و يک نفر به قصاص دو چشم محکوم شد.احضار و بازداشت ‏محکوميتهايي ‏هم بود.‏ سه نفر از عاملان بمب گذاري شيراز هم به اعدام محکوم ‏شدند‎.‎‏ در حکمي متفاوت تر، ‏دادگاهي در ايران مردي را که با پاشيدن اسيد روي صورت دختر مورد علاقه ‌اش باعث ‏نابينايي و جراحات شديد ‏بر بدن او شده است، به قصاص دو چشم و پرداخت ديه محکوم کرد‎‏.‏</p>
<p>اما ر هفته اي که اعلاميه جهاني حقوق بشر 60 ساله شد، و در روز دانشجو، شش نفر در ايران اعدام شدند. 15 ‏‏دانشجو احضار گرديدند. يک فعال دانشجويي بازداشت شد. چهار فعال اجتماعي محکوم شدند. يک معلم احضار ‏‏گرديد. براي دو فعال حقوق زنان قرار کفالت صادر شد. يک وکيل ممنوع الخروج گشت. 13 گروگان بدست ‏‏جندالله کشته شدند و يک کاسب توسط نيروي انتظامي به قتل رسيد‎.‎</p>
<p>به مناسبت روز 10 دسامبر، شصتمين سالگرد تدوين اعلاميه جهاني حقوق بشر، شش نهاد حقوق بشري ايراني در ‏‏بيانيه مشترکي از سازمان ملل متحد خواستند تا هيات مستقلي را جهت تحقيق پيرامون وضعيت حقوق بشر به ‏‏ايران اعزام کند‎. ‎انجمن دفاع از زندانيان سياسي، سازمان دفاع از حقوق بشر کردستان، فعالين ايراني دفاع از ‏‏حقوق بشر در اروپا و امريکاي شمالي، کميته دانشجويي دفاع از زندانيان سياسي، کميته دفاع از زندانيان سياسي ‏‏آذربايجان ـ آسمک و کميته گزارشگران حقوق بشر کليات نقض حقوق بشر در ايران را چنين عنوان ‏‏کردند"افزايش صدور و اجراي حکم اعدام، صدور حکم اعدام براي افراد کمتر از هيجده سال، گسترش دستگيري ‏‏و محاکمه دانشجويان و فعالين سياسي، اجتماعي و فرهنگي، سرکوب بي وقفه زنان در عرصه هاي مختلف، ‏‏اخراج و بيکاري کارگران و دريغ کردن حقوق اوليه آن‌ها، سرکوب اقليت هاي ديني و قومي و..."‏. بعلاوه، تدوام ‏اعدام کودکان هم واکنش نماينده يونيسف در ايران را در پي داشت. كريستين سالازار نماينده صندوق ‏کودکان ‏سازمان ملل در ايران گفت: "در شصتمين سال تصويب اعلاميه جهاني حقوق بشر نبايد در ايران راجع به ‏مسايلي ‏همچون اعدام و حبس ابد کودکان زير  ۱۸ سال بحث شود، اما متاسفانه اين بحث وجود دارد". ‏</p>
<p>آنطرفتر پس از برپايي مراسم 16 آذر، روز دانشجو، 15 دانشجوي دانشگاه بوعلي همدان به کميته انضباطي اين ‏‏دانشگاه احضار شدند. همزمان ياسر بهادري، دانشجوي رشته عمران دانشگاه ايلام به دادگاه احضار شد و در ‏‏نهايت به 4 ماه حبس محکوم گرديد. و در چنين اوضاعي بود که کمپين بين المللي حقوق بشر در ايران اعلام کرد ‏‏‏"در يک سال و نيم گذشته در ايران، دست‌کم ۲۰۱ دانشجو بازداشت شده‌اند و ۱۶۱ دانشجو نيز احکام محروميت ‏‏از تحصيل دريافت کرده‌اند". ‏</p>
<p>آنسوتر، نسرين ستوده، وکيل سرشناس ايراني، هنگام عزيمت به ايتاليا جهت دريافت جايزه بين المللي حقوق بشر ‏‏ايتاليا، ممنوع الخروج شد. پيشتر چهار فعال حقوق زنان ممنوع الخروج شده بودند: منصوره شجاعي، پروين ‏‏اردلان، طلعت تقي نيا و سوسن طهماسبي. ‏و درست همزمان با ممنوع الخروجي نسرين ستوده، جايزه حقوق بشر ‏نورنبرگ به عبدالفتاح سلطاني ديگر وکيل ‏شناخته شده ايراني تعلق گرفت‎.‎</p>
<p>رسيديم به زمستان. دفتر کانون مداقعان حقوق بشر که رياست آن را شيرين عبادي به عهده دارد، پيش از ‏برگزاري ‏مراسم جشني به مناسبت بزرگداشت روز جهاني حقوق بشر، از سوي ماموران امنيتي و انتظامي پلمب ‏شد. ‏</p>
<p>در دومين هفته دي ماه و درست هنگامي که سال 2008 تمام شد، براي 10 فعال دانشجوي احکامي صادر شد. ‏شش تن بازداشت شدند.مامورين ‏مالياتي اسناد دفتر وکالت شيرين عبادي را با خود بردند.يک نشريه هم توقيف ‏شد.جندالله هم در يک عمليات ‏انتحاري شماري را کشت و تعدادي هم زخمي شدند.‏ همزمان پنج نفر که مدعي شدند ‏مامور مالياتي هستند به دفتر شيرين عبادي رفتند و اسناد دفتر وکالت برنده جايزه ‏صلح نوبل را با خود بردند. ديد ‏بان حقوق بشر و کمپين بين المللي حقوق بشر در ايران هم در بيانيه اي مشترک ‏ابراز نگراني و اعلام کردند: ‏‏"ادامه حمله به خانم عبادي نه تنها فقط خانم عبادي بلکه همه اعضاي جامعه مدني ‏را به مخاطره انداخته است".‏</p>
<p>در سومين هفته زمستان، کمپين بين المللي حقوق بشر در ايران از سنگسار سه مرد در گورستان بهشت زهراي ‏مشهد خبر داد. در نهايت، ‏دو نفر به قتل رسيدند و يک نفر توانست از صحنه سنگسار جان سالم به در ببرد و خود ‏را نجات دهد. به اين ‏ترتيب شمار افراد سنگسار شده در ايران طي دو سال اخير به حداقل شش تن رسيد. ‏در دنياي ‏مجازي هم خبر رسيد که وبسايت تغيير براي برابري، براي نوزدهمين بار از سوي مقامات ‏جمهوري اسلامي فيلتر ‏شد. ‏از شيراز هم خبر رسيد که 10 دانشجوي دانشگاه شيراز به اداره اطلاعات اين شهر احضار شده اند. اسامي ‏‏احضار شدگان به اين ترتيب است: سعيدخلعتبري، عباس رحمتي، آرش روستايي، هادي الم لي، عنايت تقوي، احمد ‏‏کهنسال، اسماعيل جليل وند، حمداله نامجو، آلما رنجبر و محبوبه خادمي. ‏در ماکو شش فعال مدني و سياسي به ‏نامهاي ابراهيم عبدالله ‏نژاد، علي حلمي، علي حسين نژاد اصل، محسن حسين زاده، صابر بيت الهي و بهمن نصير ‏زاده به اتهام شرکت ‏در تظاهرات اعتراض آميز شهرهاي آذربايجان در خرداد 1385، به تحمل حبس از يک تا ‏‏10 سال محکوم شدند. ‏همچنين يک دادگاه تجديد نظر هم شهناز غلامي، وب نگار و فعال حقوق زنان در ‏آذربايجان را به تحمل شش ماه ‏حبس تعزيري محکوم کرد. ‏همزمان با همه اينها، روزنامه کارگزاران و نشريه ‏دانشجوي طاق بستان ‏دانشگاه رازي کرمانشاه توقيف شدند.‏</p>
<p>و در نهايت بان کي مون، دبير سازمان ملل متحد از مقامات جمهوري اسلامي خواست تا ‏به ‏‎"‎آزار و اذيت" شيرين ‏عبادي خاتمه دهند. بعلاوه، 500 فعال ايراني هم با امضاي نامه اي خواستار "لغو هرچه ‏سريعتر پلمب اين دفتر و ‏ادامه فعاليت هاي انسان دوستانه و حق طلبانه کانون مدافعان حقوق بشر" شدند. ‏</p>
<p>در هفته آخر دي ماه، اتحاديه اروپا به احکام سنگسار در ايران شديدا اعتراض کرد‎.‎‏ شمار دانشجويان بازداشتي در ‏شيراز به 11 تن رسيد. دو نشريه توقيف شدند. بعلاوه چند فعال حقوق زنان احضار گشتند و شماري از آنها هم ‏مورد ضرب و شتم لباس شخصي ها قرار گرفتند‏‎.‎</p>
<p>تجمع شماري از فعالان حقوق زنان در مقابل سفارت فلسطين در تهران که در حمايت از زنان و کودکان غزه برپا ‏شده بود، با مداخله شماري از لباس شخصي ها به خشونت کشيده شد و چندين فعال حقوق زنان مورد ضرب و شتم ‏قرار گرفتند‎. ‎راحله عسکرزاده يکي از اين فعالين بود که به شدت مورد ضرب و شتم قرار گرفت و دوربين ‏عکاسي وي هم از سوي اين افراد ضبط شد‎.‎</p>
<p>سه نهاد حقوق بشري خواستار آزادي دکتر آرش و کاميار علايي شدند. پزشکان مدافع حقوق بشر، سازمان ديدبان ‏حقوق بشر و کمپين بين المللي حقوق بشر در ايران در بيانيه مشترک خود ضمن درخواست تبرئه اين دو پزشک ‏سرشناس نوشتند: "برادران علايي در بين چهار شهروندي هستند که مقامات ايراني از آنها به عنوان براندازان ‏نظام ياد کردند‎".‎</p>
<p>دي تمام شد و بهمن چنين شروع شد: ‏‎26 ‎تن اعدام شدند، 21 فعال دانشجويي احضار گرديدند، 11 دانشجو ‏دادگاهي شدند. براي پنج فعال دانشجويي احکامي صادر گشت. برادران علايي به حبس محکوم گرديدند، چهار ‏شهروند دستگير شدند و يک فعال سياسي زن به اعدام محکوم شد. يک نشريه توقيف شد و يک وبسايت هم مسدود‎.‎</p>
<p>دادگاه انقلاب، دكتر آرش و كاميار علايى را به اتهام ارتباط با پرونده موسوم به "براندازى نرم در ايران" به شش ‏و سه سال زندان محکوم کرد.‏</p>
<p>و بالاخره، پس از انتخاب کمپين يک ميليون امضا به عنوان برنده جايزه ‏‎"‎سيمون دوبووار"، سيمين بهبهاني به ‏نمايندگي از اعضاي کمپين يک ميليون امضا در مراسم اهداي اين جايزه حاضر شد و آن را دريافت کرد‎.‎</p>
<p>در هفته دوم بهمن، شش نفر اعدام شدند. يک فعال کرد به اعدام محکوم گرديد. بيش از 11 تن بازداشت ‏شدند. 22 ‏فعال دانشجويي به کميته انضباطي احضار گشتند. چهار فعال حقوق زنان دادگاهي شدند. دهها وبسايت ‏فيلتر ‏گرديدند. تيم فوتبال زنان استقلال منحل شد و محمد صديق کبودوند، برنده جايزه هملن همت ديده بان حقوق بشر ‏‏گرديد. ‏</p>
<p>افزون بر اينها؛ کانون مدافعان حقوق بشر و عفو بين بين الملل پس از انتشار اخباري مبني بر تخريب گورستان ‏خاوران، ‏ضمن انتقاد از اين اقدام، خواستارآن شدند که مقام‌هاي عالي‌رتبه هرچه سريع تر نسبت به اعاده وضع و ‏بازسازي ‏محل اقدام کنند. ‏</p>
<p>و به همين ترتيب مي رسيم به رويدادهاي آخرين ماه سال.اسفند. نخست اينکه حدود 70 دانشجوي دانشگاه صنعتي ‏امير کبير بدنبال اعتراضات دانشجويي اين هفته که نسبت به دفن اجساد سربازان ايراني در دانشگاه برپا شده بود، ‏از سوي نيروهاي انتظامي و امنيتي بازداشت شدند. از اين ميان شماري از بازداشت شدگان پس از يک روز ‏بازداشت آزاد شدند و شماري ديگر کماکان در زندان ماندند. در ميان بازداشت شدگان اسامي فعالاني همچون ‏عباس حکيم زاده، احمد قصابان، نريمان مصطفوي و مهدي مشايخي هم ديده مي شود‎. ‎همزمان، اين اعتراضات ‏دانشجويي با دخالت لباس شخصيها به خشونت کشيده شد و شماري از دانشجويان مورد ضرب و شتم قرار گرفتند‎.‎<br class='autobr' />
آنسوتر، پس از تخريب حسينيه دراويش نعمت اللهي در تخت فولاد اصفهان، شماري از دراويش به نشانه اعتراض ‏در صدد بر آمدند تا تجمعي در مقابل ساختمان مجلس برپا کنند اما با ممانعت نيروهاي انتظامي و امنيتي مواجه ‏شدند و بدنبال اين تجمع قريب 70 تن از دراويش از سوي نيروهاي پليس بازداشت شدند‎.‎</p>
<p>علاوه بر بازداشتهاي فله اي اين هفته شماري ديگر از فعالين صنفي نيز دستگير شدند. از اين ميان، اکبر پير ‏هادي، يکي ديگر از اعضاي سنديکاي اتوبوسراني د بازداشت گرديد. همچنين رحيم بوستاق، عضو هيات مديره ‏سنديکاي شرکت کشت و صنعت هفت تپه دستگير شد‎.‎</p>
<p>محکوميتهاي هفته اول زمستان: دادگاه تجديد نظر استان کردستان، حکم اعدام حبيب الله لطيفي، فعال دانشجوي ‏سنندجي را تاييد کرد. باز هم در کردستان، دادگاه تجديد نظر، حکم 15 سال حبس در تبعيد ياسر گلي فعال ‏دانشجويي سنندجي را تاييد کرد وي همزمان به زندان بافق کرمان تبعيد گرديد. در تبريز هم دو فعال مدني به ‏نامهاي حميد والايي و غلام نجفي به اتهام تبليغ عليه نظام به تحمل يکسال حبس محکوم شدند. سه ماه تعزيري و 9 ‏ماه تعليقي به مدت 5 سال. همچنين در بانه، يک نوجوان کرد به نام زانا کريمي به اتهام همکاري با گروههاي ‏مخالف به تحمل 9 ماه حبس محکوم گشت.و بالاخره، مقداد اسلامخواه، فعال دانشجويي دانشگاه امام حسين به اتهام ‏تشکيل نهاد غيرقانوني به تحمل پنج ماه حبس محکوم گرديد. در همين حال جلسه رسيدگي به اتهامات سهراب ‏کريمي، فعال دانشجويي کرد در شعبه 30 دادگاه انقلاب برگزار گرديد. اتهام وي اقدام عليه امنيت کلي ذکر شده ‏است‎.‎</p>
<p>در سنندج، احکام شلاق دو فعال زن به اجرا درآمد که اعتراضاتي را هم در پي داشت.۷۰ ضربه شلاق براي ‏سوسن زازاني و ۱۵ ضربه هم براي شيوا خيرآبادي. اين دو فعال کارگري زن پيشتر در مراسم بزرگداشت روز ‏جهاني کارگر در شهر سنندج دستگير شده بودند. حکم آنها روز 30 بهمن در سنندج به اجرا در آمد‏‎.‎</p>
<p>در هفته اي که هشت مارس از آن عبور کرد، قرار بازداشت موقت قديمي ترين زنداني زن پس از 15 سال، باز ‏‏تمديد شد‎. ‎ديوان عالي کشور حکم پاشيدن اسيد به چشمان يک متهم را تاييد کرد. يک زنداني سياسي در زندان ‏‏رجايي شهر جان سپرد. شش تن اعدام شدند و چهار تن ديگر به اعدام محکوم گشتند. يک روزنامه نگار ايتاليايي ‏‏از ايران اخراج شد. چندين تن هم بازداشت و محکوم شدند. ‏روزنامه فرهنگ آشتي نوشت: ‏‎"‎روز جهاني زن، در ‏حالي فرا مي‌رسد که فعالان حوزه زنان به 15 سال و 10 ماه حبس به صورت قطعي ‏محکوم شده‌اند. تبعيد، 30 ‏ضربه شلاق و پرداخت 300 هزارتومان بهاي نقدي از جمله ديگر احکام قطعيت يافته ‏براي فعالان جنبش زنان ‏است. اين در حالي است که در ميان احکام قطعيت نيافته نيز که در مرحله پيش از ‏بازنگري هستند، احکام حبس و ‏شلاق براي اين دسته از فعالان اجتماعي به چشم مي‌خورد". ‏</p>
<p>گروهي از محققان و استادان دانشگاه هاي غربي با انتشار بيانيه اي به رفتار دولت ايران با بهائيان ‏اعتراض‎ ‎کردند ‏و خواستار رعايت حقوق شهروندي بهاييان در ايران شدند. همزمان جامعه جهاني بهائي از ‏مقام‌هاي قضائي ايران ‏خواست که در محاکمه قريب‌الوقوع هفت رهبر بهائي "انصاف" را رعايت کنند. ‏</p>
<p>در آخرين هفته سال، مردي ۳۰ ساله به جرم زناي محصنه در زندان رشت سنگسار شد‏‎.‎‏ روزنامه اعتماد هم، از ‏اعدام چهار نفر در زندان عادل‌آباد شيراز به جرم قتل و تجاوز خبر داد.‏</p>
<p>‏"کانون مدافعان حقوق بشر در آستانه نوروز ۱۳۸۸ با انتشار بيانيه اي مطبوعاتي از مسئولان نظام جمهوري ‏اسلامي خواست، کليه دانشجويان زنداني را در سراسر کشور آزاد کنند، کليه احکام صادره عليه دانشجويان را که ‏موجب محروميت ايشان از حقوق اجتماعي به ويژه حق تحصيل شده است را لغو کنندو فضايي امن و توأم با مهر ‏و محبت را براي جوانان و دانشجويان کشور فراهم کنند".دستگاه قضايي جمهوري اسلامي چهار نفر را در زندان ‏مرکزي شهر طبس بدار آويخت‎.‎‏ سه شهروند ساکن بندرعباس به ظن داشتن کالاي قاچاق، هدف تيراندازي ‏نيروهاي نظامي قرار گرفتند و کشته شدند.‏</p>
<p>بعلاوه، سازمان گزارشگران بدون مرز با بررسي وضعيت اينترنت و کاربران آن در شماري از کشورهاي جهان، ‏گزارشي منتشر کرد که در آن، ايران هم از جمله "کشورهاي دشمن اينترنت" شناخته شده است‎.‎</p>
<p>دکتر حسام فيروزي، پزشک زندانيان سياسي از جمله احمد باطبي، اکبر گنجي، آيت الله بروجردي، ابوالفضل ‏جهاندار، زنده ياد اکبر محمدي به حکم شعبه 6 دادگاه انقلاب روانه زندان شد تا حکم 15 ماه حبس خود را تحمل ‏کند‎.‎</p>
<p>ديده بان حقوق بشر که مقر آن در نيويورک است، روز جمعه اعلام کرد مقام هاي ايراني رکسانا صابري، ‏خبرنگار آزاد ايراني-آمريکايي را بدون هيچ اتهامي و بطور غيرقانوني بازداشت کرده اند.انجمن اسلامي دانشگاه ‏اميرکبير با صدور اطلاعيه‌اي اعلام کرد که سلامتي ۹ دانشجوي اين دانشگاه که در زندان به سر مي‌برند، "شديدا ‏در خطر است".اسامي دانشجويان بازداشتي: مجيد توکلي، حسين ترکاشوند، کوروش دانشيار، اسماعيل سلمانپور، ‏مهدي مشايخي، احمد قصابان، نريمان مصطفوي و عباس حکيم‌زاده.‏</p>
<p>پرستو الهياري٬ ناهيد کشاورز و سارا ايمانيان هم به دادگاه احضار شدند، ناصر زرافشان ممنوع الخروج شد.‏<br class='autobr' />
و بالاخره، محمود سالارکيا معاون دادستان تهران از ممنوعيت مرخصي براي ۲۴ هزار زنداني در آغاز سال نو ‏خبر داد‎.‎‏ اين افراد به گفته آقاي سالارکيا، داراي "جرايم سنگين" هستند و نمي‌توانند در روز‌هاي آغازين سال نو به ‏مرخصي بروند‏‎.‎</p>
<p>سال تمام شد.نوروز در راه است.زندانيان عقيدتي کماکان در زندانند. اين جمله باز تکرار مي شود: ‏‎"‎دو هفته ي ‏نخست سال جديد ‏از بدترين روزهاي دوران حبس است".‏</p>
<p><a href="http://www.roozonline.com/archives/2009/03/post_12083.php" class='spip_out' rel='external'>روزآنلاین</a></p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=3869 by HTTrack Website Copier/3.x [XR&CO'2014], Sat, 17 May 2025 03:54:05 GMT -->
</html>

