<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=6320 by HTTrack Website Copier/3.x [XR&CO'2014], Sat, 17 May 2025 18:37:17 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 6320
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article6320</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">واگذاری امور ازدواج به مجمع خیران</h1>
				
				<!-- finde_surligneconditionnel-->

				<p><small>جمعه8 مرداد 1389</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p><strong>مهر</strong>-معاون برنامه ریزی و نظارت بر امور فرهنگی و آموزشی سازمان ملی جوانان گفت: با تشکیل مجمع خیران و فعالان امر ازدواج در تمامی استانهای کشور، این مجمعها تمامی امور مربوط به حمایت و آموزش ازدواج جوانان را برعهده می گیرند.</p>
<p>پرویز کرمی در گفتگو با خبرنگار مهر با بیان اینکه یکی از اهداف تشکیل مجمع خیران ساماندهی کسانی است که در جامعه دارای وجهه ای مناسب هستند و در امر همسریابی و همسرگزینی فعالیت می کنند افزود: زمانی سازمان ملی جوانان از تشکل هایی که در امر ازدواج فعال بودند حمایت می کرد اما اکنون برای ساماندهی آنها بر اساس تصویب شورای عالی جوانان مجمع ملی خیران و فعالان امر ازدواج را تشکیل می دهد.</p>
<p>وی ادامه داد: در جلسه اخیر شورای عالی جوانان مصوب شد که سازمان ملی جوانان و وزارت کشور ساز و کار اساسنامه و شکل گیری مجمع خیران را آماده و به شورا ارائه کنند.</p>
<p><strong>امکانات ازدواج زیر چتر خانواده ارائه می شود</strong></p>
<p>معاون برنامه ریزی و نظارت بر امور فرهنگی و آموزشی  سازمان ملی جوانان با تاکید بر اینکه در راه اندازی مجمع فعالان امر ازدواج باید به سمتی برویم که خانواده ها در امر ازدواج خلع ید نشوند و نقش آنها در این زمینه احیا شود گفت: باید همه امکانات ازدواج زیر چتر خانواده ارائه شود چرا که اگر از این مسئله غفلت کنیم خانواده ضرر می کند.</p>
<p>وی تصریح کرد: به دلیل اینکه جامعه ما شهرنشین شده و ساختار خانواده ها از شکل گسترده به هسته ای تغییر پیدا کرده نیاز است که نهادهایی در جوامع به تناسب آداب، رسوم و سنن جوامع به وجود بیاید که به نقش خانواده در امر ازدواج کمک کنند و مجمع خیران ازدواج چنین وظیفه ای دارد.</p>
<p>کرمی اظهار داشت: مجمع خیران نهادها و تشکلهای مردمی فعال در زمینه ازدواج را با کمک دولت شناسایی می کند و علاوه بر رفع مشکلات آنها وظیفه توانمند سازی، تقویت و حمایت نیز دارد.</p>
<p><strong>مجمع خیران بازوهای ملی و مردمی برای ازدواج</strong></p>
<p>وی با اشاره به اینکه نقش دیگر مجمع فعالان امر ازدواج آموزش است گفت: برای اینکه نظارت و هدایت در امر آموزش دولتی نشود نیاز به بازوهای ملی مردمی داریم که همان مجمع خیران و فعالان امر ازدواج است.</p>
<p>معاون برنامه ریزی و نظارت بر امور فرهنگی و آموزشی  سازمان ملی جوانان با اشاره به اینکه حدود 200 مرکز مشاوره ازدواج با مجوز سازمان ملی جوانان در کشور فعالیت می کنند اظهار داشت: نظارت بر این مراکز مستلزم یک سازمان هدفمند است و با توجه به اینکه قصد بزرگ شدن دولت را نیز نداریم بهترین راه حل در این زمینه تشکیل مجمع خیران است.</p>
<p>کرمی با بیان اینکه مجمع خیران در هر استان هیئت امنایی متشکل از استاندار، امام جمعه، افراد مورد وثوق مردم، ریش سفیدان و معتمدان استانی دارد گفت: در تهران اعضای آن با روالی که تشکل مربوطه معین می کند در انتخابات برگزیده می شوند.</p>
<p>وی تاکید کرد: مجمع خیران و فعالان امر ازدواج متعاقب قانون مصوبه مجلس در حیطه ازدواج شکل می گیرد چرا که در این قانون معین شده سامانه ای در حوزه ازدواج تشکیل شود که دستگاههای مختلف در آن عضو شوند که یکی از اعضای آن نیز تشکلهای مردم نهاد است.</p>
<p>کرمی در پاسخ به اینکه به نظر می رسد با عضویت استاندار تشکیلات مجمع خیران به نوعی دولتی شود گفت: عضویت استاندار برای کمک و تسهیل سازی در امور است چرا که فعلا دولت متنفذترین و پرپولترین نهاد در کشور محسوب می شود.</p>
<p>به گفته وی بنا بر تصویب شورای عالی جوانان در مدت سه ماهه اساسنامه مجمع خیران و فعالان امر ازدواج تهیه می شود.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=6320 by HTTrack Website Copier/3.x [XR&CO'2014], Sat, 17 May 2025 18:37:17 GMT -->
</html>

