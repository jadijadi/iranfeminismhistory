<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=2840 by HTTrack Website Copier/3.x [XR&CO'2014], Sat, 17 May 2025 02:30:37 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 2840
			<br>
			<br>مسیر:<br> صفحه اول  &gt;  سایت نوشته ها
			<br>
			<br>لینک مستقیم:<span dir=ltr><br>/spip.php?article2840</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				<img class='spip_logo spip_logos' alt="" src="local/cache-vignettes/L200xH164/arton2840-b695d5ea3.jpg?1747447092" width='200' height='164' />
				<p class="surtitre">زنان در جامعه</p>
				<h1 class="titre">چهره زنانه فقر</h1>
				<p class="soustitre">روزآنلاین / مهرانگیز کار</p>
				<!-- finde_surligneconditionnel-->

				<p><small>پنج شنبه28 شهریور 1387</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>در جوامع بحران زده و گرفتار تورم و گراني دشوار است به يک موضوع خاص اولويت بخشيد و ديگر مشکلات ‏را در رده هاي بعدي قرار داد. ايران امروز چنان در بحران اقتصادي و بي عدالتي فرو رفته که ناگزير اولويت ها ‏را بايد در همين مجموعه جستجو و رده بندي کرد. در اين مجموعه چهره زنانه فقر بسي کريه، زشت و نامتناسب ‏با کرامت انساني و حيثيت ملي است و از شعارهاي حاکميت که همواره بر شخصيت خانگي زن اصرار مي ورزد ‏بسيار دور است. در اين مجموعه پبدا کردن راه حل براي چهره زنانه فقر، اولويت است. چهره زنانه فقر ‏مشخصاتي دارد که چنانچه زود به فريادش نرسند ايران مي شود يک مورد مثال زدني از کشورهاي مسلمان که ‏در آن قديم ترين شغل زنانه تنها راه ادامه زندگي و امرار معاش بخشي از جمعيت زنان کشور مي شود. جمعيتي ‏که به دلايل گوناگون در بازار کار جاي بسيار کوچکي دارد.‏</p>
<p>ايران کشوري است ثروتمند. آثار سوء مديريت در استفاده درست از اين ثروت را مي توان به طور کلي در تداوم ‏اقتصاد تک محصولي مشاهده کرد و نمونه هاي آن را در فقري که با افزايش ثروت دولت ايران رابطه معکوس ‏داشته است مثال آورد. به نسبتي که درآمد نفتي بالا رفته فقر عميق تر شده است. دست وارد کنندگان همواره باز ‏بوده تا برخي فعاليت هاي توليدي که ميراث پيش از انقلاب و يا در مواردي محصول بعد از انقلاب است، تعطيل ‏بشود. وقتي کالاي وارداتي از برکت روابط وارد کننده با عوامل فساد اقتصادي ارزان تر به دست مشتري مي ‏رسد، توليدکننده داخلي که کالاي مشابه به بازار عرضه مي کند چگونه مي تواند سر پا باقي بماند؟ توليدکننده در ‏کار خود وا مي ماند و حقوق کارگران پرداخت نمي شود. با تعطيل مراکز توليد يا پايين افتادن ظرفيت توليد اين ‏مراکز بر تعداد بي کاران کشور افزوده مي شود. بر تعداد کودکان خياباني يا کودکان کار افزوده مي شود. بر تعداد ‏زناني که همدست باندهاي تبهکار مي شوند افزوده مي شود. بند زنان زندان ها پر و خالي مي شود، اما چهره ‏زنانه فقر تکان نمي خورد. بلکه بيشتر فربه مي شود.‏</p>
<p>چهره زنانه فقر ده ها زاويه دارد. گاهي چهره زنانه فقر به انگيزه عشق مادري و تأمين رزق و روزي بچه ها به ‏فحشا مي گرايد. عوامل فساد اقتصادي زير پاي جمع بزرگي از مادران را خالي کرده اند و ديگر بهشت را آنجاها ‏نمي توان جستجو کرد. جمع بزرگي از مردان که به موجب شرع و قانون "نان آور" خانواده هستند بي کار و خانه ‏نشين شده اند. زنان دردمند آنها گاهي فقط يک راه براي ادامه زندگي دارند که در همان راه دستگيرشان مي کنند، ‏به زندان شان مي برند، شلاق شان مي زنند و به دست بي ترحم فقر و تنهايي رهاشان مي کنند تا ديگربار جرم را ‏تکرار کنند. ‏</p>
<p>آنچه در حق چهره زنانه فقر در ايران روا مي دارند درست در نقطه مقابل اعتقادات اسلامي است که اکنون ابزار ‏تبليغات جناحي شده است. راه حل را بايد در بخش مسئوليت دولت ها جستجو کرد و از اين حيث کارنامه دولت ها ‏را بررسيد. به بودجه هايي که دولت ها در سه دهه اخير به مجالس شوراي اسلامي برده اند بايد نگاه کرد. در ‏مقايسه با افزايش قيمت نفت درصدي از بودجه که به بهبود چهره زنانه فقر اختصاص دارد ناچيز است و گاهي در ‏حد هيچ. گاهي تلاش شده با راه اندازي متعه خانه ها و مراکز صيغه چهره زنانه فقر را مخفي کنند يا ساده لوحانه ‏بر آن مهار بزنند و مشروعيت بدهند. مي دانيم با اين گونه برنامه ريزي ها کاري از پيش نبرده اند. اينک تلاش ‏مي ورزند ضرورت تنظيم سند رسمي براي عقد موقت (صيغه) را به کلي منتفي سازند، که اين شيوه هم کمک مي ‏کند به بالا رفتن نرخ فحشا زير پوشش يک سند دست نويس که در بسياري موارد قلابي است. ‏</p>
<p>ورود به بحث مسئوليت دولت ها اين پرسش را پيش رو مي گذارد که دولت ها براي اشتغال زنان و پر کردن ‏اوقات فراغت آنان چگونه بودجه بندي کرده اند؟ آيا به نسبت جمعيت زنان غيرماهر و جوان کشور اين بودجه در ‏حدي بوده و هست که به زنان فرصت حرفه آموزي يا مثلا به آنها شانس بدهند تا ورزش کنند، با کامپيوتر بازي ‏کنند، برقصند، آواز بخوانند، ساز بزنند، کتابخواني داشته باشند و...؟ اگر پاسخ منفي است به خوبي مي توان ريشه ‏هاي آسيب پذيري زنان و بالا رفتن تعداد کودکان رها شده در خيابان ها را به سوء مديريت دولت ها نسبت داد. ‏وقتي زنان امکانات لازم براي حرفه آموزي ندارند و شرع و قانون تأکيد دارد بر اينکه زنان بايد "نفقه خور" باقي ‏بمانند تکليف زني که نان آور از دست مي دهد، نان آورش بيکار و خانه نشين مي شود، معتاد يا متواري مي شود، ‏زنداني مي شود، طلاقش مي دهند يا طلاق مي گيرد يا شوهر به سهولت زن ديگري را سر سفره خانواده مي ‏نشاند، يا زني که اساسا شوهر نمي کند روشن است. اگر اين زن حرفه اي نياموخته باشد، چندتايي بچه گرسنه هم ‏توي خاک و خل دنبال نان خشک بگردند، چه سرنوشتي پيش رو دارد؟ انصاف بدهيد و با صداي بلند از خود انتقاد ‏کنيد و بگوييد در اين ماجراهاي تلخ که همه امکانات و فرصت ها به دزدان و همکارانشان داده شده و آنها چهره ‏زنانه فقر را تنها گذاشته اند تا به شبکه هاي فحشا و توزيع مواد مخدر و سرقت بپيوندند، گناهکار اصلي مديران و ‏برنامه سازاني هستند که نفع شخصي را بر منافع عمومي ترجيح داده اند.‏</p>
<p>چهره زنانه فقر از آن دلخراش تر است که تصوير شد . چهره افراد، گروه ها و سازمان هايي که عوامل ايجاد اين ‏وضعيت هستند ديري است براي کارگرداني مديريت جامعه اي که فقر زنانه در آن عامل افرايش نرخ فحشا شده ‏است، مخدوش است. اينان صلاحيت ندارند و مشروعيت از دست داده اند. ‏</p>
<p><a href="http://www.roozonline.com/archives/2008/09/post_9167.php" class='spip_out' rel='external'>روزآنلاین</a></p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=2840 by HTTrack Website Copier/3.x [XR&CO'2014], Sat, 17 May 2025 02:30:38 GMT -->
</html>

