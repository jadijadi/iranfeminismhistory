<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=2496 by HTTrack Website Copier/3.x [XR&CO'2014], Sat, 17 May 2025 01:47:07 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 2496
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article2496</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">حضور جمع کثیری از فعالین سیاسی، زنان، دانشجویان، روشنفکران در اعتراض به بازداشت دانشجویان</h1>
				
				<!-- finde_surligneconditionnel-->

				<p><small>يكشنبه13 مرداد 1387</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>خبرنامه امیرکبیر: در پی بازداشت گسترده دانشجویان در یک ماه گذشته، روز چهارشنبه، ۹ مردادماه، هم زمان با عید مبعث مراسمی با حضور جمع کثیری از فعالین سیاسی، زنان، دانشجویان، روشنفکران و… در منزل محمد هاشمی، دبیر تشکیلات در بند دفتر تحکیم وحدت، برگزار شد.</p>
<p>به گزارش خبرنامه امیرکبیر در ابتدای این مراسم عباس حکیم زاده، مجری این برنامه، ضمن خوش آمد گویی به کلیه میهمانان با قرائت قطعه شعری به سالگرد فوت اکبر محمدی، از زندانیان فاجعه کوی دانشگاه تهران که دو سال پیش در اثر اعتصاب غذا در زندان جان سپرد، اشاره کرد و گفت: «یاد و خاطره عزت الله ابراهیم نژاد، اکبر محمدی و کلیه دانشجویانی که در آن حادثه به زندان افتادند و هزینه های گزافی پرداخت کردند گرامی می داریم.»</p>
<p><strong> مهدی عربشاهی: حاکمیت در تابستان هر سال از فعالین دانشجویی انتقام می گیرد</strong></p>
<p>در ابتدا مهدی عربشاهی، دبیر سیاسی دفتر تحکیم وحدت، با اشاره به بازداشت گسترده دانشجویان در تابستان های هر سال، پس از حادثه کوی دانشگاه در سال ۷۸، گفت: «در این چند سال دانشجویان تابستان های گرم و سختی را پشت سر گذاشتند. دانشجویانی که در طول سال تحصیلی خواب حاکمیت اقتدارگرا را آشفته می سازند در تابستان و در زمان تعطیلی دانشگاه ها بازداشت می شوند و از آن ها انتقام گرفته می شود. که در این میان می توان به دانشجویان بازداشت شده در مشهد، زنجان، تبریز، تهران و… اشاره کرد.»</p>
<p>عربشاهی در ادامه ضمن تجلیل از ایستادگی و مقاومت خانواده فعالین دانشجویی اظهار داشت: «برای فعالین دانشجویی، همراهی خانواده هایشان، یک پشتوانه قوی است. در این میان خانواده محمد هاشمی بیش از همه از فعالیت های وی حمایت و پشتیبانی می کنند و همین مسئله باعث شده که در سال های اخیر منزل محمد هاشمی برای فعالین دانشجویی به عنوان یکی از مکان های دور هم جمع شدن تبدیل شده است. محمد هاشمی با فعالیت های خود دفتر تحکیم را به جایگاهی رساند که شایسته تجلیل باشد. بهاره هدایت هم دو جریان دانشجویی و زنان بود و حاکمیت معمولا روی افرادی که می توانند جریان های مختلف را به هم پیوند بدهند بسیار حساس است.»</p>
<p><strong>بابک احمدی: ما راهی جز ادامه فعالیت های آزادیخواهانه نداریم</strong></p>
<p> بابک احمدی، نویسنده و روشنفکر، به عنوان دومین سخنران در این مراسم به بازداشت های دانشجویی در سال گذشته و حضور فعالین سیاسی و مدنی در منزل عبدالله مومنی اشاره کرد و گفت: «سال گذشته مثل امسال با حضور در آن مراسم به این فکر بودیم که چه تعداد از دانشجویان را می توانیم آزاد کنیم، پس چنین فعالیت هایی آزادی خواهی است و این مبارزه ادامه دارد. نابخردی حاکمیت در این است که با کسانی که حتی شعار سرنگونی هم نمی دهند تا این اندازه خشن برخورد می کند. چرا با آدم هایی که اسلحه در دست ندارند و تنها به دنبال دموکراسی و حقوق بشر هستند این گونه برخورد می کنند؟! دولت های مدرن دو نکته را در عملکردهایشان لحاظ می کنند: ۱- عقلانی رفتار کردن و ۲- رعایت شکلی از اخلاق حکومت و سیاست که حقوق شهروندان را بسط می دهد.»</p>
<p> احمدی در ادامه با بیان این که ایران از زمان مشروطه تاکنون با استبداد رو به رو بوده است، افزود: «تنها در دوره مصدق و دوره دوم اصلاحات تا حدی این گونه نبود. دولت اصلاحات، با تمام انتقاداتی که به آن وارد است، می خواست خصلت مدرن بودن را رعایت کند. من اطمینان دارم که راه آینده جامعه ایران دموکراتیک خواهد بود. اما در سه سال گذشته مطلقا دو خصلت فوق را رعایت نکردند. یکی از شرایط عقلانیت وفاداری به حقیقت است که این گونه نبوده است. این دولت حقوقی را از آدم ها سلب می کند که مردم در زندگی خود آن حقوق را پذیرفته اند. وقتی سهمیه بندی جنسیتی را اعمال می کنند نشان می دهد حقوقی که مردم از آن خود می دانند را رعایت نمی کنند. اما راهی جز مبارزه نیست. منتهی مبارزه در شرایطی می توان ادامه داد که صرفا مرثیه خوان نباشیم.»</p>
<p> <strong>هرمیداس باوند: بازداشت دانشجویان نقض آشکار اعلامیه جهانی حقوق بشر است</strong></p>
<p>در ادامه این مراسم هرمیداس باوند، سخنگوی جبهه ملی ایران، سخنان خود را با درود به دانشجویان در بند، خصوصا محمد هاشمی و بهاره هدایت، آغاز کرد و به مبارزات دانشجویان در ۱۰۰ ساله اخیر تاریخ ایران اشاره کرد و گفت: «در ۱۰۰ سال گذشته دانشجویان پیشگام حرکت های حق طلبانه برای تحقق آزادی بودند. هر ایرانی که خبری از بازداشت دانشجویان می شنود بی اختیار در تعجب خاصی فرو می رود. چون دانشجویان قشر آگاه، پویا، فعال و بیگناه این ممکلت هستند که نه پست و مقامی دارند و نه مال و منالی دارند که بخواهند برای حفظ آن ها فعالیت کنند. در بسیاری از کشورهای متمدن که برای خرد، بینش و عقلانیت ارزش قائلند برای نسل جوان و دانشجویان که باید مدیریت و جامعه را در آینده در دست بگیرند ارزش خاصی قائلند. منطق خشونت خلاف رویه جوامع متمدن است و برای مردم ایجاد رنج می کند.»</p>
<p>به گزارش خبرنامه امیرکبیر باوند در ادامه با اشاره به فعالیت های مسالمت آمیز دانشجویان و اعلامیه جهانی حقوق بشر، خاطرنشان کرد: «دانشجویان را صرفا به خاطر انتقاد و فعالیت های مسالمت آمیز مخل نظم می دانند. چگونه وقتی احمدی نژاد سخن از فساد در ساختار حاکمیت می کند این سخنان را باعث اعتبار ایشان می دانند ولی وقتی همین صحبت را دانشجویان مطرح می کنند مخل نظم و امنیت می شوند. مسئله حقوق بشر یک تعهد همه جانبه است و هر کشوری به صورت گریزناپذیر متعهد به اجرای آن است و رفتار خشن و بازداشت دانشجویان نقض این اعلامیه است. آن چه امروز به نام اعتراض به نقض حقوق بشر، چه از سوی بانوان، چه از سوی کارمندان یا دانشجویان انجام می گیرد خواست همه ملت ایران است. ما باید مبارزه را از جوانان دانشجوی خود فرابگیریم و همواره همگام و همراه آن ها باشیم.»</p>
<p><strong> <br class='autobr' />
آذر منصوری: اقتدارگرایان می خواهند فضای فعالیت دانشجویان را رادیکال کنند</strong></p>
<p>سخنران بعدی این مراسم آذر منصوری، معاون سیاسی جبهه مشارکت، با تبریک عید مبعث گفت: «وقتی روی سر پیامبر خاکستر می ریختند پیگیر علت این عمل بود و به دنبال حذف معترضان و منتقدان نبود. ولی متاسفم نظامی که خود را منبعث از اسلام می داند این گونه با منتقدان خود رفتار می کند. اقتدارگرایان می خواهند در شرایط فعلی جامعه دانشگاهی و فضای فعالیت دانشجویان را به سمت رادیکالیزه شدن هدایت کنند. اما تاکید بر قانون گرایی و قانون مداری است که ما را از شرایط فعلی خارج می سازند. من اینجا آمده ام که مراتب همدردی خود را با دانشجویان، خانواده های آن ها، فعالین جامعه مدنی و فعالین زن اعلام کنم. به نظر من اولین چیزی که می تواند آسیب رسان باشد ایزوله شدن و متفرق شدن جنبش ها از یکدیگر است. داشتن سعه صدر و تعامل با جریان اصلاحی به برون رفت جریان دانشجویی از این وضعیت کمک خواهد کرد. امیدارم روزی را شاهد باشیم که منتقد برای کشور تهدید نباشد بلکه فرصت به شمار آید.»</p>
<p><strong>نسرین ستوده: بهاره هدایت و محمد هاشمی گناهی جز احقاق حقوق دانشجویان ندارند</strong></p>
<p>در ادامه این مراسم حکیم زاده، عضو هیئت رئیسه شورای تهران، با دعوت از نسرین ستوده، فعال حقوق زنان و وکیل بهاره هدایت، برای سخنرانی به صدور قرار کفالت و وعده آزادی محمد هاشمی و بهاره هدایت اشاره کرد و گفت: «خانواده هاشمی و هدایت تا ساعت ۲ بامداد امروز مقابل زندان اوین منتظر آزادی فرزندانشان بودند اما این وعده محقق نشد.» ستوده در سخنان خود گفت: «من به عنوان یک وکیل بر قانونمند بودن تاکید می کنم اما مشکلی که وجود دارد این است که تا به کی وکیل می تواند به موکلان خود بگوید اگر حکم بازداشت آمد خود را معرفی کنند تا مثل فرزاد کمانگر برایشان حکم اعدام صادر شود. یا مثل محمدصدیق کبودند به ۱۰ سال حبس محکوم نشوند؟! خانم هدایت که حلقه پیوند دهنده جنبش دانشجویی و جنبش زنان است و از افتخارات این دو جنبش هم هستند هچ گناهی جز احقاق حقوق دانشجویان و زنان ندارند، همین طور آقای محمد هاشمی.»</p>
<p> ستوده در ادامه به نحوه برخود قوه قضاییه با متهمین سیاسی انتقاد کرد و گفت: «احکام به مراتب سبک تری برای متهمین عادی صادر می شود و به آن ها به راحتی مرخصی داده شود اما موکلان فرهیخته ما که متهمین سیاسی هستند از حداقل حقوق مجرمین عمومی هم برخوردار نیستند و برای آن ها وثیقه های میلیونی و گاه میلیاردی صادر می شود، به آن ها دستند و پابند می زنند، باید لباس و چادر زندان را هم تحمل کنند و در دادگاه هم اجازه مشورت با وکیل به آن ها داده نمی شود. هر چند پس از کشمکش های فراوان در اول انقلاب بر سر نگارش یا عدم وضع قوانین در نهایت قانون اساسی و… نوشته شد، اما امروز وقتی به قوانین نگاه می کنیم می بینیم انگار قانونی وجود ندارد، چرا که تمام اختیارات به قاضی داده شده و قدرت یک قاضی گاه بالاتر از کل نمایندگان مجلس است.»</p>
<p><strong> سعید حجاریان: امسال صداوسیما به طعنه گفت دانشجویان در ۱۸ تیر می خواستند کودتا کنند</strong></p>
<p>سعید حجاریان، فعال سیاسی و عضو جبهه مشارکت، با اشاره با اشاره به سالگرد ۱۸ تیر امسال در سخنان کوتاهی گفت: «در آستانه ۱۸ تیر صداسیما به یکباره کودتای نوژه را علم کرد و برنامه ۱۸ تیر شد کودتای نوژه و در خلال این برنامه به طعنه گفتند که انگار ۱۸ تیر یک عده دانشجو می خواستند کودتا کنند که بشود کودتای دوم. خیلی خنده دار است، شما ببینید این مسئله به ذهن معیوب چه کسی می تواند خطور کند که دانشجو بتواند کودتا کند. یاد یک قضیه در اوایل انقلاب افتادم که یک استواری را در بیرجند گرفته بودند و می گفتند قصد انجام کودتا داشته است. من گفتم یک ارتشبد، سپهبد و…. می توانند کودتا کنند، نه یک استوار، آن هم در بیرجند. با این تفاصیل لفظ دیگر با معنا تطابق ندارد. نه کودتا دیگر معنای کودتا می دهد و نه دانشجو معنی دانشجو.»</p>
<p><strong>یوسفی اشکوری: بازداشت دانشجویان بر خلاف قانون اساسی است و به انباشت کینه ها می افزاید</strong></p>
<p> یوسفی اشکوری، روشنفکر و فعال ملی مذهبی، در ادامه این برنامه با بیان این که «به عنوان یک مسلمان باید با شرمندگی در این روز مبارک در اعتراض به بازداشت دانشجویان صحبت کنیم»، افزود: «نمایندگان تمام جریان ها اکنون در زندان هستند، بنابراین ما آمده ایم که به این امر اعتراض کنیم. در همین قانون اساسی حق انتقاد آمده است. حتی اگر این نکته در قانون نباشد و قرار باشد کسی را به خاطر بیان حرف ناصحیح بازداشت کرد، اول باید افراد رده اول مملکت را دستگیر کنند که ۲۴ ساعت به مردم دروغ می گویند. اصولا به خاطر حرف ناصحیح کسی را محاکمه نمی کنند، تشخیص درست و غلط حرف با جامعه است. بازداشت دانشجویان بر خلاف قانون اساسی است و در نهایت این بازداشت ها به انباشت کینه ها می افزاید و می تواند در نهایت مخرب باشد.»</p>
<p><strong>عیسی سحرخیز: حاکمیت در تیرماه فله ای بازداشت، در مرداد قطره چکانی آزاد می کند، اما این شمشیر زنگ زده است</strong></p>
<p> عیسی سحرخیز، روزنامه نگار و فعال سیاسی، سخنرانی بعدی این مراسم بود. سحرخیز در ابتدا به تجربه سالیان گذشته اشاره کرد و اظهار داشت: «همیشه در این موقعیت از سال این تجمع ها را داریم و حاکمیت به این نتیجه رسیده در تیرماه فله ای بازداشت کند و در مرداد قطره چکانی آزاد کند. اما این شمشیر زنگ زده و برندگی اش را از دست داده است و امکان نگهداری جریان های مخالف در زندان به طور طولانی نیست. این مسئله تنها پرونده های حقوق بشری ایران را قطورتر می کند و آبروی ایران را می برد. بعد از ۳۰ سال نه قسط می بینیم و نه عدالت. امروز حاصل کار حکومتی که این همه بر عدالت تاکید می کند فقط فقر، گرانی و اختلاف طبقاتی است. این ایام خواهد گذشت و دوستان دانشجوی ما در زندان تجارب زیادی را به دست خواهند آورد. امیدوارم دانشجویان در بند هر چه سریعتر آزاد شوند، دیشب نشد فردا، این وضع ماندگار نیست.»</p>
<p><strong>صباغیان: دانشجویان با زندان رفتن و مقاومت های خود تیغ زندان حاکمیت را کند کرده اند</strong></p>
<p>به گزارش خبرنامه امیرکبیر صباغیان، وزیر کشور دولت مهندس بازرگان و عضو نهضت آزادی، در ادامه این مراسم با اشاره به مبعث پیامبر، گفت: «پیامبر برای مکارم اخلاق مبعوث شد. اما مسئولین ما کجا اخلاق را رعایت می کنند؟! در کدام روابطشان اخلاق حاکم است؟! دانشجو قشر تلاشگر و جستجوگر است. حقوق بگیر شما نیست که کورکورانه از شما پیروی کند. با بازداشت دانشجویان نه تنها از تعداد فعالین دانشجویی کم نمی شود که به تعداد آن ها افزوده هم می شود. دانشجویان با زندان رفتن و مقاومت های خود تیغ زندان حاکمیت را کند کرده اند. مسئولین باید به این فکر باشند که دانشجویان، که سرمایه های این مملکت هستند، را حفظ کنند. ما وظیفه داریم به مسئولین هشدار دهیم که با این روشی که اتخاذ کردید به ناکجاآباد خواهید رسید.»</p>
<p> <strong>موسوی خوئینی: امیدوارم روزی برسد که حاکمیت بفهمد این رفتارها دردی را دوا نمی کند</strong></p>
<p> موسوی خوئینی، نماینده مجلس ششم و دبیرکل سابق سازمان ادوار تحکیم، با اشاره به سخنان سعید حجاریان در مورد القای این نکته توسط صداوسیما که دانشجویان قصد داشتند اقدام به کودتا بکنند، در سخنان کوتاهی اظهار داشت: «۲۲ خرداد سال ۸۵ در شرایط کاملا جدید زنان ما به این نتیجه رسیدند که در اعتراض به تبعیض های موجود در قوانین طبق قانون تجمعی کاملا مسالمت آمیز و آرام برگزار کنند. بنده هم در آن تجمع شرکت کردم که با برخورد خشن و بازداشت گسترده مواجه شدیم. اتفاقا پس از بازداشت به ما هم گفتند شما به دنبال انجام انقلاب مخملین بودید. ما دیروز تصور می کردیم که دوستانمان آزاد خواهند شد و ما امروز آن ها را اینجا می بینیم. امیدوارم روزی برسد که حاکمیت بفهمد این رفتارها دردی را دوا نمی کند.»</p>
<p><strong>رضا دلبری: گسترش برخوردهای خشن حاکمیت جامعه را به سمت رفتارهای خشونت آمیز سوق می دهد</strong></p>
<p>رضا دلبری، دبیر اسبق انجمن اسلامی امیرکبیر و عضو سابق شورای مرکزی دفتر تحکیم وحدت، به بازداشت بدون علت دانشجویان اشاره کرد و گفت: «عملا علت یا دلیل منطقی و قانون پسندی برای بازداشت آقای هاشمی و خانم هدایت وجود نداشته چرا که آن ها در چند هفته اخیر درگیر امتحانات خود بوده اند و نمی توانستند فعالیتی کرده باشند. در حال حاضر بازداشت ها دارد به سمتی می رود که بدون هیچ گونه بهانه ای و بدون این که فعالین سیاسی-اجتماعی دست به عمل خاصی بزنند حاکمیت به صورت هوشمندانه و آگاهانه وارد عمل می شود و کسانی را بازداشت می کند که برای فعالین ایجاد ترس و وحشت کند. گسترش فضای ترس و برخوردهای خشن حاکمیت با جامعه، جامعه را به سمت رفتارهای خشونت آمیز سوق خواهد داد.»</p>
<p>دلبری در ادامه به نمونه های رفتارهای خشن مردم با یکدیگر اشاره کرد و افزود: «در حال حاضر یک تصادف رانندگی به خشونت می انجامد. دو افسر نیروی انتظامی، که مامور حفظ آرامش و نظم در جامعه هستند، شوخی شان به شلیک گلوله به سمت یکدیگر ختم می شود. این مسئله خیلی خطرناک است که یک اتفاق کوچک به خشونت می انجامد. کلام به خشونت تبدیل می شود و پاسخ حرف گلوله می شود. این مسئله برای جامعه ایران بسیار خطرناک است، و برای حاکمیت خطرناک تر. با این حرکات جامعه به سمتی می رود که دیگر حرف آن ها میان مردم خریداری ندارد. اعتراضات عمومی منجر به شورش های خشن می شود که هیچ کس نمی تواند جلودار آن باشد و به نفع هیچ کس هم نیست.»</p>
<p> <strong>محمد شریف: محمد هاشمی و بهاره هدایت با دلسوزی و جدیت پیگیر وضعیت موکلان در بند من بودند</strong></p>
<p> دکتر شریف، وکیل دادگستری، ابتدا با توجه به بحث حقوقی ممنوعیت استرداد مجرمین سیاسی به کشورهای متبوعشان طبق کنوانسیون های بین المللی، نسبت به عدم رعایت این امر بین کشورهای منطقه ابراز نگرانی کرد. در ادامه برنامه شریف با اشاره به فعالیت های محمد هاشمی و بهاره هدایت در راستای احقاق حقوق افراد گفت: «من به یادم دارم که این دوستان با چه دلسوزی پیگیر وضعیت موکلان در بند من بودند. من از بازداشت بهاره هدایت از این حیث ناراحت شدم که او خود با چه جدیت و علاقه ای در جهت احقاق حقوق موکلین در بند من پیگیری می کرد.»</p>
<p><strong>جباری: کسانی باید بازداشت شوند که حقوق بشر را نقض می کنند نه دانشجویان</strong></p>
<p> جباری، عضو کانون نویسندگان ایران، به فشارهای فراوان وارد بر مردم ایران در سالیان اخیر اشاره کرد و اظهار داشت: «امروز شدیدترین ضربه های ممکن در طول تاریخ به استقلال و آزادی مردم ایران، که افزون بر ۱۰۰ سال سابقه آزادیخواهی را پشت سر گذاشته اند، وارد می شود. دانشجویان ما تنها به دلیل حقی که قانونی اساسی جمهوری اسلامی در اختیارشان گذاشته و قانونی پر تناقض است، بازداشت شده اند. کسانی باید بازداشت شوند که حقوق بشر را نقض می کنند و نه دانشجویان. قانون اساسی باید مورد بازنگری قرار گیرد. این قانون به ضرر مردم ایران و به ضرر کسانی است که آن را اجرا می کنند، چون انتقاد عمومی به آن وارد است. مسئولین حتی موارد مثبت قانون را رعایت نمی کنند بلکه انگشت بر موارد منفی آن گذاشته اند.»</p>
<p><strong>رضوی: ما دغدغه های دانشجویان را درک می کنیم و آن ها را تنها نمی گذاریم</strong></p>
<p> رضوی، عضو سندیکای اتوبوسرانی، در ادامه این مراسم به اعتصاب کارکنان شرکت واحد اشاره کرد و گفت: «در سال ۸۴ صدها نفر دستگیر شدند و بعضی از خانواده ها نیز تهدید شدند. از جمله دفاع کنندگان از ما دوستان تحکیمی بودند که آن زمان در خلال برنامه ای در حسینیه ارشاد بچه های تحکیم به جمع آوری کمک برای خانواده ها پرداختند و مردم هم استقبال خوبی از این مسئله کردند. دوستان دفتر تحکیم وحدت، از جمله آقای هاشمی، به ما همواره انگیزه می دادند که راه خود را محکم تر برویم. باید از این حیث به خانواده های آن ها تبریک گفت. به نظر من تاثیرگذاری دانشجویان در جامعه بسیار بالاست و ما هم دغدغه های آن ها را درک می کنیم و آن ها را تنها نمی گذاریم.»</p>
<p>رضوی در ادامه با اعتراض به بازداشت منصور اسانلو افزود: «علاوه بر آقای اسانلو که از یک سال پیش تاکنون در زندان هستند، آقای غلامرضا حسینی ماه گذشته فقط برای پیگیری یک کار اداری مراجعه کرده بود که او را بلافاصله همان جا بازداشت کردند و از آن موقع تا الان هیچ خبری از ایشان در دست نیست. ما تقاضای آزادی ایشان را داریم. اگر جامعه آزاد باشد دیگر شاهد این بازداشت ها نخواهیم بود. بارها مسئولین اعلام کرده اند که ما زندانی سیاسی نداریم. اگر زندانی سیاسی نداریم پس این همه فعالین سیاسی و اجتماعی که بازداشت کرده اند، چه هستند؟!»</p>
<p><strong>زهره ارزنی: هدایت مبتکر کمسیون زنان دفتر تحکیم بود که از آن زمان بحث پیوند جنبش دانشجویی و زنان مطرح شد</strong></p>
<p>زهره ارزنی، از فعالین کمپین یک میلیون امضا، نیز در سخنان کوتاهی به تجلیل از فعالیت های بهاره هدایت در جنبش دانشجویی و جنبش زنان پرداخت. به گزارش خبرنامه امیرکبیر ارزنی با اشاره به دوستی خود با بهاره هدایت و فعالیت های او، گفت: «بهاره هدایت مبتکر کمسیون زنان دفتر تحکیم وحدت بود که از آن زمان بحث پیوند جنبش دانشجویی و زنان را مطرح کرد و موفق شد از این طریق دغدغه های زنان را دفتر تحکیم وحدت پیگیری کند. من یقین دارم بهاره هدایت در روز جزا که در و دیوارهای زندان گواهی خواهند داد سرافراز و سربلند خواهد بود.»</p>
<p><strong>الیاس خلج: دانشجویان دانشگاه آزاد در راه آزادیخواهی هزینه های زیادی می دهند ولی توجهی به آنها نمی شود</strong></p>
<p> الیاس خلج، از فعالین دانشجویی دانشگاه آزاد، در ادامه این برنامه به سلمان سیما و مهدی خدایی، از فعالین در بند دانشگاه آزاد، اشاره کرد و گفت: «متاسفانه بر خلاف درگیری دولت نهم با دانشگاه آزاد، باز دانشجویان آزاد هم هیچ حقی برای انتقاد ندارند. امیدوارم دانشجویان، که محق ترین اشخاص هستند، به جای محرومیت از تحصیل و بازداشت، به حرف و انتقادشان توجه شود. دانشجویان دانشگاه آزاد در راه آزادیخواهی هزینه های زیادی می دهند که چندان توجهی به آن ها نمی شود که امیدوارم پس از این وضعیت آن ها با حساسیت بیشتری پیگیری شود.»</p>
<p><strong>مهدیه گلرو: پیگیری وضعیت دختران دانشجو توسط بهاره هدایت خاری در چشم اقتدارگرایان بود</strong></p>
<p> مهدیه گلرو، عضو کمیسیون زنان دفتر تحکیم، به فعالیت های بهاره هدایت در یک سال گذشته اشاره کرد و اظهار داشت: «بهاره بعد از ۱۸ تیر سال گذشته همراه با دیگر اعضای شورای مرکزی یک ماه سلول انفرادی را تحمل کرد. خیلی از افراد بعد از زندان دیگر قادر به ادامه فعالیت های خود نیستند ولی بهاره برگشت و فعالیتش در کمیسیون زنان ادامه داد. ما ۴ مورد تجاوز به دختران دانشجو در چند سال اخیر در دانشگاه های کشور داشتیم که بهاره هدایت در این زمینه بسیار فعالانه و دلسوزانه عمل کرد. بهاره همچنین همواره پیگیر محرومیت از تحصیل دختران دانشجو بود. پس از ستاره دار دانشجویان بهاره در کمیته دفاع از حق تحصیل خیلی فعال بود. در کل پیگیری وضعیت دختران دانشجو توسط بهاره خصوصا جریان دانشگاه زنجان خاری در چشم اقتدارگرایان بود.»</p>
<p><strong>ضیاء نبوی: ستاره دار شدن و محرومیت از تحصیل در دانشگاه برابر با اعدام فرد در جامعه است</strong></p>
<p>ضیاء نبوی، از دانشجویان ستاره دار و محروم از تحصیل، به آمار دانشجویانی که در مقطع کارشناسی ارشد از تحصیل محروم شده اند اشاره کرد و گفت: «تعداد دانشجویان ستاره دار در سال ۸۵، ۱۷۰۰ نفر بودند که در نهایت با پیگیری هایی که انجام شد تنها ۱۵ نفر نتوانستند ادامه تحصیل بدهند. سال گذشته، ۸۶، به ۵۰ نفر اصلا کارنامه داده نشد. امسال هم مثل پارسال بوده و تقریبا همین تعداد موفق به دریافت کارنامه نشده اند. ستاره دار شدن و محرومیت از تحصیل در دانشگاه برابر با اعدام فرد در جامعه است. من به آقای نوربخش، مسئول گزینش سازمان سنجش، گفتم ما اگر جرمی مرتکب شده ایم ما را به دادگاه ببرید و مجازات کنید، این چه ربطی به درس خواندن دارد؟! به نظر من کمیته دفاع از حق تحصیل دفتر تحکیم اگر جدی گرفته شود می تواند بسیار مفید باشد.»</p>
<p> به گزارش خبرنامه امیرکبیر این فعال دانشجویی در ادامه به دغدغه های فعالین دانشجویی اشاره کرد و افزود: «من بسیار خوشحالم که عده ای این گونه دغدغه فعالیت دارند. بهترین دوستان من در طول دوران دانشجویی کسانی بودند که فعالیت می کردند و هزینه پرداخت می کردند. انسانی که حاضر باشد تمام داشته هایش را به خطر اندازد نشان می دهد که عقیده ای دارد که نمی توان آن عقیده را از او گرفت. لازم است در اینجا به نقش حمایت خانواده ها در فعالیت دانشجویان اشاره کنم. تمام فعالین می دانند که خانواده ها چندان همکاری از خود نشان نمی دهند. اگر همکاری خانواده ها با فعالیت های فرزندانشان همراه شود بسیار بسیار مفید خواهد بود.»</p>
<p><strong> خانم پیشدادیان: امیدوارم سال آینده دانشجویی در بند نباشد و تنها جشن مبعث را برگزار کنیم</strong></p>
<p> در پایان این مراسم خانم پیشدادیان، مادر محمد هاشمی، ضمن تشکر از کلیه میهمانان و برگزارکنندگان این برنامه گفت: «خیلی متشکرم که تشریف آوردید و از محمد، بهاره و دیگر دانشجویان در بند حمایت کردید. امیدوارم این اتحاد و همبستگی همواره وجود داشته باشد و سال آینده بار دیگر دور هم جمع شویم و دیگر دانشجویی در بند نباشد و تنها جشن مبعث را برگزار کنیم.»</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=2496 by HTTrack Website Copier/3.x [XR&CO'2014], Sat, 17 May 2025 01:47:07 GMT -->
</html>

