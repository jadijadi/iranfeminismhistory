<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=5066 by HTTrack Website Copier/3.x [XR&CO'2014], Sat, 17 May 2025 02:59:20 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 5066
			<br>
			<br>مسیر:<br> صفحه اول  &gt;  سایت نوشته ها
			<br>
			<br>لینک مستقیم:<span dir=ltr><br>/spip.php?article5066</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">وزارت بهداشت آمارهاي خود را به خاطر داشته باشد /معاون سلامت، با تکذيب شيوع ايدز از راه رابطه جنسي، ارقام رسمي را زير سوال برد </h1>
				
				<!-- finde_surligneconditionnel-->

				<p><small>سه شنبه10 آذر 1388</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>گروه اجتماعي، بنفشه سام گيس؛ روز جهاني ايدز سال 2009، ايران مي تواند لقب فرستنده عجيب ترين پيام درباره اين بيماري را از آن خود کند؛ کشوري که مسوولان آن آمارهاي رسمي خود را هم باور ندارند و در مدت زماني بسيار کوتاه، آنچه را اعلام کرده اند تکذيب مي کنند. کمتر از سه هفته از اعلام آمار سه ماهه ايدز از سوي وزارت بهداشت مي گذرد. در اين آمار که وزارت بهداشت بر سلامت و صحت آن تاکيد دارد، ارقام نشان مي دهد ايدز از طريق رابطه جنسي محافظت نشده و ناايمن رو به افزايش است. اما روز گذشته دکتر حسن امامي رضوي معاون سلامت وزارت بهداشت در گفت وگو با خبرگزاري حامي دولت نتايج آمار وزارتخانه متبوع خود را زير سوال برد و گفت؛ «آمارها، موج سوم ايدز از طريق رابطه جنسي را تاييد نمي کند زيرا بخشي از افزايش موارد ابتلا از طريق رابطه جنسي، به علت کاهش موارد ابتلا از طريق اعتياد تزريقي و کنترل اين بيماري در بين افراد معتاد با آموزش و ارائه سرنگ و کاندوم رايگان بوده که به معناي گسترش اين بيماري از طريق روابط جنسي نيست. بنابراين، ما موج سوم ايدز از طريق رابطه جنسي را تاييد نمي کنيم اما رفتارهاي پرخطر بين جوانان وجود دارد و اين افراد بايد آموزش هاي لازم را براي مراقبت از خود ببينند. افرادي که چند شريک جنسي دارند، بايد به سمت ازدواج هدايت شوند. زناني که از اين طريق امرار معاش مي کنند نيز بايد شغل مناسب پيدا کنند و در نهايت، تمام افرادي که رفتار پرخطر دارند بايد بياموزند که از وسايل پيشگيري استفاده کنند تا خطر انتقال ويروس ايدز از بين برود.» انتقاد امامي رضوي در حالي ابراز شد که آخرين آمار مبتلايان به بيماري HIV/AIDS در ايران که روز 22 آبان سال جاري بر خروجي خبرگزاري هاي کشور قرار گرفت نشان مي دهد علل ابتلا به HIV، تزريق با وسايل مشترک در مصرف کنندگان مواد (8/69 درصد) رابطه جنسي (5/8 درصد)، دريافت خون و فرآورده هاي خوني (2/1 درصد) و انتقال از مادر به کودک (6/0 درصد)،بوده و 93 درصد از مجموع مبتلايان به HIV/AIDS در کشور را مردان و هفت درصد را زنان تشکيل مي دهند. در آمار اعلام شده در مردادماه سال جاري، درصد مبتلايان از راه رابطه جنسي 4/8 درصد ثبت شده است و آمار رسمي اعلام شده در ارديبهشت ماه سال جاري، تعداد مبتلايان از راه رابطه جنسي ناايمن را</p>
<p>2/8 درصد ثبت کرده است. روز گذشته هم سومين سمينار سالانه ايدز ايران، محور بحث خود را بر آموزش روابط جنسي ايمن در جهت جلوگيري از شيوع ايدز در ايران قرار داده بود. دکتر مينو محرز نايب رئيس انجمن حمايت از بيماران عفوني کشور که روز گذشته در افتتاح اين همايش سخن مي گفت به صراحت هشدار داد موارد جديد ابتلا به ويروس اچ اي وي از طريق تماس جنسي محافظت نشده است. هشدار وي با انتقاد از والدين و مسوولان مدارس که در بحث مسائل جنسي با نوجوانان سکوت مي کنند و شوراي سلامت صدا و سيما درخصوص نحوه اطلاع رساني و آموزش به مخاطبان براي پيشگيري از انتقال ايدز از طريق تماس جنسي همراه شد که به زعم دبير علمي سومين سمينار ساليانه ايدز ايران، اين کار خيانت به نسل جوان است که در اين زمينه آگاهي ندارند.محرز اظهار کرد؛ «80 درصد مخاطبان تلويزيون، براي اولين بار کلمه «کاندوم» را از تلويزيون مي شنوند. در چنين شرايطي و در حالي که سن ازدواج در کشور ما بالا رفته و آمار طلاق هم رو به افزايش گذاشته، طبيعي است که تماس جنسي محافظت نشده نيز افزايش يابد که در نتيجه، بايد منتظر شيوع موارد ابتلا به بيماري ايدز از طريق تماس هاي جنسي باشيم.» با استناد آمار موجود، علل ابتلا به HIV در آخرين گزارش رسمي وزارت بهداشت، تزريق با وسايل مشترک در مصرف کنندگان مواد مخدر</p>
<p>(4/69 درصد)، رابطه جنسي (5/8 درصد)، دريافت خون و فرآورده هاي خوني (2/1 درصد) و انتقال از مادر به کودک (6/0 درصد)،بوده است. راه انتقال در9/19 درصد از اين گروه نامشخص مانده است. دکتر مسعود مرداني عضو کميته کشور ايدز وزارت بهداشت اعتقاد دارد که «اين درصد نامشخص، به علت حجب و حيا، رابطه جنسي را کتمان مي کنند؛ بنابراين مي توان گفت نزديک 27 تا 28 درصد موارد ابتلا به ايدز در ايران ممکن است به دليل روابط جنسي باشد.»وي که روز گذشته با خبرگزاري ايسنا گفت وگو مي کرد با هشدار نسبت به الزام مراقبت هاي بيشتر براي زنان جوان و دختران در مقابل اين بيماري بر تغيير اپيدميولوژيک HIV از اعتياد تزريقي به رابطه جنسي تاکيد کرد با اين مبنا که ظرف 10 سال گذشته، اولويت در کنترل ايدز، کاهش آسيب در معتادان تزريقي بود، اما اکنون بايد اولويت ها به سمت آموزش روابط جنسي محافظت شده و ايمن براي گروه هاي در معرض خطر به ويژه جوان ها باشد. به گفته نايب رئيس انجمن حمايت از بيماران عفوني کشور، بررسي ها نشان مي دهد حدود 83 تا 120 هزار فرد مبتلا به اچ اي وي در کشور وجود دارند که تاکنون فقط 20هزار نفر از آنها شناسايي شده اند. نخستين بيمار آلوده به ويروس ايدز در ايران، سال 1365 شناسايي شد و تا ابتداي مهرماه 1388 و با استناد به آمار جمع آوري شده از دانشگاه هاي علوم پزشکي کشور، 20 هزار و 130 نفر مبتلا به HIV/AIDS (افرادي که ويروس اين بيماري وارد بدن شان شده است)، در کشور شناسايي شده اند که از اين تعداد تاکنون دو هزار و 97 نفر مبتلا به ايدز شناسايي شده و سه هزار و 409 نفر نيز به دليل اين بيماري جان خود را از دست داده اند. گزارش هاي وزارت بهداشت از آمار مبتلايان به ايدز نشان مي دهد در سه ماهه دوم امسال روزانه بيش از يک نفر به علت ابتلا به ايدز در کشور فوت کرده است.</p>
<p><a href="http://www.etemaad.ir/Released/88-09-09/213.htm" class='spip_out' rel='external'>اعتماد</a></p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=5066 by HTTrack Website Copier/3.x [XR&CO'2014], Sat, 17 May 2025 02:59:20 GMT -->
</html>

