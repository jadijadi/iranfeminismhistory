<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=3762 by HTTrack Website Copier/3.x [XR&CO'2014], Sat, 17 May 2025 03:52:26 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 3762
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article3762</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre"> وضعیت زنان در ایران (از اسفند 1386 تا بهمن 1387)</h1>
				
				<!-- finde_surligneconditionnel-->

				<p><small>يكشنبه18 &#1575;&#1587;&#1601;&#1606;&#1583; 1387</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><strong>
<h3 class="spip">گزارش «فعالين ايرانی دفاع از حقوق بشر در اروپا و آمريکای شمالی»
<p>به مناسبت روز جهانی زن</p>
</h3>
<p> </strong></p>
<p>تغییر برای برابری : به مناسبت 8 مارس روز جهانی زن و در راستای انعکاس نقض گسترده ، مستمر و برنامه ریزی شده حقوق بشر در ایران، « فعالين ايرانی دفاع از حقوق بشر در اروپا و آمريکای شمالی» گزارش سالانه خود را از وضعیت زنان در ایران به شرح زیر به اطلاع می رساند.</p>
<p>منابع این گزارش مبتنی بر اخباری است که توسط مطبوعات رسمی و نهادهای فعال و موجود در ایران منتشر گردیده است.</p>
<p>ضمناً قابل ذکر است که به علت عدم امکان فعالیت آزاد نهادهای مدنی و وجود سانسور خبری، این گزارش تنها بخش کوچکی از موارد نقض حقوق زنان در ایران را شامل می گردد.</p>
<p>افزایش فرار دختران از خانه ، خودکشی، پائین آمدن سن روسپیگری و اعتیاد در بین دختران و سرکوب عمومی تحت عنوان «طرح ارتقای امنیت اجتماعی» بخشی از مشکلات زنان در ایران است که آمارش در این گزارش موجود نیست.</p>
<p>لازم به توضیح است علت تکراری بودن تعدادی از اسامی بخاطر پرونده های متفاوتی است که این افراد دارند. عده ای از فعالین جنبش زنان بخاطر شرکت در تجمع ۲۲ خرداد ۸۵، شرکت در تجمع ۱۳ اسفند ۸۵ در مقابل دادگاه انقلاب، شرکت در مراسم روز جهانی زن در مقابل مجلس شورای اسلامی، عضویت در کمپین یک میلیون امضاء، وبلاگ نویسی و فعالیت دانشجویی چندین پرونده دارند.</p>
<p>در این گزارش 319 مورد خبر در رابطه با نقض سیتماتیک حقوق زنان در ایران گردآوری شده است. خلاصه بخش از گزارش به این شرح است:</p>
<p>ـ احضار فعالین جنبش زنان به دادگاهها:                                   15 نفر</p>
<p>ـ بازجویی فعالین جنبش زنان در دادگاهها:                                13 نفر</p>
<p>ـ بازداشت فعالین جنبش زنان:	   20 نفر</p>
<p>ـ محاکمه فعالین جنبش زنان:	   14 نفر</p>
<p>ـ صدور حکم زندان برای فعالین جنبش زنان:	   22 نفر</p>
<p>ـ ممنوع الخروج شدن فعالین جنبش زنان:	   6   نفر</p>
<p>ـ صدور قرار وثیقه برای فعالین جنبش زنان:	   10 نفر</p>
<p>ـ فیلترینگ سایتها و وبلاگ های فعالین جنبش زنان:	   30 مورد</p>
<p>ـ حمایت نهادهای بین المللی حقوق بشری از زنان ایران:          50 مورد</p>
<p>ـ نقض حقوق دانشجویان دختر :	    58 مورد</p>
<p>ـ زنان محکوم به اعدام:	    19 نفر</p>
<p>ـ زنانی که به دار آویخته شدند: 	    5 نفر</p>
<p>ـ نقض حقوق زنان روزنامه نگار:	    7 مورد</p>
<p>ـ  بازداشت فعالین سیاسی، فرهنگی و اجتماعی زن:                15 مورد</p>
<p>ـ صدور حکم زندان برای فعالین سیاسی، فرهنگی و اجتماعی زن:  9 مورد</p>
<p>و ....</p>
<p><strong>مشروح گزارش:</strong></p>
<p><strong>احضار فعالین جنبش زنان به دادگاه ها :</strong><br class='autobr' />
1 ـ نسرین افضلی فعال جنبش زنان و از بازداشت شدگان تجمع 13 اسفند 85، به اتهام اقدام علیه امنیت ملی از طریق شرکت در تجمع غیر قانونی، بر هم زدن نظم عمومی و تمرد از دستور پلیس جهت بازجویی به شعبه 13 دادگاه انقلاب تهران احضار شد.(میدان زنان 10/12/86)</p>
<p>2 ـ رضوان مقدم فعال جنبش زنان و از بازداشت شدگان تجمع 13 اسفند 85، جهت بازجویی به شعبه 13 دادگاه انقلاب تهران احضار شد.(میدان زنان 13/12/86)</p>
<p>3 ـ روناک صفارزاده فعال جنبش زنان که از 7 ماه پیش در زندان سنندج بسر می برد به اتهام اقدام علیه امنیت ملی و محاربه جهت محاکمه به شعبه اول دادگاه انقلاب سنندج احضار شد.<br class='autobr' />
(سازمان دفاع از حقوق بشر کردستان 8/2/87)</p>
<p>4 ـ مریم حسین خواه از فعالان جنبش زنان و از بازداشت شدگان 13 اسفند 85 جهت محاکمه به دادگاه انقلاب احضار شد.(تغییر برای برابری 23/2/87)</p>
<p>5 ـ جلوه جواهری از فعالان کمپین یک میلیون امضا به اتهام اقدام علیه امنیت ملی جهت محاکمه به شعبه 13 دادگاه انقلاب تهران احضارشد. وی سال گذشته به مدت یک ماه بازداشت گردید و سپس با قرار وثیقه پنج میلیون تومانی از زندان آزاد شد.(مدرسه فمینیستی 28/2/87)</p>
<p>6 ـ پروین اردلان فعال جنبش زنان بخاطر فعالیت در سایتهای"تغییر برای برابری" و "زنستان" به اتهام اقدام علیه امنیت ملی از طریق فعالیت تبلیغی علیه نظام جهت محاکمه به شعبه 13 دادگاه انقلاب تهران احضار شد.<br class='autobr' />
(تغییر برای برابری 5/3/87)</p>
<p>7 ـ محبوبه حسین زاده از فعالان جنبش زنان و از بازداشت شدگان 13 اسفند 85 جهت محاکمه به دادگاه انقلاب تهران احضار شد.(تغییر برای برابری 7/3/87)</p>
<p>8 ـ مریم حسین خواه فعال جنبش زنان به علت فعالیت در سایتهای زنستان و تغییر برای برابری به اتهام اقدام علیه امنیت ملی از طریق فعالیت تبلیغی علیه نظام جهت محاکمه به شعبه 13 دادگاه انقلاب تهران احضار شد . نامبرده سال گذشته در رابطه با همین پرونده بازداشت و مدت 45 روز در زندان اوین بسر برد.<br class='autobr' />
(تغییر برای برابری 9/3/87)</p>
<p>9 ـ شهناز غلامی روزنامه نگار و فعال مسائل زنان در آذربایجان به اتهام تبلیغ علیه نظام، جهت محاکمه به شعبه یک دادگاه انقلاب تبریز احضار شد. (مدرسه فمنیستی 19/4/87)</p>
<p>10 ـ محبوبه کرمی رو زنامه نگار و فعال جنبش زنان که از 24 خرداد در بند زنان زندان اوین در بازداشت به سرمی برد به دادگاه انقلاب احضار شد. وی تا کنون از سوی مقامات قضائی تفهیم اتهام نشده و از ملاقات با وکیل خود نیز جلوگیری می کنند. نامبرده به بيماري نامعلومي مبتلا گرديده است و مکرراً دچار "سرگيجه هاي طولانی و حالت تهوع" مي شود.  دادگاه برای آزادی وی قرار وثیقه صد میلیون تومانی صادر کرده است. محبوبه کرمی توان مالی تودیع وثیقه تعیین شده را را ندارد.  (مدرسه فمنیستسی 12/5/87)</p>
<p>11 ـ خدیجه مقدم فعال از اعضای کمیته مادران کمپین یک میلیون امضاء و مادران صلح به همراه همسرش دکتر اکبر خسرو شاهی جهت محاکمه به شعبه 15 دادگاه انقلاب احضار شدند .( تغییر برای برابری 27/5/87)</p>
<p>12 ـ سولماز ایگدر خبرنگار کانون زنان ایرانی، دانشجوی رشته کامپیوتر دانشگاه آزاد، دانشجوی رشته علوم اجتماعی دانشگاه پیام نور، همکار سازمان های غیر دولتی کودکان کار، زنان سرپرست خانوار و خانه بچه های کار شوش جهت محاکمه به شعبه 31 دادگاه انقلاب، مستقر در شهر ری احضار شد. نامبرده همزمان با بیستمین سالگرد کشتار زندانیان سیاسی در مقابل گورستان خاوران بازداشت و پس از 12 روز زندان انفرادی با قرار وثیقه 100 میلیون تومانی آزاد شد. (کانون زنان ایرانی 21/7/87)</p>
<p>13 ـ ناهید کشاورز، محبوبه حسین زاده، سعیده امین و سارا امینیان از فعالان کمپین یک میلیون امضاء جهت محاکمه به دادگاه احضار شدند. (مدرسه فمنیستی 5/8/87)</p>
<p>14 ـ نسرین ستوده وکیل کمپین یک میلیون امضاء و جلوه جواهری از اعضای اولیه کمپین یک میلیون امضاء و از بازداشت شدگان 22 خرداد 87 جهت بازجویی به شعبه اول دادیاری امنیت دادگاه انقلاب تهران احضار شدند.(مدرسه فمینستی 25/10/87)</p>
<p><strong>بازجویی فعالین جنبش زنان:</strong></p>
<p>1 ـ مریم حسین خواه عضو مرکز فرهنگی زنان و از اعضای کمپین یک میلیون امضاء به اتهام اقدام علیه امنیت ملی از طریق تبلیغ علیه نظام در دادیاری ویژه امنیت دادسرای انقلاب تهران مورد بازجویی قرار گرفت. نامبرده در 27 آبان بازداشت و در 12 دی با قرار وثیقه از زندان آزاد گردید.(تغییر برای برابری 12/12/86)</p>
<p>2 ـ پروین اردلان فعال جنبش زنان و عضو کمپین یک میلیون امضا به اتهام فعالیت تبلیغی علیه نظام در شعبه یک دادیاری ویژه امنیت مورد بازجویی قرار گرفت.(تغییر برای برابری زن 17/1/87)</p>
<p>3 ـ نسرین ستوده وکیل دادگستری و فعال جنبش زنان و منصوره شجاعی عضو مرکز فرهنگی زنان ، عضو کمپین یک میلیون امضاء، از اعضای تحریریه سایت مدرسه فمینیستی و از فعالان جنبش زنان به اتهام اقدام علیه امنیت ملی از طریق رابطه غیر متعارف با ایرانیان خارج از کشور در دادگاه انقلاب مورد بازجوئی قرار گرفتند. شیرین عبادی وکیل مدافع نامبردگان اعلام کرد: موکلین من به مناسبت روز جهانی زن به دعوت تعدادی از زنان ایرانی اهل جنوب لارستان که ساکن دبی هستند، عازم دبی بودند که در فرودگاه مانع خروج آنان شدند. منصوره شجاعی، طلعت تقی نیا و پروین اردلان از اعضای کمپین یک میلیون امضاء بطور رسمی ممنوع الخروج شده اند. (مدرسه فمینیستی 24/4/87)</p>
<p>4 ـ سارا لقمانی، نفیسه آزاد و فریده غایب از فعالان جنبش زنان و از بازداشت شدگان 23 خرداد 87 به اتهام اخلال در نظم عمومی و تمرد از پلیس در شعبه یک دادیاری ویژه امنیت دادگاه انقلاب تهران مورد بازجوئی قرار گرفتند. برای هر یک از این فعالان قرار کفالتی به مبلغ 50 میلیون تومان صادر شد. (کانون زنان ایرانی 28/5/87)</p>
<p>5  ـ ژیلا بنی یعقوب روزنامه نگار، عضو کمپین یک میلیون امضاء و سردبیر وب سایت کانون زنان ایرانی، به اتهام اخلال در نظم عمومی و تمرد از فرمان پلیس، در شعبه یکم دادیاری امنیت دادسرای انقلاب تهران توسط بازپرس سبحانی مورد بازجوئی قرار گرفت. در جلسه بازجوئی از حضور مینا جعفری وکیل مدافع ژیلا بنی یعقوب جلوگیری بعمل آمد. بازپرس سبحانی گفت: پرونده موکلتان امنیتی است و حق ندارید در جلسه حضور داشته باشید. (کانون زنان ایرانی 16/6/87)</p>
<p>6 ـ پرستو اللهیاری از فعالان کمپین یک میلیون امضاء در دادگاه انقلاب تهران توسط قاضی سبحانی مورد بازجوئی قرار گرفت. ماموران امنیتی ضمن تفتیش خانه و ضبط لپ تاپ، دفترچه های تاثیر قوانین بر زندگی زنان، سی دی، کتاب و آلبوم شخصی نامبرده را با خود بردند. (تغییر برای برابری 1/8/87)</p>
<p>7 ـ عالیه مطلب زاده یکی از 9 نفر بازداشت شدگان 23 خرداد سال جاری به اتهام اخلال در نظم عمومی و تمرد در برابر پلیس در شعبه اول دادیاری امنیت دادگاه انقلاب تهران مورد بازجویی قرار گرفت. از سوی دادگاه برای نامبرده مبلغ 50 میلیون تومان قرار کفالت صادر شد.(تغییر برای برابری 17/9/87)</p>
<p>8 ـ پرستو الهیاری از اعضای کمپین یک میلیون امضاء به اتهام اقدام علیه نظام در شعبه یک امنیت دادگاه انقلاب تهران توسط قاضی سبحانی مورد بازجویی قرار گرفت. از سوی دادگاه برای نامبرده مبلغ 50 میلیون تومان قرار کفالت صادر شد.(تغییر برای برابری 18/9/87)</p>
<p>9 ـ ناهید میرحاج عضو کمپین یک میلیون امضاء و از بازداشت شدگان 23 خرداد 87 به اتهام تبلیغ علیه نظام ، اخلال در نظم عمومی و تمرد از دستورات پلیس در دادسرای انقلاب توسط قاضی سبحانی مورد بازجویی قرار گرفت. (تغییر برای برابری 22/10/87)</p>
<p>10 ـ روناک صفارزاده فعال کمپین یک میلیون امضاء و عضو انجمن زنان آذر مهر کردستان به اتهام مشارکت در اعتصاب غذای زندانیان سیاسی و مدنی کرد ، در دادگاه مورد بازجویی قرار گرفت.<br class='autobr' />
( انجمن زنان آذر مهر کردستان 25/10/87)</p>
<p>11 ـ جلوه جواهری عضو کمپین یک میلیون امضاء و از بازداشت شدگان 23 خرداد سال جاری به اتهام تجمع و تبانی به قصد برهم زدن امنیت کشور ، اخلال در نظم عمومی و تمرد در برابر پلیس در دادیاری شعبه یکم امنیت دادگاه انقلاب مورد بازجویی قرار گرفت و قرار کفالت 50 میلیونی تومانی برای جلوه جواهری صادر شد.<br class='autobr' />
(تغییر برای برابری 21/11/87)</p>
<p>12 ـ نسرین ستوده وکیل فعالان حقوق زنان و از بازداشت شدگان 23 خرداد سال 87 در مقابل گالری راه ابریشم در تهران به اتهام اخلال در نظم و تمرد در برابر پلیس در شعبه یکم دادیاری ویژه امنیت دادگاه انقلاب مورد بازجویی قرار گرفت . قرار وجه التزام یک میلیون تومانی با قید حضور در حوزه قضایی تهران برای این فعال حقوق زنان صادر شد . (تغییر برای برابری 26/11/87)</p>
<p><strong>بازداشت فعالین جنبش زنان:</strong></p>
<p>1 ـ نه نفر از فعالان جنبش زنان توسط نیروهای امنیتی بازداشت شدند. به مناسبت 22 خرداد روز همبستگی زنان قرار بود مراسمی در گالری راه ابریشم تهران برگزار شود که به علت فشار نیروهای امنیتی مراسم لغو گردید. ژیلا بنی یعقوب روز نامه نگار و مسئول سایت کانون زنان ایرانی، نسرین ستوده وکیل دادگستری، جلوه جواهری، آیدا سعادت، فریده غائب، ناهید میر حاج، سارا لقمانی، نفیسه آزاد و عالیه مطلب زاده عکاس از فعالان کمپین یک میلیون امضاء پس از یک شب بازداشت و بازجویی با قید ضمانت آزاد شدند.<br class='autobr' />
(کانون زنان ایرانی 24/3/87)</p>
<p>2 ـ محبوبه کرمی از اعضای کمپین یک میلیون امضاء در نزدیکی پارک ملت تهران توسط نیروهای امنیتی بازداشت شد.( تغییر برای برابری 25/3/87)</p>
<p>3 ـ زینب بایزیدی فعال جنبش زنان، عضو سازمان دفاع از حقوق بشر کردستان و از فعالان کمپین یک میلیون امضاء در مهاباد به حکم دادگاه انقلاب توسط نیروهای اداره اطلاعات بازداشت شد. (تغییر برای برابری 19/4/87)</p>
<p>4 ـ فاطمه گفتاری دبیر کمیته مادران صلح و آشتی کردستان، عضو انجمن زنان آذر مهر کردستان و مادر دانشجوی زندانی، یاسر گلی، که به اتهام تبلیغ بر علیه نظام در دادگاه به 3 ماه حبس تعزیری محکوم شده بود، بازداشت و به زندان مرکزی سنندج منتقل شد. (فعالان حقوق بشر در ایران 9/6/87)</p>
<p>5 ـ نگین شیخ الاسلامی مؤسس و دبیر انجمن زنان آذر مهر کردستان و فعال حقوق بشر توسط ماموران امنیتی در تهران بازداشت شد. دو تن از مامورین امنیتی برای کنترل رفت و آمدها و تماسهای تلفنی تا روز بعد در منزل خانم شیخ الاسلامی باقی ماندند. (سازمان دفاع از حقوق بشر کردستان 16/7/87)</p>
<p>6 ـ عشا مومنی دانشجو، عکاس، فعال جنبش زنان و از اعضای کمپین یک میلیون امضا در کالیفرنیا، در روز 24 مهر در بزرگراه مدرس تهران توسط نیروهای امنیتی بازداشت و به بند 209 زندان اوین منتقل گردید. مامورین امنیتی ضمن بازرسی منزل، کامپیوتر و فیلم های ضبط شده برای پروژه دانشجویی او را، با خود به زندان اوین بردند. عشا مومنی دانشجوی رشته کارشناسی ارشد ارتباطات و هنر در دانشگاه ایالتی کالیفرنیا نور تریج است و دو ماه پیش برای دیدار با خانواده و انجام کار دانشجویی اش به ایران بازگشته بود.(تغییر برای برابری 28/7/87)</p>
<p>7 ـ شهناز غلامی روزنامه نگار، فعال حقوق زنان، مدیر وبلاگ آذر زن و عضو انجمن خبرنگاران زن، توسط نیروهای امنیتی بازداشت شد. نامبرده از سال 68 تا 73 به مدت 5 سال بدلیل فعالیتهای سیاسی در زندان تبریز محبوس بوده است. (ساوالان سسی 20/8/87)</p>
<p>8 ـ مهری مشرفی 53 ساله از اعضای کمیته مادران کمپین یک میلیون امضاء به همراه همسرش عباس جوادی دوست 57 ساله، و دو فرندش بنامهای بهاره 24 ساله و پیمان 17 ساله در روز اول آذر ماه توسط مامورین امنیتی بازداشت و در بند 209 زندان اوین بسر می بردند. آنها پس از 37 روز به بند عمومی منتقل شده اند . دختر و پسر خانواده از زندان آزاد شدند. این خانواده در روز اول آذر ماه هنگامی که به سر مزار عمومی خود در بهشت زهرا رفته بودند بازداشت شدند .(مدرسه فمنیستی 8/10/87)</p>
<p>9 ـ نفیسه آزاد، بیگرد ابراهیمی و یک نفر دیگر از اعضای کمپین یک میلیون امضاء در منطقه کوهستان توچال تهران، هنگام جمع آوری امضاء و گفتگو با مردم توسط پلیس کوهستان بازداشت و پس از چند ساعت به بازداشتگاه وزرا منتقل شدند. (تغییر برای برابری 11/11/87)</p>
<p><strong>محاکمه فعالین جنبش زنان:</strong></p>
<p>1 ـ شهلا انتصاری فعال جنبش زنان ، از اعضای کمپین یک میلیون امضا، از بازداشت شدگان تجمع 22 خرداد و 13 اسفند 86 در شعبه 13 دادگاه انقلاب تهران محاکمه شد.(تغییر برای برابری 6/12/86)</p>
<p>2 ـ امیر یعقوبعلی از اعضای کمپین یک میلیون امضاء به اتهام اقدام علیه امنیت ملی و تبلیغ علیه نظام در شعبه 15 دادگاه انقلاب تهران محاکمه شد.وی در تابستان به مدت 28 روز در بازداشت بسر برد و سپس با قرار وثیقه 20 میلیون تومانی از زندان آزاد شد.(تغییر برای برابری 6/12/86)</p>
<p>3 ـ هانا عبدی دانشجوی 21 ساله و از اعضای کمپین یک میلیون امضا که از 7 ماه پیش در زندان بسر می برد، به اتهام اجتماع و تبانی برای ارتکاب به جرم در شعبه دوم دادگاه انقلاب سنندج محاکمه شد.<br class='autobr' />
(ادوار نیوز 21/2/87)</p>
<p>4 ـ راحله عسگری زاده و نسیم خسروی از اعضای کمپین یک میلیون امضاء به اتهام اقدام علیه امنیت ملی از طریق فعالیت تبلیغی علیه نظام در شعبه 13 دادگاه انقلاب تهران محاکمه شدند. این دو فعال جنبش زنان در بهمن ماه گذشته هنگام جمع آوری امضاء در پارک دانشجو توسط ماموران امنیتی بازداشت و پس از 13 روز با قید کفالت 10 میلیون تومانی از زندان آزاد شدند.(تغییر برای برابری 30/4/87)</p>
<p>5 ـ ناهید جعفری عضو مرکز فرهنگی زنان و کمپین یک میلیون امضاء در شعبه 17 دادگاه تجدید نظر استان تهران محاکمه و تبرئه شد.( تغییری برای برابری 28/5/87)</p>
<p>6 ـ محبوبه کرمی از فعالین کمپین یک میلیون امضاء به اتهام اجتماع و تبانی به قصد برهم زدن امنیت ملی و اخلال در نظم عمومی در شعبه 15 دادگاه انقلاب تهران محاکمه شد. این روزنامه نگار در 24 خرداد توسط نیروهای امنیتی بازداشت و پس از تحمل 70 روز زندان با قرار وثیقه 100 میلیون تومانی از زندان اوین آزاد شد. (تغییر برای برابری 11/8/87)</p>
<p>7 ـ خدیجه مقدم از فعالان کمپین یک میلیون امضاء به اتهام فعالیت تبلیغی علیه نظام، اجتماع و تبانی به قصد بر هم زدن امنیت کشور و نیز تمرد و سرپیچی از دستور پلیس در شعبه 15 دادگاه انقلاب تهران محاکمه شد. همچنین همسر وی دکتر علی اکبر خسرو شاهی به علت اطلاع رسانی در رابطه با بازداشت خانم مقدم توسط پلیس امنیتی، به اتهام فعالیت تبلیغاتی علیه نظام محاکمه شد. (تغییر برای برابری 13/8/87)</p>
<p>8 ـ محبوبه حسین زاده عضو کمپین یک میلیون امضاء به اتهام اقدام علیه امنیت ملی و اخلال در نظم عمومی در شعبه 15 دادگاه انقلاب تهران محاکمه و تبرئه شد. (تغییر برای برابری 20/8/87)</p>
<p>9 ـ فاطمه گفتاری عضو انجمن زنان آذر مهر کردستان و مادر دانشجوی زندانی یاسر گلی به اتهام تبلیغ برعلیه نظام از طریق اعلام اعتصاب غذا ، در شعبه دوم دادگاه انقلاب سنندج محاکمه شد. وی با قرار وثیقه 50 میلیون تومانی آزاد شد. نامبرده دو هفته پیش از زندان آزاد گردیده است.( انجمن زنان آذر مهر 29/8/87)</p>
<p>10 ـ پروین اردلان ، جلوه جواهری ، ناهید کشاورز و مریم حسین خواه از اعضای کمپین یک میلیون امضاء بدلیل فعالیت در دو سایت " زنستان " و  " تغییر برای برابری " به اتهام اقدام علیه امنیت کشور و تبلیغ علیه نظام در شعبه 34 دادگاه تجدید نظر استان تهران محاکمه شدند.(تغییر برای برابری 8/11/87)</p>
<p><strong>صدور حکم زندان برای فالین جنبش زنان:</strong></p>
<p>1 ـ ناهید جعفری عضو مرکز فرهنگی زنان، عضو کمپین یک میلیون امضا و از بازداشت شدگان 13 اسفند 85 به اتهام اخلال در نظم عمومی در شعبه 13 دادگاه انقلاب تهران به 6 ماه حبس و 10 ضربه شلاق تعلیقی محکوم شد. لازم به یادآوری است که وی سال گذشته حین بازداشت مورد ضرب و شتم پلیس قرار گرفت و آسیب دید. (تغییر برای برابری 2/2/87)</p>
<p>2 ـ پروین اردلان فعال جنبش زنان، عضو کمپین یک میلیون امضا و از بازداشت شدگان تجمع 13 اسفند 85 به اتهام اجتماع و تبانی غیر قانونی و تمرد از دستور پلیس به قصد بر هم زدن امنیت کشور در شعبه 13 دادگاه انقلاب به 2 سال حبس تعلیقی محکوم شد.(تغییر برای برابری 13/2/87)</p>
<p>3 ـ بدستور ستاد اجرایی اصل 49 قانون اساسی تمام اموال دکتر رویا طلوعی روزنامه نگار و فعال جنبش زنان ضبط و مصادره شد. ستاد اجرایی دستور مصادره سه دانگ از آزمایشگاه متعلق به خانم طلوعی در سنندج را صادر کرده است، سه دانگ دیگر این آزمایشگاه متعلق به دکتر حاجی زاده همسر وی می باشد. چندی پیش مبلغ 100 میلیون تومان از سوی همسر خانم طلوعی به حساب دادگستری واریز شده بود تا وثیقه 100 میلیون تومانی آنها رفع بازداشت شود.(سازمان دفاع از حقوق بشر کردستان 7/3/87)</p>
<p>4 ـ فاطمه گفتاری، مادر دانشجوی زندانی یاسر گلی، عضو کمیته مادران صلح و انجمن زنان آذرمهر کردستان به اتهام نشر اکاذیب، اهانت به مامورین و شرکت در مراسم تعزیه جان باختگان در شعبه سوم دادگاه جزائی سنندج به 18 ماه حبس تعزیری محکوم شد. نامبرده قبلا به همین اتهام در شعبه 103 دادسرای عمومی سنندج به 8 ماه زندان تعزیری محکوم شده بود. (فعالان حقوق بشر در ایران 3/4/87)</p>
<p>5 ـ امیر یعقوبعلی از اعضای کمیته پسران کمپین یک میلیون امضاء در شعبه 54 دادگاه تجدید نظر به یکسال حبس که به مدت 4 سال معلق گردیده، محکوم شد. همچنین نامبرده مکلف شده که هر 4 ماه یکبار خود را به اداره اطلاعات محل زندگی خود معرفی کند. (تغییر برای برابری 11/6/87)</p>
<p>6 ـ پروین اردلان، جلوه جواهری، مریم حسین خواه و ناهید کشاورز از اعضای کمپین یک میلیون امضاء به دلیل نوشتن مقاله در سایت تغییر برای برابری و زنستان در شعبه 13 دادگاه انقلاب به 6 ماه حبس تعزیری محکوم شدند. (تغییر برای برابری 12/6/87)</p>
<p>7 ـ مرضیه مرتاضی لنگرودی فعال جنبش زنان در شعبه 13 دادگاه تجدید نظر استان تهران به 6 ماه زندان و 10 ضربه شلاق و 2 سال تعلیق محکوم شد. (روز 25/6/87)</p>
<p>8 ـ احترام شادفر عضو کمپین یک میلیون امضاء به اتهام اقدام علیه امنیت ملی از طریق تبلیغ علیه نظام جمهوری اسلامی در شعبه 13 دادگاه انقلاب و با تائید شعبه 21 به 6 ماه حبس تعلیقی محکوم شد. مدت تعلیق 2 سال می باشد. (تغییر برای برابری 27/6/87)</p>
<p>9 ـ شهناز غلامی روزنامه نگار و فعال جنبش زنان به اتهام تبلیغ علیه نظام با شکایت سپاه پاسداران استان آذربایجان شرقی و وزارت اطلاعات در شعبه اول دادگاه انقلاب تبریز به 6 ماه زندان محکوم شد. نامبرده از سال 1368 تا 1373 بدلیل فعالیت سیاسی در زندان بسر برده است. (ساوالان سسی 29/6/87)</p>
<p>10 ـ نسرین افضلی روزنامه نگار ، فعال جنبش زنان و از بازداشت شدگان 13 اسفند 85 به اتهام اجتماع غیر قانونی و تبانی به قصد برهم زدن امنیت کشور، اخلال در نظم عمومی و تمرد از دستور پلیس در شعبه 21  دادگاه تجدید نظر استان تهران به 6 ماه حبس و 10 ضربه شلاق تعلیقی محکوم شد.(کارگزاران 2/7/87)</p>
<p>11 ـ روناک صفارزاده عضو انجمن زنان آذر مهر کردستان و کمپین یک میلیون امضاء به جرم خروج غیر قانونی از مرز و استفاده از تجهیزات ماهواره، در شعبه 101 دادگاه عمومی پیرانشهر به 9 ماه حبس تعزیری و پرداخت 200 هزار تومان جریمه نقدی محکوم شد.وی همچنین منتظر حکم شعبه 1 دادگاه انقلاب سنندج می باشد.<br class='autobr' />
(شهرگان 15/7/87)</p>
<p>12 ـ سولماز ایگدر خبرنگار سایت کانون زنان ایرانی در شعبه 31 دادگاه انقلاب شهرری به 6 ماه حبس تعزیری محکوم شد. سولماز ایگدر از فعالان اجتماعی و مدافع حقوق کودک و زنان در روز جمعه نهم شهریور ماه همزمان با بیستمین سالگرد کشتار زندانیان سیاسی در مقابل گورستان خاوران بازداشت شد و پس از تحمل 12 روز زندان انفرادی با قرار وثیقه 100 میلیون تومانی از زندان آزاد شد. (کانون زنان ایرانی 13/8/87)</p>
<p>13 ـ زینب پیغمبرزاده دانشجوی دانشگاه تهران عضو کمپین یک میلیون امضاء و از بازداشت شدگان تجمع 13 اسفند 85 در شعبه 21 دادگاه تجدید نظر  استان تهران به اتهام فعالیت تبلیغی علیه نظام و اجتماع و تبانی به قصد برهم زدن امنیت کشور به یکسال حبس به مدت 3 سال تعلیق و معرفی هر 4 ماه یکبار خود به وزارت اطلاعات محکوم شد. (تغییر برای برابری 12/8/87)</p>
<p>14 رضوان مقدم فعال جنبش زنان، عضو کمپین یک میلیون امضا و از بازداشت شدگان 13 اسفند 85 به اتهام اخلال در نظم عمومی در دادگاه تجدید نظر به 6 ماه حبس و 10 ضربه شلاق محکوم شد. این حکم به مدت 3 سال به حالت تعلیق درآمد.(تغییر برای برابری 14/8/87)</p>
<p>15 ـ معصومه ضیاء فعال حقوق زنان و از بازداشت شدگان تجمع 22 خرداد 85 به اتهام شرکت در تجمع غیر قانونی در شعبه 21 دادگاه تجدید نظر استان تهران به یکسال حبس تعلیقی به مدت سه سال و معرفی هر 4 ماه یکبار خود به نیروی انتظامی محکوم شد. همچنین در رابطه با همین پرونده به اتهام اخلال در نظم عمومی در دادگاه عمومی به پرداخت 200000 تومان جریمه نقدی بدل از حبس و شلاق محکوم شد.<br class='autobr' />
(کانون زنان ایرانی 17/8/87)</p>
<p>16 ـ دلارام علی فعال جنبش زنان و از بازداشت شدگان تجمع 22 خرداد 1385 به اتهام اخلال در نظم و آسایش عمومی در شعبه 21 دادگاه تجدید نظر استان تهران به 4 ماه حبس و 10 ضربه شلاق (قابل تبدیل به جزای نقدی) محکوم شد. (تغییر برای برابری 26/8/87)</p>
<p>17 ـ زینب بایزیدی فعال کمپین یک میلیون امضاء ، عضو انجمن زنان آذر مهر کردستان و عضو پیشین سازمان دفاع از حقوق بشر کردستان که در دادگاه تجدید نظر به 4 سال حبس و تبعید محکوم شده بود . از زندان مرکزی مهاباد به زندان زنجان تبعید گردید. (انجمن زنان آذر مهر کردستان 27/8/87)</p>
<p>18 ـ هانا عبدی فعال حقوق زنان و عضو انجمن زنان آذر مهر کردستان که از 14 ماه پیش در زندان بسر می برد ، در دادگاه تجدید نظر به 18 ماه زندان و تبعید به زندان " رزن " در نزدیکی همدان محکوم شده بود . هنگامی که نامبرده به تبعیدگاه رزن برده می شود مقامات قضایی متوجه می شوند که زندان رزن فاقد بند زنان است ، او را به زندان همدان منتقل می کنند . هانا عبدی در زندان تقاضای مرخصی می کند ، قاضی پرونده و دادستانی سنندج از تبعید نامبرده اظهار بی اطلاعی کرده و مجددا پرونده را به دادگاه تجدید نظر می فرستند . دادگاه هانا عبدی را به زندان مشکین شهر در استان اردبیل تبعید می کند. (انجمن زنان آذر مهر کردستان 21/10/87)</p>
<p>19 ـ عالیه اقدام دوست فعال جنبش زنان و از بازداشت شدگان تجمع 22 خرداد 85 در تهران ، در شعبه 15 دادگاه انقلاب تهران و با تائید دادگاه تجدید نظر به 3 سال حبس محکوم شد. این فعال جنبش زنان توسط مامورین امنیتی بازداشت و به بند زنان زندان اوین منتقل گردید.(کانون زنان ایرانی 13/11/87)</p>
<p>20 ـ مهر چهره مشرفی عضو کمیته مادران کمپین یک میلیون امضاء و همسرش عباس جوادی دوست که از اول آذر ماه در بازداشت بسر می برند، به اتهام اقدام علیه امنیت ملی از طریق اجتماع برای تبانی علیه نظام در شعبه 28 دادگاه انقلاب تهران هر کدام به 2 سال زندان محکوم شدند. اجرای حکم آنها برای مدت پنج سال به تعلیق افتاد.(تغییر برای برابری 14/11/87)</p>
<p><strong>ممنوع الخروج</strong></p>
<p>1 ـ پروین اردلان فعال جنبش زنان را که برای دریافت جایزه بنیاد اولاف پالمه با هواپیمای ایر فرانس عازم سوئد بود، بدستور دادستانی از هواپیما پیاده نموده و اعلام کردند ممنوع الخروج می باشد. جمشیدی سخنگوی قوه قضائیه اعلام کرد: پروین اردلان فعال جنبش زنان پرونده ای در شعبه اول دادیاری ویژه امنیت دارد و بدستور وزارت اطلاعات ممنوع الخروج شده است (تغییر برای برابری 12/12/86)</p>
<p>2 ـ منصوره شجاعی فعال جنبش زنان، عضو مرکز فرهنگی زنان و فعال کمپین یک میلیون امضاء در فرودگاه خمینی هنگام سفر به دوبی بدستور ماموران امنیتی نهاد ریاست جمهوری ممنوع الخروج گردید. مدتی پیش طلعت تقی نیا فعال جنبش زنان و عضو مرکز فرهنگی زنان هنگام سفر به مراکش ممنوع الخروج شده بود. همچنین ماموران امنیتی طی تماسی با خانم نسرین ستوده یکی از وکلای کمپین یک میلیون امضاء را هم ممنوع الخروج اعلام کرده بودند.(مدرسه فمینیستی 20/12/86)</p>
<p>3 ـ ماموران امنیتی فرودگاه بین المللی خمینی با ضبط پاسپورت سوسن طهماسبی از فعالان کمپین یک میلیون امضاء برای چهارمین بار از سفر وی جلوگیری کردند. پنج مامور امنیتی منزل نامبرده را بازرسی کرده و تعدادی سی دی، چندین جلد کتاب، دست نوشته ها و تعدادی نوار و کامپیوتر و متون درسی را ضبط کردند.<br class='autobr' />
 (تغییر برای برابری 5/8/87)</p>
<p>4 ـ فرانک فرید فعال جنبش زنان بدستور اداره اطلاعات تبریز از شرکت در کنفرانس حقوق زنان در ترکیه محروم شد. نامبرده دعوت شده بود تا در کنفرانس که برای بررسی حقوق زنان در سه کشور ایران، ترکیه و جمهوری آذربایجان که در شهر استانبول برگزار خواهد شد، شرکت و سخنرانی کند.(کانون زنان ایرانی 6/9/87)</p>
<p>5 ـ نسرین ستوده وکیل دادگستری و فعال حقوق زنان که برای دریافت جایزه بین المللی حقوق بشر ایتالیا به همراه خانواده خود عازم سفر بود، توسط مامورین امنیتی نهاد ریاست جمهوری مستقر در فرودگاه خمینی ممنوع الخروج و پاسپورت وی توقیف گردید.(تغییر برای برابری 20/9/87)</p>
<p>6 ـ علیرضا جمشیدی سخنگوی قوه قضائیه اعلام کرد :عشا مومنی عضو کمپین یک میلیون امضا و دانشجوی دانشگاه کالیفرنیا ممنوع الخروج است . عشا مومنی در تاریخ 28 مهر بازداشت و در تاریخ 21 آبان با قرار وثیقه 200 میلیون تومانی از زندان آزاد شد. (ایسنا 24/10/87)</p>
<p><strong>صدور قرار وثیقه جهت آزادی</strong></p>
<p>1 ـ فاطمه گفتاری عضو انجمن زنان آذر مهر سنندج و مادر دانشجوی زندانی یاسر گلی پس از 36 روز بازداشت با قرار وثیقه 15 میلیون تومانی از زندان آزاد شد.(آسو صالح 1/12/86)</p>
<p>2  ـ راحله عسگری زاده و نسیم خسروی از اعضای کمپین یک میلیون امضاء که به اتهام فعالیت تبلیغی علیه نظام بازداشت شده بودند، پس از 13 روز با قرار کفالت یک میلیون تومانی از زندان اوین آزاد شدند. گفتنی است که طی 18 ماه اخیر 43 نفر از فعالان جنبش زنان دستگیر، متهم و دادگاهی شده اند.<br class='autobr' />
(تغییر برای برابری 7/12/86)</p>
<p>3 ـ خدیجه مقدم 56 ساله فعال جنبش زنان و از اعضای کمیته مادران کمپین یک میلیون امضاء به اتهام تبلیغ علیه نظام، تشویش اذهان عمومی و اقدام علیه امنیت ملی که بدستور قاضی سبحانی توسط ماموران پلیس امنیت بازداشت شده بود ، پس از 9 روز با قرار کفالت از زندان آزاد شد.(تغییر برای برابری 28/1/87)</p>
<p>4 ـ فاطمه (ویدا) دهقانیان از فعالین مدنی ، فرهنگی و از فعالان حزب پان ایرانیست که در روز 24 خرداد توسط نیروهای امنیتی در پارک ملت بازداشت شده بود. پس از تحمل  33 روز انفرادی در بند 209 زندان اوین با قرار وثیقه 100 میلیون تومانی از زندان آزاد شد.(وبلاگ پان ایرانیست 26/4/87)</p>
<p>5 ـ محبوبه کرمی فعال جنبش زنان و از اعضای کمپین یک میلیون امضاء پس از 70 روز بازداشت، با قرار وثیقه 100 میلیون تومانی از زندان اوین آزاد شد. (تغییر برای برابری 5/6/87)</p>
<p>6 ـ سولماز ایگدر خبرنگار وب سایت کانون زنان ایرانی، همکار سازمانهای غیر دولتی کودکان کار، زنان سرپرست خانوار و خانه کار بچه های شوش، دانشجوی رشته کامپیوتر دانشگاه آزاد و دانشجوی علوم اجتماعی دانشگاه پیام نور که در گورستان خاوران توسط نیروهای امنیتی بازداشت شده بود، پس از تحمل 12 روز زندان در سلول انفرادی با قرار وثیقه 100 میلیون تومانی از زندان آزاد شد. (کانون زنان ایرانی 19/6/87)</p>
<p>7 ـ نگین شیخ اسلامی مسئول انجمن زنان آذر مهر کردستان بعد از 49 روز بازداشت در بند 209 زندان اوین با قید وثیقه از زندان آزاد شد.(انجمن زنان آذر مهر کردستان 3/9/87)</p>
<p>8 ـ شهناز غلامی وب نگار ، عضو انجمن روزنامه نگاران زن و فعال حقوق زنان در آذربایجان که به اتهام تشویش اذهان عمومی با شکایت نیروی انتظامی بازداشت شده بود ، پس از 69 روز با قرار وثیقه 20 میلیون تومانی از زندان آزاد شد. نامبرده از 19 آبان در زندان تبریز بسر می برد . وی از اول دی ماه در اعتراض به طولانی شدن مدت بازداشت موقتش به مدت 8 روز دست به اعتصاب غذا زده بود. ( روز آنلاین 30/10/87)</p>
<p>9 ـ نفیسه آزاد، دانشجو و عضو کمپین یک میلیون امضاء که به اتهام اقدام علیه امنیت ملی و تبلیغ علیه نظام در تاریخ 11 بهمن در منطقه کوهستانی توچال در حین جمع آوری امضاء بازداشت شده بود با قرار کفالت 50 میلیون تومانی از زندان آزاد گردید.(تغییر برای برای 15/11/87)</p>
<p><strong>بازرسی و تفتیش منازل</strong></p>
<p>1 ـ پنج مامور امنیتی تحت پوشش مامور مالیاتی به دفتر وکالت شیرین عبادی یورش برده و اقدام به تفتیش نمودند ، ماموران دو عدد کیس کامپیوتر دفتر شیرین عبادی را همراه خود بردند.(تغییر برای برابری 9/10/87)</p>
<p>2 ـ سه تن از ماموران دادسرای ویژه امنیت دادگاه عمومی و انقلاب تهران منزل نفیسه آزاد،آیدا سعادت و الناز انصاری را مورد تفتیش قرار دادند. ماموران امنیتی تعداد زیادی فیلم ، کتاب، دفترچه های یاداشت شخصی و جزوه های کاری و کامپیوتر را ضبط کرده و با خود بردند. الناز انصاری و وحید ملکی همسر نفیسه آزاد مورد ضرب و شتم ماموران قرار گرفتند.(تغییر برای برای 15/11/87)</p>
<p><strong>جلوگیری از تحصیل و برگزاری سمینار:</strong></p>
<p>1 ـ به علت تهدیدات امنیتی مناظره شادی صدر فعال جنبش زنان و وکیل دادگستری با حجت الاسلام رازینی مسئول دفتر نمایندگی نهاد ریاست جمهوری در دانشگاه بوعلی سینا لغو گردید. این مناظره قرار بود در ارتباط با حقوق زنان توسط"انجمن علمی فقه و حقوق دانشگاه بوعلی سینا" برگزار شود. محمد علی عزیزی دبیر انجمن ذکر شده از سوی معاون دانشجویی و فرهنگی دانشگاه تهدید شده بود در صورت برگزاری مناظره به کمیته انضباطی احضار خواهد شد.(خبر نامه بوعلی سینا 29/2/87)</p>
<p>2 ـ زهره اسدپور از اعضای کمپین یک میلیون امضاء و دانشجوی کارشناسی ارشد رشته جامعه شناسی دانشگاه آزاد بدستور وزارت اطلاعات در گزینش رد صلاحیت شد و از تحصیل محروم گردید.(تغییر برای برابری 16/8/87)</p>
<p><strong>فیلتر کردن سایتهای خبری:</strong></p>
<p>1 ـ سایت "مدرسه فمینیستی" که توسط جمع کوچکی از فعالان کمپین یک میلیون امضاء راه اندازی شده بود فیلتر شد.(گویا نیوز 8/12/86)</p>
<p>2 ـ اکثر وب سایتهای متعلق به فعالان جنبش زنان فیلتر شده اند. برای نمونه سایت"زنستان" پس از 7 بار فیلتر شدن کاملا مسدود شد. سایت کانون زنان ایران 2 بار فیلتر شده، سایت میدان یک بار فیلتر شده است.<br class='autobr' />
(کانون زنان ایرانی 26/1/87)</p>
<p>3 ـ دوازده سایت کمپین یک میلیون امضاء در مشهد، اصفهان، شیراز، رشت، اراک، زاهدان و کشورهای آلمان، امریکا، کویت و قبرس و « مردان برای برابری » بطور همزمان بدستور قوه قضائیه فیلتر شدند.<br class='autobr' />
(مدرسه فمینیستی 29/2/87)</p>
<p>4 ـ سایتهای کمپین یک میلیون امضاء در شهرهای آمل, کرج, زابل و همدان به دستور مقامات قضائی فیلتر شدند.(تغییر برای برابری 4/4/87)</p>
<p>5 ـ وبلاگ های چهره زن هنرمند در جوانی، اشکها و ترسها و پرنده خارزار فیلتر شدند.(تغییر برای برابری 12/6/87)</p>
<p>6 ـ سایت کانون زنان ایرانی به فاصله 10 روز برای بار چهارم حک شد. حدود 10 روز پیش وقتی سایت کانون زنان ایرانی گزارشی در مورد وضعیت پرونده زهرا بنی یعقوب، نزدیک به سالگرد وی منتشر کرد، حک شد و این بار نیز بعد از پوشش خبر مراسم سالگرد زهرا حک شد. (تغییر برای برابری 14/7/87)</p>
<p>7 ـ سایت تغییر برای برابری برای هفدهمین بار فیلتر شد. از میان سایتهای کمپین در دیگر شهرها و کشورها، سایتهای کمپین در همدان، زاهدان، آذربایجان، زابل، آمل، ایلام، کرمانشاه، کرج، سوئد و کالیفرنیا فیلتر شده اند. علاوه بر این وبلاگ مردان برای برابری، وبلاگ کار گروه ارث برابر و تصویر برابر فیلتر شده اند. همچنین سایت مدرسه فمینیستی، سایت همبستگی زنان ایران، وبلاگهای زنان از جمله وبلاگ زنانه ها، پرنده خارزار، حوا، کیبرد آزاد،... با تیغ سانسور مواجه شدند.(تغییر برای برابری 5/9/87)</p>
<p>8 ـ وب سایت ما روزنامه نگاریم متعلق به ژیلا بنی یعقوب، روزنامه نگار عضو کمپین یک میلیون امضاء، بدستور مقامات قضائی فیلتر شد.(مدرسه فمینیستی 18/9/87)</p>
<p>9 ـ سایت مدرسه فمینیستی در عمر یک ساله خود، برای نهمین بار فیلتر شد.(مدرسه فمینیستی15/11/87)</p>
<p><strong>حمایت نهادهای حقوق بشری بین المللی از زنان ایران:</strong></p>
<p>1 ـ فدراسیون بین المللی جامعه های حقوق بشر و سازمان جهانی مبارزه با شکنجه در رابطه با دستگیری نسیم خسروی و راحله عسگری زاده از اعضای کمپین یک میلیون امضاء با انتشار بیانیه ای خطاب به مقامات ایران خواسته های خود را به این شرح مطرح کردند: تحت هر شرایطی، سلامت روحی و جسمانی نسیم خسروی و راحله عسگری زاده و همچنین دیگر فعالان کمپین یک میلیون امضاء را تضمین کنند. هرچه سریعتر و بدون هیچ گونه قید و شرطی راحله عسگری زاده و نسیم خسروی را آزاد کنند، زیرا دستگیری و بازداشت آنان کاملا خود سرانه می باشد. سریعا به هرگونه اقدام تهدید آمیز و آزار دهنده، از جمله در سطوح قضایی، بر ضد مدافعان حقوق بشر در ایران پایان دهند. به مواد اعلامیه مدافعان حقوق بشر، تصویب شده در مجمع عمومی سازمان ملل متحد در 9 دسامبر 1998 احترام گذاشته و آن را رعایت کنند. بطور کلی، تحت هر شرایطی اطمینان دهند که مفاد حقوق بشر و آزادیهای اصلی در ایران مطابق با اعلامیه جهانی حقوق بشر و دیگر عهد نامه های بین المللی و منطقه ای که ایران نیز آنها را به رسمیت شناخته رعایت خواهند شد.(گویا 3/12/86)</p>
<p>2 ـ سازمان عفو بین الملل با انتشار گزارشی تحت عنوان ایران: مدافعان حقوق زنان با سرکوب مبارزه می کنند، اعلام کرد که مقامات ایران باید به آزار مدافعان حقوق زنان خاتمه دهند و برای از میان برداشتن قوانین تبعیض آمیزی که این مدافعان بدنبال تغییر آن هستند اقدامات سریعی به عمل آورند. مدیر برنامه خاور میانه و شمال آفریقا در عفو بین الملل گفت: حکومت ایران به جای این که با کاربرد ابزارهای قدرت خود کسانی را که اعتراض و حق خواهی می کنند مورد سرکوب و ارعاب قرار دهد، باید گامهایی برای بررسی تبعیضات دیر پای قانونی و دیگر تبعیض ها علیه زنان، که نیمی از جمعیت کشور را تشکیل می دهند بردارد. جکومت ایران باید مدافعان حقوق زنان را که زندانی شده اند آزاد کند و بازداشت و آزار کسانی را که بصورت مسالمت آمیز به استفاده از حقوق آرادی بیان، تشکل و تجمع می پردازند، متوقف نماید.در این گزارش به قوای قضائیه، مقننه و مجریه و رهبر توصیه شده از سرکوب خودداری کنند و قوانین تبعیض آمیز را اصلاح کنند و از جامعه بین الملل درخواست شده: بر مقامات ایران فشار وارد کنید تا به تعهدات خود تحت میثاق بین المللی حقوق مدنی و سیاسی که حق آزادی بیان، تشکل و اجتماع را برسمیت شناخته است، عمل کنند و به اعلامیه سازمان ملل درباره مدافعان حقوق بشر پایبند باشند. به مقامات ایران فشار آورید تا همه مدافعان حقوق زنان را که زندانی وجدان هستند آزاد کنند و همه احکامی را که صرفا در رابطه با استفاده مسالمت آمیز از حقوق آزادی بیان و تشکل علیه آنان صادر شده مورد بازنگری قرار دهند. از همه نفوذ ممکن برای حمایت از مدافعان حقوق زنان در ایران و توانمند ساختن آنان به انجام کارشان بدون ترس از واکنش تلافی جویانه، بهره بگیرد.(اخبار روز 10/12/86)</p>
<p>3 ـ بدنبال صدور حکم زندان برای پرناز عظیما خبرنگار رادیو فردا گزارشگران بدون مرز با انتشار بیانیه ای اعلام کرده دولت جمهوری اسلامی نشان داده است که ناتوان از پذیرش انتقاد است و حق اطلاع رسانی را "تهدید برای امنیت ملی" خود تلقی می کند. ما از مقامات مسئول خواهان صدور منع تعقیب قضائی برای روزنامه نگاران و باز انتشار همه نشریات توقیف شده هستیم .(گزارشگران بدون مرز 13/12/86)</p>
<p>4 ـ سازمان عفو بین الملل با انتشار بیانیه ای خطاب به رئیس قوه قضائیه ایران صدور حکم اعدام برای پنج زن به اسامی شهربانو ندام 50 ساله، طیبه حجتی، سهیلا 28 ساله، اکرم مهدوی 32 ساله، زهرا عجلی 30 ساله را محکوم کرد. این سازمان در تمام شرایط با مجازات اعدام مخالف است. بر پایه آمار خبرگزاری فرانسه در سال گذشته میلادی 298 تن در ایران در ملاء عام اعدام شده اند. مجازات اعدام در 101 کشور دنیا لغو شده است . در 22 کشور دیگر نیز مجازات اعدام در عمل اجرا نمی شود.(رادیو فردا 14/12/86)</p>
<p>5 ـ خانم سوهایر بلحسن رئیس فدراسیون بین المللی جامعه های حقوق بشر به مناسبت روز جهانی زن با صدور اطلاعیه ای از مبارزات زنان ایران اعلام پشتیبانی نمود. در این اطلاعیه آمده است: حقوق زن جزء لاینفک حقوق انسان محسوب می شود. به همین مناسبت، مایلم از طرف فدراسیون بین المللی جامعه های حقوق بشر و 155 سازمان عضو آن در سراسر جهان، همبستگی و همدلی خود را با شما زنان ایرانی ابراز دارم. اگر سرکوب و خفقان بر ضد جنبش های سازمان یافته توسط جامعه مدنی طی سالهای اخیر در ایران تشدید یافته، ما شاهدیم که مدافعان حقوق زنان همچنان قربانی شدیدترین سرکوبها می شوند. از ژوئن 2006 تاکنون، دهها مبارز و مدافع حقوق زنان اقدامات تلافی جویانه بی نهایت انعطاف ناپذیری را متحمل شده اند. ما از تلاش شما در جمع آوری "یک میلیون امضاء" کاملا حمایت می کنیم و همبستگی همه جانبه خود را نسبت به این اهداف ارزشمند که ارتقای افکار عمومی در زمینه حقوق زنان و ابطال قوانین تبعیض آمیز در این رابطه را در پی خواهد داشت اعلام می داریم.(روز 19/12/86)</p>
<p> 6ـ سازمان عفو بین الملل با انتشار بیانیه ای به بازداشت خدیجه مقدم، مدافع حقوق زنان اعتراض کرد. عفو بین الملل بر این باور است که خدیجه مقدم یک زندانی عقیدتی است که بخاطر فعالیتهای مسالمت آمیزش در راه برابری حقوق زنان بازداشت شده است. در این بیانیه آمده است: تاکنون دهها نفر در ارتباط با فعالیت برای کمپین یک میلیون امضا بازداشت شده اند. وبسایت کمپین فیلتر شده و مقام ها از دادن مجوز به مراسم و نشستهای آنها خود داری می کنند و این نشست ها در منزل اعضای کمپین برگزار می شود. هم اکنون روناک صفارزاده و هانا عبدی از اعضای کمپین از 7 ماه پیش در زندان سنندج بسر می برند.(ایران امروز 22/1/87)</p>
<p>7 ـ فدراسیون بین المللی جامعه های حقوق بشر و سازمان جهانی مبارزه با شکنجه با انتشار بیانیه ای بازداشت خودسرانه خدیجه مقدم از اعضای کمپین یک میلیون امضاء را محکوم کرده و خواسته های خود را خطاب به مقامات ایران به این شرح مطرح کردند: تحت هر شرایطی سلامت روحی و جسمی خدیجه مقدم و دیگر فعالانی را که در کمپین" یک میلیون امضاء" مشارکت دارند را تضمین کنند، هرچه سریعتر بدون هیچ گونه قید و شرطی خدیجه مقدم را آزاد کنند، زیرا دستگیری و بازداشت وی کاملا خودسرانه می باشد. سریعا به هرگونه اقدام تهدید آمیز و آزار دهنده، حتی در سطوح قضایی در قبال تمامی مدافعان حقوق بشر در ایران از جمله خدیجه مقدم، پایان دهند. به مواد اعلامیه مدافعان حقوق بشر، تصویب شده توسط مجمع عمومی سازمان ملل در 9 دسامبر 1998 احترام و آن را رعایت کنند. بطور کلی، تحت هر شرایطی اطمینان دهند که مفاد حقوق بشر و آزادیهای اصلی در ایران مطابق با اعلامیه جهانی حقوق بشر و دیگر عهد نامه های بین الملل و منطقه ای که ایران نیز آنها را به رسمیت شناخته رعایت خواهند شد.( گویا 23/1/87)</p>
<p>8 ـ نمایندگان پارلمان اروپا با انتشار بیانیه ای نسبت به افزایش اعدامها در ایران ابراز نگرانی کردند. نمایندگان پارلمان اروپا در بیانیه خود سرکوب جامعه مدنی در ایران، از جمله فعالان حقوق زنان فعال در کمپین یک میلیون امضا را محکوم کرده اند. این نمایندگان همچنین از مجلس و دولت ایران خواسته اند قوانین تبعیض آمیز نسبت به زنان را که آنها را از دست یابی به مقامات بالای دولتی و انتساب به مقام قضاوت و حقوق برابر در زمینه ازدواج، طلاق، حضانت فرزندان، ارث و شهادت محروم می کند، تغییر دهند. علاوه بر این پارلمان اروپا مجازات مرگ را در کل شدیدا محکوم کرده و خواستار تعلیق فوری اعدام در ایران شده است. در پایان این بیانیه از شورا و کمیسیون اروپا خواسته شده است که وضعیت حقوق بشر در ایران را زیر نظر داشته باشند، و در پایان سال 2008 گزارشی به پارلمان ارائه دهند.(بی بی سی 6/2/87)</p>
<p>9 ـ فدراسیون بین المللی جامعه های حقوق بشر (FIDH) و سازمان جهانی مبارزه با شکنجه(OMCT) با انتشار بیانیه ای مشترک مراتبط نگرانی عمیق خود را نسبت به صدور محکومیتهای زندان برای نسرین افضلی، ناهید جعفری و زینب پیغمبرزاده از فعالان جنبش زنان اعلام کردند. در این بیانیه آمده است: بیش از 100 تن از فعالان حقوق زنان دستگیر شده، مورد بازجویی قرار گرفته یا طی دو سال گذشته محکوم شده اند و اینکه دولت با مقرر کردن وثیقه های هنگفت برای آزادی آنان بیش از یک میلیون یورو دریافت کرده است. در این بیانیه از جمهوری اسلامی ایران خواسته شده تا بر اساس عهد نامه های بین المللی حقوق بشر عمل کند. تحت هر شرایطی سلامت روحی و جسمانی نسرین افضلی، ناهید جعفری و زینب پیغمبرزاده را تضمین کنند. اطمینان دهند که دادگاه تجدید نظر آنها کاملا بی طرف و واجد صلاحیت خواهد بود تا بدین ترتیب از آنان رفع اتهام گردد.بعلاوه کاملا مشخص است که این اتهامات خودسرانه به دلیل فعالیتهای آنها در زمینه حقوق زنان است. اطمینان دهند که هرگونه اتهام خودسرانه در قبال تمامی مدافعان حقوق زنان که در کمپین" یک میلیون امضا" نیز فعالیت دارند رفع خواهد شد. هرچه سریعتر به هرگونه اقدام تهدید آمیز و آزار دهنده حتی در سطوح قضایی در قبال تمامی مدافعان حقوق بشر در ایران پایان دهند. به مواد اعلامیه مدافعان حقوق بشر تصویب شده توسط مجمع عمومی سازمان ملل در 9 دسامبر 1998 احترام گذاشته و آن را رعایت کنند. بطور کلی تحت هر شرایطی اطمینان دهند که مفاد حقوق بشر و آزادیهای اصلی در ایران مطابق با اعلامیه جهانی حقوق بشر و دیگر عهد نامه های بین المللی و منطقه ای که ایران نیز آنها رابه رسمیت شناخته رعایت خواهند شد.(عصر نو 7/2/87)</p>
<p>10 ـ فدراسیون بین المللی جامعه های حقوق بشر (FIDH) و سازمان جهانی مبارزه با شکنجه(OMCT) با انتشار بیانیه ای مشترک خطاب به مقامات ایران در رابطه با صدور حکم زندان برای پروین اردلان و رضوان مقدم اعتراض کردند. در این بیانیه از مقامات ایران خواسته شده: تحت هرشرایطی سلامت روحی و جسمانی خانم رضوان مقدم و خانم پروین اردلان و تمامی اعضای کمپین یک میلیون امضاء را تضمین کنند. اطمینان دهند که دادگاه تجدید نظر خانم مقدم و خانم اردلان کاملا بی طرف و عادلانه برگزار خواهد شد. اطمینان دهند که هرگونه اتهام خودسرانه در قبال تمامی مدافعان حقوق زنان که در کمپین یک میلیون امضاء نیز فعالیت دارند رفع خواهد شد. هرچه سریعتر به هرگونه اقدام تهدید آمیز و آزار دهنده، حتی در سطوح قضایی، در قبال تمامی مدافعان حقوق بشر در ایران پایان دهند. به مواد اعلامیه مدافعان حقوق بشر، تصویب شده توسط مجمع عمومی سازمان ملل در 9 دسامبر 1998 احترام گذاشته و آن را رعایت کنند. بطور کلی تحت هرشرایطی اطمینان دهند که  مفاد حقوق بشر و آرادیهای اصلی در ایران مطابق با اعلامیه جهانی حقوق بشر و دیگر عهدنامه های بین المللی و منطقه ای که ایران نیز آنها را به رسمیت شناخته رعایت خواهد شد.(اخبار روز 15/2/87)</p>
<p>11 ـ گزارشگران بدون مرز با انتشار اطلاعیه ای از مقامات ایران درخواست کرد سرکوب وب نگاران فمینیست و مدافعان حقوق زنان را متوقف کند. از آغاز سال جاری بسیاری از آنها به زندان و شلاق محکوم شده اند. پروین اردلان وب نگار سایت "تغییر برای برابری" به دو سال زندان تعلیقی محکوم شده است. گزارشگران بدون مرز اعلام می کند:"اینتر نت تنها وسیله خواسته های مدافعان حقوق زنان در عرصه های عمومی و جامعه است. اما سایت های مدافع حقوق زنان هدف سانسور و مسدود سازی و وب نگاران فمینیست قربانی آزار و اذیت مدام قضایی، امنیتی قرار می گیرند. ما از مسئولان جمهوری اسلامی می خواهیم به این سرکوب پایان دهند."گزارشگران بدون مرز" یاد آور می شود که ایران یکی از سرکوبگرترین کشورهای خاورمیانه در عرصه اینتر نت است و در لیست کشورهای "دشمنان اینترنت" در جهان قرار دارد". ایران همچنین در رده بندی آزادی مطبوعات در کشورهای جهان از میان 169 کشور در رده 166 قرار دارد.(گزارشگران بدون مرز 17/2/87)</p>
<p>12 ـ سازمان عفو بین الملل با ارسال نامه ای خطاب به محمود هاشمی شاهرودی رئیس قو قضائیه در خواست کرد تا از برگزاری هر چه سریعتر دادگاه تجدید نظر شش فعال امور زنان ، اطمینان حاصل کند . در این نامه آمده است : اگر دادگاه تجدید نظر حکم این افراد را تایید کند، این سازمان درخواست تجدید نظر مجدد را ارائه خواهد کرد . مرضیه مرتاضی لنگرودی ، نسرین افضلی ، پروین اردلان ، زینب پیغمبرزاده ، ناهید جعفری و رضوان مقدم از جمله فعالان حقوق زنان هستند که به احکام تعلیقی حبس و شلاق محکوم شده اند . در نامه سازمان عفو بین الملل آمده است : این زنان تنها به دلیل عقاید شان محکوم شده اند .( رادیو فردا 3/3/87)</p>
<p>13 ـ فدراسیون بین المللی جامعه های حقوق بشر (FIDH) و سازمان جهانی مبارزه با شکنجه (OMCT) طی نامه ای خطاب به مقامات حکومت ایران نگرانی عمیق خود را نسبت به صدور حکم زندان برای امیر یعقوبعلی از اعضای « کمپین یک میلیون امضاء» اعلام کردند . در این نامه از مقامات دولت ایران خواسته شده است : تحت هر شرایطی سلامت روحی و جسمانی امیر یعقوبعلی و دیگر فعالان « کمپین یک میلیون امضاء» را تضمین کنند. اطمینان دهند که دادگاه تجدید نظر نامبرده کاملا بی طرف و واجد صلاحیت خواهد بود تا بدین ترتیب از وی رفع اتهام گردد . به علاوه، کاملا مشخص است که ایراد این اتهامات خودسرانه بدلیل فعالیتهای وی در زمینه حقوق بشر است . هر چه سریعتر به هرگونه اقدام تهدید آمیز و آزار دهنده ، حتی در سطوح قضایی ، در قبال تمامی مدافعان حقوق بشر در ایران پایان دهند. به مواد اعلامیه مدافعان حقوق بشر، تصویب شده توسط مجمع عمومی سازمان ملل در 9 دسامبر 1998 احترام گذاشته و آنرا را رعایت کنند . بطور کلی تحت هر شرایطی اطمینان دهند که مفاد حقوق بشر و آزادیهای اصلی در ایران مطابق با اعلامیه جهانی حقوق و دیگر عهد نامه های بین المللی و منطقه ای که ایران نیز آنها را به رسمیت شناخته رعایت خواهند شد . (عصرنو 8/3/87)</p>
<p>14 ـ سازمان عفو بین الملل با انتشار بیانیه ای اعلام کرد: ناهید کلهر 21 ساله دانشجوی زیست شناسی دانشگاه آزاد قم و مسئول وبلاگ « آزادی بی بها نیست » به اتهام تماس با گروههای مخالف حکومت در خارج از کشور در روز 12 خرداد توسط اداره اطلاعات قم بازداشت شده است. در این اطلاعیه آمده است: این دانشجو درمعرض خطر بدرفتاری و شکنجه قرار دارد. محل نگهداری او مشخص نیست و تماسی با خانواده خود و یا یک وکیل مدافع ندارد.(ایران امروز 17/3/87)</p>
<p>15 ـ سازمان عفو بین الملل، دیده بان حقوق بشر، فدراسیون بین المللی جامعه های حقوق بشر، سازمان جهانی مبارزه با شکنجه و 33 سازمان مدافع حقوق بشر و حقوق زنان با انتشار بیانیه ای مشترک همبستگی خود را با زنان ایران اعلام کردند. در این بیانیه آمده است: ما از دولت ایران می خواهیم که آزار و اذیت مدافعان حقوق برابر را متوقف کند، همه اتهامات وارده علیه فعالانی که حقوق بشر زنان را بطور مسالمت آمیز ترویج می کنند بویژه فعالان کمپین یک میلیون امضاء را لغو کنند. به فعالان حقوق زن برای استفاده از ابزار مدنی در بیان نگرانی هایشان از قوانین تبعیض آمیز در ایران و افزایش آگاهی عمومی در این زمینه اجازه فعالیت دهند. در نهایت ما به مسئولین در  ایران توصیه می کنیم که برای تطبیق قوانین حاکم بر حیات زنان با معیارهای بین المللی حقوق بشر و در راستای تعهدات بین المللی ایران گامهای مشخصی بردارد.(گویا 22/3/87)</p>
<p>16 ـ گزارشگران بدون مرز با انتشار اطلاعیه ای اعمال فشار و سخت گیری بر وب نگاران فمنیست و مدافعان حقوق زنان را محکوم کرد . گزراشگران بدون مرز اعلام کردند: «مقامات امنیتی – قضایی ایران باز هم راه سرکوب علیه مدافعان حقوق زنان و وب نگاران فمنیست را برگزیدند،فعالانی که اینترنت به تنها وسیله ی بیان خواستهایشان در ایران تبدیل شده است . افزایش سخت گیری و سرکوب از سوی دولت نشان وحشت آنها از گسترش جنبش برابرخواهی زنان است.» ماموران امنیتی ژیلا بنی یعقوب، جلوه جواهری، فریده غائب، نفیسه آزاد، ناهید میرحاج و عالیه مطلب زاده روزنامه نگاران و وب نگاران سایتهای مدافع حقوق زنان « کانون زنان ایران » ، « مدرسه فمنیستی » ، « تغییر برای برابری » و نسرین ستوده وکیل بسیاری از روزنامه نگاران و مدافعان حقوق زنان را بازداشت کردند . گزارشگران بدون مرز یادآور می شوند که ایران یکی از سرکوبگرترین کشورهای خاورمیانه در عرصه اینترنت است و در لیست کشورهای « دشمنان اینترنت » در جهان قرار دارد. ایران همچنین در رده بندی آزادی مطبوعات در کشورهای جهان در رده 166 از میان 169 کشورقرار دارد.<br class='autobr' />
(گزارشگران بدون مرز 23/3/87)</p>
<p>17 ـ بودیل سه بالئوس نماینده حزب سبزها در پارلمان سوئد به نیابت از حزب طی نامه ای خطاب احمدی نژاد رئیس جمهور ایران خواستار آزادی فعالان جنبش زنان شد . نامبرده نوشت : تمایل دارم به نیابت از حزب سبزهای سوئد نگرانی خود را از وضعیت فعلی در ایران ابراز نمود و نسبت به روشهای خشن و گاها وحشیانه تشکیلات و مقامات ایرانی در شکستن تجمعات صلح طلبانه برای حقوق انسانی و حقوق برابر اعتراض نمایم . چنین رفتاری نه قابل پذیرش و نه قابل تحمل می باشد . از دولت ایران مصرا می خواهم لطفا همه 9 فعال جنبش زنان را که در سالروز روز ملی همبستگی زنان ایرانی دستگیر شده اند را آزاد نمائید . آیدا سعادت، ناهید میرحاج ، نسرین ستوده ، ژیلا بنی یعقوب ، نفسیه آزاد، سارا لقمانی، جلوه جواهری، فریده غائب و عالیه مطلب زاده از فعالین کمپین یک میلیون امضاء می باشند که توسط نیروهای امنیتی بازداشت شدند . <br class='autobr' />
(مقصود رنجبر نماینده حزب سبزها در شورای شهر اروبرو 24/3/87)</p>
<p>18 ـ سازمان عفو بین الملل طی بیانیه ای نگرانی خود را از وضعیت بازداشت محبوبه کرمی عضو کمپین یک میلیون امضاء که همراه 200 تن دیگر در ارتباط با تجمعی اعتراض آمیز در حوالی پارک ملت برگزار شد، اعلام کرد. در این بیانیه آمده است: از مکان نگهداری بازداشت شدگان، به ویژه محبوبه کرمی اطلاعی دردست نیست و آنها در معرض خطر شکنجه یا سایر رفتارهای نامناسب هستند. (تغییر برای برابری 1/4/87)</p>
<p>19 ـ سازمان عفو بین الملل با صدور بیانیه ای نگرانی خود را از احکام سنگینی که برای هانا عبدی صادر شده و احتمالاٌ برای روناک صفارزاده نیز نظیر آن صادر خواهد شد، اعلام کرد. هانا عبدی فعال حقوق زنان به 5 سال زندان در تبعید در شهر کوچک گرمی در استان آذربایجان غربی محکوم شده است. به باور عفو بین الملل هر دوی این زنان به دلیل آگاهی از حقوق خویش و سایر زنان و تلاش در راه آزادی به دلیل آگاهی از حقوق خویش و سایر زنان وتلاش در راه آزادی بیان و کار گروهی، زندانی شده اند و حکم وارد به آنها انگیزه های سیاسی دارد. هانا عبدی و روناک صفارزاده از اعضای کمپین یک میلیون امضاء و سازمان غیر دولتی آذر مهر در سنندج هستند که از مهر و آبان 86 در زندان بسر می برند. (تغییر برای برابری 2/4/87)</p>
<p>20 ـ گزارشگران بدون مرز در پنجمین سالگرد قتل زهرا کاظمی خبرنگار کانادائی ایرانی تبار به هنگام بازداشت در زندان اوین، با انتشار بیانه ای اعلام کرد: پنج سال پس از قتل زهرا کاظمی و علیرغم تصمیم دیوانعالی کشور برای بازگشائی پرونده هیچ تضمینی برای رسیدگی مستقل و بدون دخالت دادستان عمومی و انقلاب تهران که مسئولیت وی در قتل روزنامه نگار مشخص است، وجود ندارد. سعید مرتضوی هیچگاه در این باره مورد بازخواست قرار نگرفته است. ما نگرانیم که این بار نیز آمران و عاملان اصلی این قتل شناسائی و مجازات نشوند. پیکر زهرا کاظمی با تعجیل بسیار چهارشنبه اول مرداد 82 در زادگاهش شیراز به خاک سپرده شد. خانم عزت کاظمی مادر زهرا کاظمی در همان زمان طی مصاحبه ای اعلام کرد که از سوی مقامات امنیتی ایران شدیداٌ تحت فشار قرار گرفته بود تا موافقت کند دخترش در ایران به خاک سپرده شود. زهرا کاظمی خبرنگار کانادائی ایرانی تبار در دوم تیر 82 در حین عکسبرداری از تجمع خانواده های زندانیان در مقابل زندان اوین بازداشت شد. این روزنامه نگار در مدت بازداشت مورد ضرب و شتم قرار گرفته و در اثر ضربات وارده در بیستم تیر در بیمارستان نظامی بقیة الله جان سپرد. (گزارشگران بدون مرز 20/4/87)</p>
<p>21 ـ سازمان عفو بین الملل اعلام کرده دولت ایران در جلوگیری از تبعیض و نقض حقوق اقلیت کرد ایران به ویژه زنان كوتاهي مي كند. این سازمان در گزارش تازه خود از افزایش سرکوب کردهای ایرانی به ویژه فعالان حقوق بشر کرد ابراز نگرانی کرده است. سازمان عفو بین الملل می گوید اقلیت کرد در ایران از نقض حقوق اجتماعی، سیاسی و فرهنگی خود در رنجند، مناطق کرد نشین از لحاظ اقتصادی نادیده گرفته می شوند و در استخدام آن ها نیز تبعیض وجود دارد. این گزارش می افزاید زنان کرد با تبعیضی مضاعف روبرو هستند چرا که جامعه کرد قواعد اجتماعی سخت گیرانه ای دارد. بر اساس این گزارش این تبعیض زمانی بدتر می شود که دولت تلاشی برای حمایت از حقوق این زنان نمی کند. (بی بی سی 9/5/87)</p>
<p>22 ـ گزارشگران بدون مرز در ارتباط باتهدید علیه شیرین عبادی طی اطلاعیه ای نوشت: خبرگزاری رسمی دولت ایران- ایرنا با انتشار خبری اعلام کرده است که "دختر شیرین عبادی، وکیل دادگستری و برندۀ جایزۀ نوبل صلح، به فرقه بهائیت گرویده است." با آنکه همه می دانند بنا بر قوانین اسلامی ترک دین برای مسلمان مجازات مرگ را در پی دارد، گزارشگران بدون مرز با محکوم کردن این تهدیدات از مقامات مسئول ایران می خواهد امنیت شیرین عبادی و خانواده وی را تضمین کند. شیرین عبادی، در مورد چگونگی به عهده گرفتن وکالت بهائیان از جانب خود و همکارانش، عبدالفتاح سلطانی و اسماعیل ‌زاده در پی آزار و دستگیری بهائیان در ایران گفت: ما بر این اعتقاد هستیم كه بهاییان نیز مانند هر متهم دیگری می‌توانند وكیل داشته باشند و این امر به منزله تایید افكار آنان نیست ." (گزارشگران بدون مرز 19/5/87)</p>
<p>23 ـ گزارشگران بدون مرز با انتشار اطلاعیه ای محکومیت چهار وب نگار فمنیست به زندان را محکوم کردند. در این اطلاعیه آمده است: پروین اردلان، جلوه جواهری، مریم حسین خواه و ناهید کشاورز به اتهام تبلیغ علیه نظام، برای نوشتن در سایتهای تغییر برای برابری و زنستان که از حقوق زنان دفاع می کنند، هرکدام به 6 ماه زندان تعزیری محکوم شده اند. گزارشگران بدون مرز اعلام کردند: تنها جرم این چهار وب نگار انتشار مقالات و نظرات خود بر روی اینترنت است. وب نگاران فمنیست با احضارها و بازجوئی های مکرر قربانی سخت گیری های ناموجه مقامات قضائی هستند. ما خواهان توقف صدور احکام زندان و احضار و آزار وب نگاران و روزنامه نگاران هستیم. (گزارشگران بدون مرز 13/6/87)</p>
<p>24 ـ فدارسیون بین المللی جامعه های حقوق بشر و سازمان جهانی مبارزه با شکنجه با انتشار اطلاعیه ای نگرانی شدید خود را در خصوص محکومیت چهار تن از اعضای کمپین یک میلیون امضاء اعلام کردند. در این اطلاعیه آمده است : دادگاه انقلاب تهران خانم ها پروین اردلان، ناهید کشاورز ، جلوه جواهری و مریم حسین خواه را به اتهام تبلیغ علیه نظام و نوشتن مقالاتی برای دو روزنامه اینترنتی ( زنستان و تغییر برای برابری ) که از حقوق زنان در ایران دفاع می کنند ، به 6 ماه حبس محکوم کرد. این دو سازمان مراتب نگرانی عمیق خود را نسبت به محکومیت هایی که بر ضد این مدافعان حقوق زنان انجام شده و همچنان نشان دهنده ادامه سرکوب های شدید از سوی دولتمردان جمهوری اسلامی در قبال مدافعان حقوق بشر ، به ویژه فعالان حقوق بشر زنان در کمپین یک میلیون امضاء است اعلام می دارند .(عصر نو 15/6/87)</p>
<p>25 ـ سازمان عفو بین الملل در رابطه با بازداشت نگین شیخ اسلامی مدافع حقوق بشر و فعال در حوزه زنان و کودکان با انتشار اطلاعیه ای ابراز نگرانی کرد . در این اطلاعیه آمده است: نگین شیخ اسلامی در نیمه شب 14 مهر ماه  با یورش ماموران امنیتی به منزلش بازداشت شد. وی در خطر شکنجه و عدم دسترسی به داروهای لازم برای بیماری تنفسی اش روبرو است. این سازمان ضمن ابراز نگرانی خود نسبت به سرنوشت نامبرده از مقامات جمهوری اسلامی ایران خواسته است دارو های او را در اختیارش قرار دهند. محل نگهداری وی اعلام شود و آزادی فوری و بدون قید و شرط نگین شیخ اسلامی نیز فراهم گردد.(کانون زنان ایرانی 27/7/87)</p>
<p>26 ـ فدراسیون بین المللی جامعه های حقوق بشر و سازمان جهانی مبارزه با شکنجه  با انتشار بیانیه ای اعلام کردند: خانم عشا مومنی یکی از فعالان حقوق زنان و عضو کمپین یک میلیون امضاء که در کالیفرنیا تحصیل می کند ، در سفر خود به تهران به شکلی خودسرانه بازداشت شده و در بند 209 زندان اوین بسر می برد. ماموران امنیتی قبل از انتقال وی به زندان اوین منزل او را در غیابش تفتیش و وسایل او را ، از جمله کامپیوتر و فیلم های مربوط به رساله دکترایش با موضوع جنبش زنان ایرانی است ، ضبط و توقیف کرده اند. این دو نهاد حقوق بشری مراتب نگرانی عمیق خود را در خصوص بازداشت خودسرانه خانم مومنی که مجددا بر سرکوب خشونت آمیز مدافعان حقوق بشر ، به ویژه مدافعان حقوق زن فعال در کمپین یک میلیون امضاء از سوی دولتمردان جمهوری اسلامی صحه می گذارد، اعلام می دارد. در این بیانیه از مقامات جمهوری اسلامی ایران خواسته شده است : تحت هر شرایطی سلامت روحی و جسمی عشا مومنی و دیگر اعضای کمپین یک میلیون امضاء را تضمین کنند، اطمینان دهند که خانم عشا مومنی هر چه سریعتر و بدن هیچ گونه قید وشرطی آزاد خواهد شد ، زیرا حبس او صرفا بدلیل فعالیت های وی در زمینه حقوق بشر بوده و کاملا خود سرانه است .اطمینان دهند که هرگونه اتهام خودسرانه در قبال تمامی مدافعان حقوق زنان که در کمپین "یک میلیون امضاء" نیز فعالیت دارند رفع خواهد شد . سریعا به هرگونه اقدام تهدید آمیز و آزار دهنده در قبال تمامی مدافعان حقوق بشر در ایران پایان دهند. به مواد اعلامیه جهانی حقوق بشر ، تصویب شده توسط مجمع عمومی سازمان ملل در تاریخ 9 دسامبر 1998 احترام گذشته و آن را رعایت کنند. به طور کلی ، تحت هر شرایطی اطمینان دهند که مفاد حقوق بشر و آزادیهای اصلی در ایران مطابق با اعلامیه جهانی حقوق بشر و دیگر عهد نامه های بین المللی و منطقه ای که در زمینه حقوق بشر فعالیت می کنند و ایران نیز آنها را به رسمیت می شناسد رعایت خواهند شد .<br class='autobr' />
(فدراسیون بین المللی جامعه های حقوق بشر 1/8/87)</p>
<p>27 ـ دیده بان حقوق بشر با انتشار اطلاعیه ای اعلام کرد: حکومت ایران حملات خود را علیه فعالان زن افزایش می دهد و آنان را مشمول حبس های خودسرانه، ممنوعیت خروج از کشور و اذیت و آزار می کند. ماموران امنیتی به سوسن طهماسبی از اعضای کمپین یک میلیون امضاء برای برابری اجازه سوار شدن به هواپیما را ندادند و بدون هیچ اتهامی گذرنامه او را مصادره کردند. مدیر بخش خاورمیانه در دیده بان حقوق بشر گفت: حکومت ایران به جای آنکه بدنبال ساکت کردن حامیان حقوق زنان که طرفدار ایجاد اصلاحات ضروری هستند باشد، باید در جهت لغو قوانین تبعیض آمیز در این کشور گام بردارد. دیده بان حقوق بشر اعلام کرده که قوه قضائیه ایران طی 3 سال گذشته بیش از 100 فعال حقوق زنان را تحت تعقیب قرار داده و به بازداشت، ارعاب و ممنوعیت سفر تعدادی از آنها بویژه کسانیکه در کمپین یک میلیون امضاء برای برابری فعالیت دارند، ادامه می دهد. (دیده بان حقوق بشر 7/8/87)</p>
<p>28 ـ گزارشگران بدون مرز با انتشار اطلاعیه ای از مقامات مسئول جمهوری اسلامی ایران درخواست کرده به تهدید و آزار علیه مدافعان حقوق زنان پایان دهند. در این اطلاعیه آمده است: ما از مقامات مسئول جمهوری اسلامی می خواهیم به آزار و تهدید علیه مدافعان حقوق زنان که نشانگر وحشت حاکمیت از انتقادات آنهاست، پایان دهند. تنها جرم وب نگاران فمینیست استفاده از آزادی بیان برای روشنگری درباره وضعیت زنان در کشور است. ماموران امنیتی در فرودگاه مانع خروج سوسن طهماسبی عضو تحریریه و مسئول صفحات انگلیسی سایت تغییر برای برابری از کشور شدند و وی را به دادگاه احضار کرده اند. از سوی دیگر ناهید کشاورز و محبوبه حسین زاده دو همکار سایت های تغییر برای برابری، زنستان و مدرسه فمینیستی جهت محاکمه به دادگاه انقلاب احضار شدند. تاکنون بیش از 50 نفر از فعالان کمپین بازداشت و برای آنها پرونده قضایی تشکیل شده است. (گزارشگران بدون مرز 8/8/87)</p>
<p>29 ـ فدارسیون بین المللی جامعه های حقوق بشر و سازمان جهانی مبارزه با شکنجه با انتشار اطلاعیه ای اعلام کردند: نگین شیخ اسلامی رئیس سازمان غیر دولتی "آذر مهر" و یکی از اعضای فعال کمپین "یک میلیون امضاء" بطور خودسرانه دستگیر و در حبس بسر می برد در این بیانیه از مقامات جمهوری اسلامی ایران خواسته شده است : تحت هر شرایطی سلامت روحی و جسمی نگین شیخ اسلامی و دیگر اعضای فعال در کمپین "یک میلیون امضاء" را تضمین کنند ، اطمینان دهند که خانم شیخ اسلامی هر چه سریعتر و بدون هیچ گونه قید و شرطی آزاد خواهد شد ، زیرا حبس او خودسرانه بوده و کاملا مشخص است که صرفا بدلیل فعالیت های وی در زمینه حقوق زنان صورت گرفته ، اطمینان دهند که هرگونه اتهام خود سرانه بر ضد مدافعان حقوق زنان که در کمپین "یک میلیون امضاء" فعالیت می کنند رفع خواهد شد . سریعا به هرگونه اقدام تهدید آمیز و آزاردهنده در قبال تمامی مدافعان حقوق بشر در ایران پایان دهند. به مواد اعلامیه مدافعان حقوق بشر ، تصویب شده توسط مجمع عمومی سازمان ملل در تاریخ 9 دسامبر 1988 احترام گذاشته و آن را رعایت کنند. به طور کلی تحت هر شرایطی اطمینان دهند که مفاد حقوق بشر و آزادی های اصلی در ایران مطابق با اعلامیه جهانی حقوق بشر و دیگر عهد نامه های بین المللی و منطقه ای که در زمینه حقوق بشر فعالیت می کنند و ایران نیز آنها را به رسمیت می شناسد رعایت خواهند شد. (فدارسیون بین المللی جامعه های حقوق بشر 10/8/87)</p>
<p>30 ـ سازمان عفو بین الملل طی نامه ای خطاب به رئیس قوه قضائیه خواستار پایان دادن به نقض حقوق فعالان زنان در ایران شد. سازمان عفو بین الملل در این نامه خواستار روشن شدن هرچه سریعتر دلایل بازداشت "عشا مومنی"، گردید و خواستار آزادی هرچه سریعتر وی شد. همچنین خواستار توضیح درباره اعمالی که علیه سوسن طهماسبی و پرستو الهیاری صورت گرفته و همچنین ممنوع الخروجی تحمیل شده به افراد برای فعالیت صلح آمیز در راستای حق آزادی بیان و حق مشارکت و خواستار لغو هرگونه محدودیت ها و بازگرداندن پاسپورت فعالین حقوق بشری شد. سازمان عفو بین الملل ابراز نگرانی خود را از این موضوع که رویدادهای اخیر تنها بخشی از سرکوب و اعمال فشار سیستماتیک مقامات ایرانی بر فعالین حقوق بشر باشد را ابراز کرد.<br class='autobr' />
(تغییر برای برابری 12/8/87)</p>
<p>31 ـ چهارده سازمان حقوق بشری بین المللی و منطقه ای با انتشار بیانیه ای مشترک نگرانی عمیق خود را در رابطه با افزایش فشار و آزار فعالین مدافع حقوق زنان در ایران اعلام کردند . در این بیانیه آمده است: حکومت ایران طی 3 سال گذشته دست به سرکوب سیتماتیک و گسترده فعالان حقوق زنان زده است . پس از برخورد خشن و بی رحمانه با تجمع 22 خرداد 1385 مقامات ایرانی بسیاری از مدافعان حقوق بشر زن را که در زمینه های مختلف برای ارتقاء برابری جنسیتی و حقوق بشر در ایران فعال بودند را بازداشت ، تهدید و بازجویی کرده و مورد پیگرد قرار داده است. ما شدیدا به ادامه فشار بر این فعالین که به خاطر فعالیت صلح آمیز برای ارتقاء حقوق زنان مورد آزار قرار گرفته اند، اعتراض داریم . ما از دولت ایران می خواهیم که به آزادی اجتماع و تجمع این فعالین احترام بگذارد . اگر دولت ایران می خواهد به تعهداتش در پیمان نامه های بین المللی که عضو آن است پایدار بماند ، سازمانهای جامعه مدنی باید اجازه مراوده آزادانه و مسافرت برای شرکت در کنفرانس های بین المللی را داشته باشند . از این رو خواسته های ما از دولت ایران چنین است : لغو محکومیت زندان زینب پیغمبر زاده ، آزادی عشاء مومنی و برگرداندن وسایلش، بازگرداندن پاسپورت و دیگر وسایل ضبط شده سوسن طهماسبی و رفع ممنوع الخروجی وی که بارها اعمال شده ، بازگرداندن وسائل پرستو الهیاری به وی و رفع اتهام از وی ، پایان دادن به فشار و پیگرد تمام فعالان و مدافعان حقوق بشر در ایران که شامل اعضای کمپین یک میلیون امضاء نیز می شود .( فدارسیون بین المللی حقوق بشر، دیده بان حقوق بشر ، سازمان جهانی علیه شکنجه ، بنیاد بین المللی برای محافظت از مدافعان حقوق بشر ، انجمن حقوق زنان در توسعه ، کمپین بین المللی حقوق بشر در ایران و ...  15/8/87)</p>
<p>32 ـ انجمن حقوق زنان در توسعه با صدور بیانیه ای در خصوص ممنوع الخروجی و بازجویی سوسن طهماسبی فعال حقوق زنان و عضو کمپین یک میلیون امضاء ابراز نگرانی کرد: انجمن حقوق زنان در توسعه به شدت نگران گزارش هایی است که حاکی از ممانعت از خروج و بازجویی بیش از 5 ساعت از سوسن طهماسبی فعال حقوق زنان و کمپین یک میلیون امضاء توسط وزارت اطلاعات می باشد. این انجمن در بیانیه خود به عدم دسترسی به وکیل در طی مراحل بازجویی سوسن طهماسبی اشاره کرده و از این مسئله اظهار نگرانی جدی کرده است . این انجمن با تاکید بر مفاد اعلامیه مدافعان حقوق بشر تصویب شده توسط مجمع عمومی سازمان ملل در 9 دسامبر1988 از مسئولان ایران خواستار رفع فوری ممنوع الخروجی خانم طهماسبی و همچنین صدور اجازه خروج و فعالیت بدون محدودیت فعالان حقوق بشر شده است .(تغییر برای برابری 21/8/87)</p>
<p>33 ـ فدارسیون بین المللی جامعه های حقوق بشر (FIDH) و سازمان جهانی مبارزه با شکنجه (OMCT) در رابطه با صدور یکسال حبس تعلیقی برای معصومه ضیا فعال کمپین یک میلیون امضاء بیانیه ای صادر کردند. این بیانیه سیاست سرکوب روز افزون دلتمردان جمهوری اسلامی در قبال مدافعان حقوق بشر به ویژه فعالان حقوق زنان در کمپین یک میلیون امضاء را به شدت محکوم می کند . در این بیانیه از دولتمردان جمهوری اسلامی درخواست شده است : تحت هر شرایطی ، سلامت روحی و جسمی معصومه ضیا و تمامی فعالان کمپین "یک میلیون امضاء" را تضمین کنند. اطمینان دهند که هرگونه اتهام خودسرانه در قبال تمامی مدافعان حقوق زنان که در کمپین"یک میلیون امضاء" نیز فعالیت دارند رفع خواهد شد. سریعا به هرگونه اقدام تهدید آمیز و آزار دهنده در قبال تمامی مدافعان حقوق بشر در ایران پایان دهند. به مواد اعلامیه مدافعان حقوق بشر ، تصویب شده در مجمع عمومی سازمان ملل در تاریخ 9 دسامبر 1988 احترام گذشته و آن را رعایت کنند. به طور کلی ، تحت شرایطی اطیمنان دهندکه مفاد حقوق بشر و آزادی های اصلی در ایران مطابق با اعلامیه جهانی حقوق بشر و دیگر عهدنامه های بین المللی و منطقه ای که در زمینه حقوق بشر فعالیت می کنند و ایران نیز آنها را به رسمیت می شناسد رعایت خواهند شد. (فدارسیون بین المللی جامعه های حقوق بشر 23/8/87)</p>
<p>34 ـ گزارشگران بدون مرز با انتشار اطلاعیه ای دستگیری شهناز غلامی روزنامه نگار و مدیر وبلاگ " آذر زن " را محکوم کرد. در این اطلاعیه آمده است: شهناز غلامی دومین وب نگار است که در کمتر از دو ماه دستگیر شده است. دستگیری وب نگاران تلاش برای به سکوت وادار کردن منتقدان حکومت اسلامی است. مسئولان حکومتی که تقریبا همه رسانه های جهان را ابزاری برای تعرض به حق حاکمیت ایران معرفی کرده اند. ما خواهان آزادی وب نگاران زندانی هستیم.( گزارشگران بدون مرز 1/9/87)</p>
<p>35 ـ مارگارت سکاگیا گزارشگر ویژه حقوق بشر سازمان ملل در مورد "وضعیت مدافعان حقوق" بشر و یاکین ارتورک گزارشگر ویژه حقوق بشر سازمان ملل در امور "خشونت علیه زنان، علل و پیامدهای آن" با انتشار گزارشی اعلام کردند: طی دو سال اخیر، مدافعان حقوق بشر در جریان فعالیتهای غیر خشونت آمیز خود در دفاع از حقوق زن در جمهوری اسلامی ایران با وضعیت فزاینده دشواری روبرو بوده اند. گزارشگران ویژه در گزارش می نویسند: شرکت کنندگان در تظاهرات های مسالمت آمیز دستگیر و بازداشت شده و بسیاری از آنها از طریق اعمال مجازات زندان سرکوب شده اند. دولت جمهوری اسلامی ایران همچنان به آزار و ارعاب فعالان حقوق زنان که در کمپین یک میلیون امضاء درگیر بوده اند ادامه می دهد و مانع سفرهای خارجی آنها می شود. این بیانیه، ادامه سرکوب از فعالان اجتماعی در ایران را عمیقا تاسف انگیز توصیف کرد و به دولت ایران توصیه می کند به تعهدات خود بر اساس کنوانسیون بین المللی حقوق مدنی و سیاسی و کنوانسیون بین المللی حذف کلیه اشکال تبعیض علیه زنان، عمل کند و به فعالان حقوق زن از جمله آزادی تجمع مسالمت آمیز و ابراز عقیده و بیان احترام بگذارد.(بی بی سی 8/9/87)</p>
<p>36 ـ بر اساس گزارش توسعه انسانی سال 2007 – 2008 برنامه عمران سازمان ملل متحد، جمهوری اسلامی ایران در شاخص توسعه جنسیتی بین 177 کشور مورد بررسی در مکان نود و چهارم و در زمینه مقررات و تدابیر مربوط به توانمند سازی جنسیتی در جای هشتاد و هفتم قرار دارد. در گزارش دبیر کل سازمان ملل متحد درباره وضعیت حقوق بشر در جمهوری اسلامی ایران که در شصت و سومین اجلاس مجمع عمومی سازمان ملل ارائه شده، آمده است: جمهوری اسلامی ایران هنوز کنوانسیون حذف کلیه اشکال تبعیض علیه زنان را تصویب و تایید نکرده است. در این گزارش مطرح شده است: جمهوری اسلامی ایران با چالش هایی در زمینه تساوی حقوق جنسیتی و برابری و توانمند سازی مواجه است قوانین جزایی و مدنی دارای مفادی تبعیض آمیز است که نیاز فوری به اصلاح دارد. در ادامه گزارش آمده است: کمیته کارشناسان بین الملل کار درباره مشارکت اندک زنان در بازار کار و به ویژه دسترسی محدود آنان به مشاغل و مناصب مهم و نسبت به بیکاری فراوان آنان ابراز نگرانی کرد. بنا برا این گزارش مشارکت زنان در اداره امور کشور و تصمیم گیری همچنان محدود است.(تغییر برای برابری 23/9/87)</p>
<p>37 ـ پروفسور میلسا وال استاد راهنمای عشا مومنی دانشجوی کارشناسی ارشد دانشگاه ایالتی کالیفرنیا، نرتریج با صدور بیانیه ای از مقامات ایرانی درخواست کرد، به او اجازه خروج از ایران بدهند. در این بیانیه آمده است برای کمک به عشا مومنی درخواستی با این مضمون برای مقامات ایرانی نوشته شود: خواهان ضمانت سلامت روحی و جسمی عشا مومنی برای تمامی شرایط، چشم پوشی از تمامی اتهامات وارده، بازگشت بدون قید وشرط خانم مومنی به ایالات متحده برای اتمام تحصیلات او هستیم. دستگیری نامبرده مربوط به فعالیتهای صلح طلبانه در پشتیبانی از تساوی حقوق زنان در ایران و در قالب تحقیقات دانشگاهی وی بوده است.(تغییر برای برابری 25/9/87 )</p>
<p>38 ـ %D</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=3762 by HTTrack Website Copier/3.x [XR&CO'2014], Sat, 17 May 2025 03:52:26 GMT -->
</html>

