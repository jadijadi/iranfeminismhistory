<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=6657 by HTTrack Website Copier/3.x [XR&CO'2014], Sat, 17 May 2025 01:47:08 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 6657
			<br>
			<br>مسیر:<br> صفحه اول  &gt;  سایت نوشته ها
			<br>
			<br>لینک مستقیم:<span dir=ltr><br>/spip.php?article6657</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">فمینیسم ایرانی مبارز، اما سنتی است!/2</h1>
				
				<!-- finde_surligneconditionnel-->

				<p><small>جمعه30 مهر 1389</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>مینا سعدادی - سردبیری شماره 18 درباره فمینیسم ایرانی-قسمت دوم, ٢٨ مهر ١٣٨٩<br class='autobr' />
بی توجهی فمینیسم ایرانی به مقوله استقلال اقتصادی زنان که در بخش اول  این نوشته به آن اشاره شد، این جنبش را از پیوند با زنانی که در عرصه کار و تولید اجتماعی مشارکت دارند، محروم می سازد. زندگی و رنج و بی حقوقی زنان در محیط کار در خواسته ها و مطالبات گرایشات مختلف فمینیسم ایرانی غایب است و مبارزه آنان را  محدود می کند. متحدین مبارزاتی فمینسیم ایرانی محدود(تر) می شود و به تبع آن راه حل های فمینیسم ایرانی در برخورد به چالش های متعدد اقتصادی، فرهنگی، سیاسی و اجتماعی را نیز محدود می کند. این محدودیت حتی می تواند تحت شرایطی به ایزوله شدن فمینیسم ایرانی نیز منجر گردد.</p>
<p>اعتراضات، واکنش ها و نگاه فمینیسم ایرانی عمدتا متوجه عرصه سیاسی است. در کشوری چون ایران به خاطر سلطه استبداد و اعمال زور و تحمیل مذهب، قدرت سیاسی گرایش مداوم به  واپسگرایی دارد. تلاش ها، اقدامات و راه کارهای حکومت طی 30 سال گذشته از جمله درعرصه سیاسی، سوق دادن جامعه رو به عقب بوده است. لذا کشمکش های مبارزاتی فمینیسم ایرانی، عمدتا مقاومت در مقابل پس راندن (بیشتر) جامعه به عقب بوده است.</p>
<p>فمینیسم ایرانی عمده تلاش اش متوجه اعتراض و مبارزه علیه تدابیر و اقدامات واپسگرایانه ای است که از بالا اعمال می شوند. بر خلاف فمینسم جهانی که با مبارزات اش سنگ بنای خواسته ها و مطالبات نوینی در جامعه را می گذاشت و در عرصه های مختلف حرکتی به پیش برمی داشت ، فمینیسم ایرانی به دلائل متعدد اجتماعی و سیاسی، مجبور است در مقابل فشار و سرکوب مقاومت کند که گامی به عقب (تر) برداشته نشود.</p>
<p>فمینیسم ایرانی – متناسب با نیرو و توان محدود  خود- علیه اقدامات واپسگرایانه به اعتراض برخاسته است. مطالبات و محور مبارزات فمینیسم ایرانی، اکثرا متوجه قوانین تبعیض آمیز است که با زور و چماق و باتوم و سنگ و چوبه دار در جامعه  اعمال شده و می شوند.</p>
<p>اعتراض مداوم به این قوانین، خصلتی مبارز و شجاع به فمینیسم ایرانی بخشیده است. به واسطه همین شجاعت ها بوده که  طی سال های اخیر صحنه های اعتراض فمینیست های ایرانی – ولو در گروه های کوچک و محدود- در افکار عمومی جهان نقش بسته است.</p>
<p>فمینیسم ایرانی مبارز است. در واکنش به هر کنش واپسگرایانه دولتی فمینیسم مبارز ایرانی دست به کار می شود :  قانون تبعیض آمیز واپسگرایانه ای در مجلس تصویب می شود، فمینیسم ایرانی اعتراض هایی را سازمان می دهد. فردی به سنگسار محکوم می شود؛ کمپینی علیه سنگسار به راه می اندازد. گشت های ارشاد فعال می شوند، فعالیت های اطلاع رسانی /اعتراضی نیز آغاز می گردند. مقدمات تسهیل هرچه بیشتر چندهمسری در دستور کار مجلس قرار می گیرد، فعالیت هایی - هرچند پراکنده و محدود – در مقابله با آن شکل می گیرند. به عبارت دیگردر این موارد برای فمینیسم ایرانی،  معیار پیروزی مقطعی،  توقف (موقت)  پروسه عقب روی و پسگرد است، نه پیشروی و کسب دست آورد جدید.</p>
<p>  فمینیسم جهانی که از بطن روند پیشرفت جوامع قد علم کرده بود،  با طرح و طلب خواسته ها و حقوق زنان،  نقش یک  پل ارتباطی را داشت. پلی برای عبور و گذار از یک مقطع مشخص به مرحله ای که حضور زنان در آن الزاما باید پررنگ تر می گردید. گاه حتی نقش پلی بین جنبش های مختلف اجتماعی را ایفا کرد. مبارزات فمینیست های جهان در بسیاری از موارد با امواج حرکت اجتماعی در جامعه همراه گشته و گام هایی به جلو برداشته شده است. اما  فمینیسم ایرانی – مانند بسیاری از جنبش های اجتماعی در ایران-  ناچار است خلاف جریان حرکت کند تا خواسته های ولو میلیمتری خودر ا کسب کند. هم باید نقش سد را در مقابل تهاجمات بازی کند ومطالبات برجای مانده را طلب کند و هم نفش پل را برای پیوند با جوش و خروش و تحولات جامعه ایفا نماید.</p>
<p> فمینیسم ایرانی تا آن جا که توانسته نقش سد در مقابل واپسگرایی را ایفا کرده، اما پل نبوده است. عدم پیوندش با بازار کار و عدم توجهش به استقلال اقتصادی زن در جامعه، مانع از پیوند و ارتباط ارگانیک با نیروی فعال زنان در این عرصه شده است.  در میان توده زنان حول اهمیت کار و استقلال اقتصادی فرهنگ سازی نشده است. فمینسم ایرانی به کرات به آمار بالای تحصیلات زنان ایرانی اشاره می کند، اما به حضور نازل آنان در بازار کار بی توجه است. در عرصه عمل، اگر برای اخراج یک دانشجوی دختر از دانشگاه، کمپینی به راه می افتد، اما علیه اخراج نیم میلیون زن از کار واکنشی صورت نمی گیرد. تا کنون دید نشده است که گرایشات مختلف فمینیسم ایرانی در لیست مطالبات خود درصد و حدنصابی برای اشتغال زنان عنوان کنند و حول این موضوع بسیج و سازماندهی کنند.</p>
<p>عدم توجه و فقدان پیوند با زنان در بازار کار فمینیسم ایرانی را از ارتباط ارگانیک، خلاق و زنده و پویا با نیروی فعال اقتصادی جامعه و همچنین مناسبات پیچیده اجتماعی و روند تاثیرگذاری و تاثیر پذیری پدیده های اجتماعی، به ویژه پدیده ها و تحولات ژرف و تعیین کننده، محروم کرده  وقلمروی فمینیسم ایرانی را محدود و ویژگی فمینیسم ایرانی را  محدود(نگر) و سنتی کرده است.</p>
<p>فمینیسم جهانی به طور مثال برای برخورد به مساله خشونت علیه زنان، به اتحاد با جنبش کارگری و روشنفکران و نهادهای مترقی جامعه دست می زند. خواهان تدوین قوانین ضد خشونت و اعمال این قوانین در محیط کار و زندگی می شود، در عین حال با همفکری و همگرایی با روشنفکران جامعه به ساختن فرهنگ ضد خشونت و تبعیض دست می زند. در پروسه چنین مبارزه ای فمینیسم تنها نیست بلکه هر اراده و همت بالقوه ای را با خود همراه می کند . فمینیسم ایرانی برعکس به ضرورت پیوند با نیروهای بالقوه و بالفعل  بی توجه است. با متحدین مرئی و بالفعل کاری ندارد و طبیعتا به جستجوی متحدین نامرئی و بالقوه نیز نمی رود.</p>
<p>زمانی که قلمرو فمینیسم ایرانی محدود باشد، راه حل های خود را نیز در همان قلمروی محدود جستجو می کند. بی جهت نیست که یک باره  "آیت الله صانعی"  که قصاص را شیرین ترین مجازات می داند، به عنوان یار و یاور فمینیسم ایرانی – به ویژه فمینیستهای ساکن ایران- معرفی می شود. بی جهت نیست که فمینیسم ایرانی به ویژه در سال های اخیر، به جای کاربرد روش های آگاهانه و خودگردان فمینیستی، به سنت های مذهبی و نذر و نیاز توسل می جوید و به غیرعلمی ترین شکل به توجیه آن نیز می پردازد. بی جهت نیست که حقوق بشر "پدر دار" می شود و پدرش هم می شود اقای آیت الله منتظری. در این نمونه ها عیار فمینیستی تحلیل ها و تاکتیک ها تقریبا صفر است. در قلمروی محدودی که فمینیسم ایرانی برای خود تعیین کرده، متحدین بیشتری نمی گنجند.</p>
<p>ورود زنان به بازار کار و کسب استقلال اقتصادی یکی از شاخص های مدرنیسم است. زنان در هیچ جامعه ای بدون برخورداری از استقلال اقتصادی قادر نخواهند بود به برابری واقعی برسند. فمینیسم ایرانی اگر پلی برای رسیدن به این نیروی عظیم زنان بزند، با قشری از زنان پیوند خواهد خورد که حضور فعال اجتماعی داشته و امادگی بیشتری برای مبارزه جمعی دارند. این پیوند بیش از هر چیز افق وسیع تری در مقابل فمینیسم ایرانی ترسیم می کند.</p>
<p>نقش زنان در پروسه کار و مشارکت اقتصادی از این رو حائز اهمیت است که نه تنها موجب استقلال اقتصادی زن شده و او را  از وابستگی به اقوام و خانواده رها می کند، بلکه از نظر فردی اعتماد به نفس پیدا می کند، در جریان کار روزانه با مناسبات اجتماعی/اقتصادی/سیاسی  آشنا شده و به نقش خود در تاثیر گذاری  پی می برد. از سوی دیگر فمینیسم و جنبش زنان  تنها با پیوند با جنبش های اجتماعی است که می تواند مبارزه ای مستمر، ارگانیگ و موثر در برابر مردسالاری و تبعیض و نابرابری را سازمان دهد.</p>
<p><a href="http://www.shahrzadnews.org/index.php?page=2&amp;articleId=2480&amp;Language=fa" class='spip_out' rel='external'>شهرزاد نیوز</a></p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=6657 by HTTrack Website Copier/3.x [XR&CO'2014], Sat, 17 May 2025 01:47:08 GMT -->
</html>

