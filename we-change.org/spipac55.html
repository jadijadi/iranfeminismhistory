<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=3318 by HTTrack Website Copier/3.x [XR&CO'2014], Sat, 17 May 2025 03:01:21 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 3318
			<br>
			<br>مسیر:<br> صفحه اول  &gt;  سایت نوشته ها
			<br>
			<br>لینک مستقیم:<span dir=ltr><br>/spip.php?article3318</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				<img class='spip_logo spip_logos' alt="" src="local/cache-vignettes/L135xH200/arton3318-a8a4c8b29.jpg?1747448546" width='135' height='200' />
				<p class="surtitre">نسرين ستوده در مصاحبه با روز</p>
				<h1 class="titre">اکثر متجاوزان به کودکان تبرئه مي شوند ‏</h1>
				<p class="soustitre">روزآنلاین / آسیه امینی</p>
				<!-- finde_surligneconditionnel-->

				<p><small>سه شنبه26 آذر 1387</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>جايزه بين المللي حقوق بشر ايتاليا جمعه شب، 22 خرداد، بدون حضور نسرين ستوده، وکيل ايراني که نخستين برنده اين ‏جايزه و در حال حاضر ممنوع الخروج است، با نيابت، به همسر و دختر وي اهدا شد. ‏</p>
<p>نسرين ستوده درتهران از پدر و مادري شمالي به دنيا آمد. خودش در اين باره مي گويد: "درخانواده اي مذهبي به دنيا آمدم. ‏تا جايي که به خاطر دارم در آن زمان در خانواده ما مذهب، شامل قشري نگري و رعايت آدابي خالي از محتوا نبود . بلکه ‏مفهوم و ارزشي انساني مثل راستگويي و صداقت داشت . پدر و مادرم ارزشهاي انساني را در رفتار اجتماعي و خانوادگي ‏به عنوان معيارهاي زندگي رعايت مي کردند و به ما نيز آموزش مي دادند."‏</p>
<p>نوجواني نسرين، با انقلاب همزمان بود. چند سال پس از انقلاب او در رشته حقوق دانشگاه شهيد بهشتي قبول شد و سپس ‏فوق ليسانسش را نيز در همان دانشگاه در رشته حقوق بين الملل دريافت کرد. وي در دوران وکالت، از بسياري از کودکاني ‏که در خانواده مورد تجاوز و خشونت خانگي قرار گرفته اند و نيز از کودکان محکوم به اعدام دفاع کرده است. او همچنين ‏وکيل بسياري از مدافعان حقوق زن و فعالان اجتماعي بوده است. با او، که چهارشنبه گذشته در حالي که قصد خروج از ‏کشور و حضور در مراسم اهداي جايزه اش را داشت، در فرودگاه با ممانعت از خروج خود مواجه شد، به گفت و گو نشسته ‏ايم. ‏</p>
<p>‎‎<strong>فعاليت حقوق بشري را از کي و چگونه شروع کرديد؟ آيا اين نوع فعاليت براي شما يک انتخاب بود يا ‏اتفاق؟‎‎</strong></p>
<p>اتفاق نبود. من از نوجواني به مسائل اجتماعي توجه داشتم و در مدرسه هم دانش آموز فعالي بودم. طوري که وقتي براي ‏گزينش دانشگاه براي تحقيق آمدند، پرونده ام با مشکلاتي روبرو شد که بعد خوشبختانه رفع شد. بعد از دانشگاه نيز گرفتن ‏پروانه ي وکالتم هشت سال طول کشيد، چون به دلايل مختلف رد مي شد و بالاخره در نتيجه تلاش خانم فريده غيرت – که ‏جا دارد اينجا از ايشان تشکر کنم- پروانه وکالتم در سال83 صادر شد. پيش از آن البته فعاليت مطبوعاتي هم مي کردم. ولي ‏از 83 به بعد بر کار وکالت متمرکز شدم. در حوزه ي حقوق بشر من فعاليتم را با حقوق کودک شروع کردم. به خاطر ‏عضويتم در کميته حقوقي انجمن حمايت از حقوق کودکان، با مراجعه هاي فراواني روبرو بوديم از کودکاني که در خانواده ‏مورد تجاوز قرار گرفته بودند. همچنين مراجعه هايي هم داشتيم از کودکان محکوم به اعدام. درواقع، حقوق بشر يک مقوله ‏مرتبط و به هم متصل است. از کودکان وارد مسائل زنان مي شوي و از آنجا به حوزه هاي ديگر اجتماعي ...‏</p>
<p>در مورد خاص پرونده هاي کودکان، بايد بگويم جامعه ما جامعه اي مذهبي است و مساله تجاوزهاي خانگي، يک تابو در ‏ذهن مردم است. از سويي در دادگاه ها هم به طور غير رسمي اشاره مي شد که اين موضوع، جزء حريم خصوصي افراد ‏است و بهتر است کوتاه بياييم. با وجود اينکه مدارک زيادي وجود دارد که نشان مي دهد به اين بچه ها در خانه تجاوز شده ‏است، ولي حدود 99 درصد اين پرونده ها با برائت پدر يا فرد خاطي روبرو مي شود. ‏</p>
<p>‎‎<strong>چرا؟ اين برخورد غير رسمي به اين دليل بود که نمي خواستند فرد خاطي دچار مجازات سنگيني مثل اعدام شود ‏يا اينکه نگاه پدرسالارانه، آنها را به اين نتيجه مي رساند؟‏‎‎</strong></p>
<p>تلفيقي از هردوي اين عوامل موثر است. فراموش نکنيم که رياست همه ي دادگاه هاي ما با قاضيان مرد است. اين مقاومت ‏هم خاص جامعه ما نيست. در اغلب جاهاي دنيا در برابر تجاوزهاي خانگي، وقتي رياست دادگاه ها فقط با مردان است با ‏مقاومت در برابر چنين پرونده هايي روبرو مي شويم. به همين دليل است که ما اصرار داريم که در دادگاه هايي که اطفال ‏چه به عنوان بزهکار و چه بزه ديده حضور دارند، حتما بايد قاضي زن نيز حضور داشته باشد. ‏</p>
<p>صادقانه بگويم که در هنگام شروع کارم روي اين نوع پرونده ها، از حجم پرونده هاي با موضوع تجاوز خانگي دچار ‏وحشت شده بودم. دو راه در پيش داشتم. يکي اينکه سرم را برگردانم و به بهانه اينکه از دست من به تنهايي کاري بر نمي ‏آيد ، راه خودم را بروم. و ديگر اينکه چاره بينديشم و کمک بگيرم از افراد ديگر براي مبارزه با اين پديده اجتماعي. من راه ‏دوم را انتخاب کردم و به گمانم در چهار سال اخير توانسته ايم با کمک رسانه ها بويژه روزنامه ها، توجه زيادي را جلب ‏کنيم. اگر چه هنوز در ذات قضيه، اتفاقي رخ نداده، اما تلاشها کمترين دستاوردش اين است که توجه زيادي گرفته و جرم ياد ‏شده حريم امنش به هم ريخته است. ‏</p>
<p>‎‎شما جزو کساني هستيد که از فعالان حقوق برابر دفاع مي کنيد. مي خواهم نظرتان را درباره تاثير قانون بر ‏زندگي افراد بدانم.‏‎ ‎</p>
<p>در دانشگاه استادان ما تاکيد مي کردند که قانون بد بهتر از بي قانوني است. آن زمان ما با آنها جدل مي کرديم که قانون بد ‏را نبايد رعايت کرد. بعدها خودم به اين نتيجه رسيدم که قانون در هر حال بايد اجرا شود. اما اگر قانوني بد است بهتر است ‏تلاش کنيم براي تغييرش. ‏</p>
<p>‎‎<strong>مهمترين پرونده هايي که داشته ايد کدامها بودند؟‎‎</strong></p>
<p>يک سري پرونده هاي اجتماعي و سياسي به دليل کلان بودن اهميت داشته اند. از جمله پرونده وبلاگ نويسان، پرونده ‏فعالان کرد مثل طلوعي و کبودوند، پرونده فعالان زن و ... در مورد اعدام زير 18 ساله ها نيز از نظر موضوعي، اين ‏مساله حائز اهميت است. مثلا در پرونده صغري نجف پور براي جرمي که واقعا محل شک و ترديد است، اين دختر ‏مجازاتي معادل اعدام متحمل شده (18 سال زندان) و حالا نيز با وجود درخواست 300 ميليون تومان بابت ديه، باز او در ‏معرض خطر اعدام قرار دارد. ‏</p>
<p><strong>‎‎شما هم موکل بزرگسال داريد و هم موکلان کودک و نوجوان. از نظر دفاع حقوقي و از نظر حمايت انساني، اين ‏دو چه تفاوتي با هم دارند؟‎‎<br class='autobr' />
</strong></p>
<p>وقتي مي خواهم از يک قعال اجتماعي و مدني دفاع کنم يا حتا از يک پرونده اي که موکل بزرگسال دارد، از ابتدا براي او ‏توضيح مي دهم که همه تلاشمان را خواهيم کرد، ولي ممکن است که موفقيت کامل به دست نيايد. ولي نمي توانم به بچه اي ‏که هر شب مورد تجاوز پدرش قرار مي گيرد، اين حرف را بزنم. فشار به اين بچه ها خيلي بالاست، و گاهي مقاومت قاضي ‏باور نکردني است. ‏</p>
<p>ما اصراري بر مجازات سنگين نداريم. اما دادخواست مي دهيم که حضانت بچه را به مادر بسپارند، قاضي مي گويد مادر ‏اين اتهام را وارد کرده که بهانه اي براي حضانت داشته باشد. پس مي بينيد که هر يک ويژگي هاي خاص خودشان را ‏دارند.‏</p>
<p><strong>‎‎برگرديم به جايزه شما و ممنوع الخروج شدنتان. فکر مي کنيد چرا ممنوع الخروج شديد؟‎‎<br class='autobr' />
</strong></p>
<p>طبق قانون قاضي زماني مي تواند فردي را ممنوع الخروج کند که علي رغم قرارهايي که عليه وي صادر کرده، اين بيم ‏وجود دارد که او با خارج شدن از کشور، از دسترس دور شود. اما به نظر مي رسد که اينجا مساله اين نيست و به قول ‏وکيل محترمي، دستگاه قضايي با رفتن ما مشکلي ندارد بلکه با برگشتن مان مشکل دارد. ‏<br class='autobr' />
حتا در برخي موارد موکلان من نقل کرده اند که بصراحت به آنها گفته شده که چند راه پيش رو دارند. يکي از اين راه ها ‏اين بوده که بگذاريد و برويد! اين نشان مي دهد که نگراني به خاطر بيرون رفتن از کشور نيست بلکه به خاطر داشتن ‏ارتباطات فراملي گسترده است. ‏</p>
<p><strong>‎‎گفتيد دستگاه قضايي و راي قاضي. بنابراين به شما يا به اداره گذرنامه حکم ممنوع الخروجي ابلاغ ‏شد؟‎‎<br class='autobr' />
</strong></p>
<p>خير. اتفاقا من رائي نديدم. و اگر رائي بود حتما بايد به اداره گذرنامه ابلاغ مي شد. در حالي که وقتي من در فرودگاه از ‏آخرين گيت نيز عبور کردم و بر پاسپورتم مهر خروج زده شد، ماموري به سمت من آمد و خود را مامور نهاد رياست ‏جمهوري معرفي کرد. البته براي من ارتباط اين موضوع با نهاد رياست جمهوري واقعا مبهم است. من از ايشان کارت ‏شناسايي خواستم که گفته شد بي سيم دستم کارت من است و خب اين از نظر من قابل قبول نبود. پس از آن فرد ديگري نيز ‏آمد که کارت شناسايي اش را نشان داد و گفت که براي پي گيري پاسپورتم به ساختمان سنگي جردن مراجعه کنم. و البته با ‏اصرار من در پي ضبط پاسپورتم، رسيدي به من داده شد. ‏</p>
<p>‎‎<strong>از مراسم بگوييد.‏‎</strong> ‎</p>
<p>من به همسر نمايندگي کتبي دادم که از سوي من در اين مراسم که جمعه ساعت 10.30 شب برگزار شد، شرکت کرده و ‏جايزه را دريافت کنند. ‏</p>
<p>‎‎موخره:‏‎ ‎</p>
<p>نسرين ستوده در متن سخنراني خود، که از قول وي در مراسم اهد اي جايزه حقوق بشر ايتاليا خوانده شد، آورده است:‏</p>
<p>بي شك هريك از شما حكايت‌هايي را از نقض حقوق بشر در ايران شنيده‌ايد. حقوق زنان، كودكان، فعالان جنبش‌هاي مختلف ‏اجتماعي اعم از جنبش دانشجويي، كارگري و معلمان‎. ‎ضمن تأييد اين حكايت‌ها كه زمينه ساز نقض حقوق بشر در ايران ا ‏ست، دوست دارم از تلاش جامعه مدني ايران و هزينه سنگيني كه در دهه گذشته پرداخته‌اند و تلاش فعالان اجتماعي كه ‏احكام سنگيني تا پاي اعدام را تحمل كرده‌اند، سخن بگويم. ‏</p>
<p>تلاش فعالان جنبش دانشجويي، كارگري، معلمان، زنان و اقليت‌هاي قومي به ويژه هموطنان كرد ما با چالش‌هاي بزرگ ‏قضايي مواجه بوده است كه در بسياري از اوقات امر دفاع از آنان را با دشواري مواجه ساخته است. ‏</p>
<p>زيرا بر خلاف قانون اساسي ايران، قوانين مربوط به نحوه رسيدگي به اتهامات، به قاضي اين اختيار را مي‌دهد كه از دخالت ‏وكيل در مرحله تحقيقات مقدماتي در پرونده‌هاي متهمان از جمله متهمان سياسي جلوگيري به عمل آورد و اين خود زمينه ‏ساز نقض حقوق متهمان سياسي است. ‏</p>
<p>از طرف ديگر وجود قوانيني كه مي‌تواند مخالفان سياسي حكومت يا فعالان اجتماعي را به عنوان محارب مورد محاكمه ‏قرار دهد و حكم اعدام براي آنها صادر كند، از ديگر مشكلات پيش روي فعالان اجتماعي است كه البته بسياري از آنان را با ‏احكام سنگين حبس‌هاي طويل‌المدت و يا حتي اعدام مواجه كرده است. ‏</p>
<p>طي سال‌هاي اخيركه دوران سخت اين جنبش محسوب مي‌شود، زنان نه تنها مورد تعقيب قضايي، بازداشت و يا ‏ممنوع‌الخروجي قرار گرفتند بلكه احكام محكوميت سنگين، تا 5 سال حبس و يا شلاق نيز براي آنان صادر شد. زنان ايراني ‏هرچند در جايگاهي هستند كه خواسته‌هايشان كاملاً روشن و شفاف است، اما در عين حال به مانند بسياري از جنبش‌هاي ‏زنان در سراسر دنيا با گزينش روش‌هاي مسالمت‌آميز، اراده خود را مبني بر پرهيز از روش‌هاي خشونت آميز اعلام ‏مي‌نمايند. ‏</p>
<p>در آخرين اقدام، در اعتراض به لايحه حمايت از خانواده كه حق تعدد زوجات را به رسميت مي‌شناخت، فعالان جنبش زنان ‏با حضور در مجلس، خواستار خروج اين لايحه از دستور كار مجلس شدند. اين عمل فعالان جنبش زنان هر چند منجر به ‏خروج موقت لايحه از دستور كار شد اما اظهارات ضد و نقيض از سوي دست اندركاران، باعث شده است كه جامعه زنان ‏ايران، همچنان نگران سرنوشت لايحه باشند و بنابراين فعاليت زنان در اين زمينه ادامه دارد و آنها با نگراني سرنوشت ‏لايحه را دنبال مي‌كنند و چنانچه لازم باشد با اعتراضات مدني ، فرياد خود را به گوش جهانيان مي‌رسانند و البته هزينه آن ‏را نيز پرداخت مي‌كنند.‏</p>
<p>بي شك حقوق بشر در جامعه ‌اي پايدار نمي‌ماند كه چند كشور آن سوتر مكرراً نقض مي‌شود، به تجربه‌اي كه خود در ايران ‏شاهد آن بودم اشاره مي‌كنم كه تا سي سال پيش اعدام كودكان به موجب قوانين رسمي ايران ممنوع بود اما تأثير ديدگاهي كه ‏به نام مذهب، تصميم گيري مي‌كند توانست در مدت اندكي اين حقوق را چنان دگرگون كند كه دختركان 9 ساله را در ‏معرض اعدام قرار دهد. ‏</p>
<p>در پايان مايلم از پيش كسوتان حقوق بشر در ايران و از پيشگامي زنان در اين خصوص يادي كنم. از تلاش‌هاي شيرين ‏عبادي كه با وجود تهديد‌هاي مستمر عليه ايشان و خانواده‌شان همچنان بر اتخاذ روش‌هاي قانوني و پرهيز از خشونت پاي ‏مي‌فشرند و همچنين مهرانگيزكار كه با پرداخت هزينه‌اي سنگين و تحمل زندان و مخاطرات جدي سلامتي خود ، ناگزير به ‏ترك ايران شد. ‏</p>
<p>همچنين مايلم از تلاش حقوق‌دانان كلاسيك ايتاليا يادي كنم كه تأثير همه جانبه‌اي بر نگاه حقوقي دنيا نسبت به جرم و مجرم ‏گذاشتند‎. ‎تلاش‌هايي كه قبل از پديد آمدن اعلاميه حقوق بشر منجر به تغيير ديدگاه جهانيان به مجرم و رعايت حقوق متهمان ‏گرديد. ‏</p>
<p><a href="http://www.roozonline.com/archives/2008/12/post_10544.php" class='spip_out' rel='external'>روزآنلاین</a></p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=3318 by HTTrack Website Copier/3.x [XR&CO'2014], Sat, 17 May 2025 03:01:22 GMT -->
</html>

