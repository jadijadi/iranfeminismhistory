<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=10608 by HTTrack Website Copier/3.x [XR&CO'2014], Fri, 16 May 2025 23:48:46 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 10608
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article10608</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">تا پايان برنامه هفتم همه زنان خانه‌دار بيمه مي‌شوند</h1>
				
				<!-- finde_surligneconditionnel-->

				<p><small>سه شنبه18 تیر 1392</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>اعتماد: مسوول دبيرخانه ستاد ملي زن و خانواده مركز زنان در گفتگو با روزنامه اعتماد:</p>
<p><strong>بيمه زنان خانه‌دار مدت‌هاست كه قرار است توسط مركز ابلاغ و اجرايي شود، مجلس اين طرح را به سرانجام رسانده و قرار است امسال 200 هزار زن خانه‌دار با اولويت زنان سرپرست خانوار توسط دولت بيمه شوند. اين اولويت‌ها را چگونه تعيين مي‌كنيد؟</strong></p>
<p>ما در جلسه‌يي كه در كارگروه تخصصي بيمه زنان خانه‌دار با نمايندگان دستگاه‌ها اعم از وزارت بهداشت، كميته امداد و سازمان بهزيستي داشتيم، راجع به شاخص‌هاي اولويت اقشار مختلف زنان بحث كرديم و قرار بر اين شد كه هركدام از دستگاه‌ها بر اساس ماموريتي كه به آنها در اين خصوص داده شد اقدامات لازم را انجام دهند. دو دستگاه كميته امداد و سازمان بهزيستي مسووليت تعيين اولويت‌ها را به عهده دارند. اين دستگاه‌ها چون دستگاه حمايتي‌اند و شناسايي زنان سرپرست خانوار را تا به حال به عهده داشتند، در اين طرح هم با تجربه‌يي كه دارند، اين وظيفه بر عهده آنها گذاشته شده است. پس از شناسايي اين افراد، پروسه جذب آنها و اختصاص يافتن بيمه را همين دو نهاد ادامه خواهند داد.</p>
<p><strong>اولويت‌هاي اين دو سازمان براي شناسايي و تقدم خانواده‌ها براي مشمول بيمه شدن چه خواهد بود؟</strong></p>
<p>اين دستگاه‌ها خودشان شاخص‌هايي براي افرادي كه بايد در اولويت قرار گيرند، دارند شاخص‌هايي چون زناني كه سرپرست‌شان فوت كرده‌ يا ازكارافتاده‌اند يا زناني كه از همسران‌شان جدا شده‌اند يا همسرشان زنداني است يا سرباز است، زناني كه شوهران معتاد دارند و بدسرپرست تلقي مي‌شوند. اينها درجه‌بندي‌هاي خودشان را در اين سازمان‌ها دارند، تشخيص اينكه كدام دسته از زنان بر گروه ديگر تقدم دارد با خود سازمان‌هاست و قرار است با اطلاعاتي كه دارند اين گروه‌هاي هدف را تعيين كنند. اما قطعا زناني كه تعداد فرزند بيشتري دارند و در وضع معيشتي بدتري قرار دارند و درآمدشان كفاف زندگي‌شان را نمي‌دهد، در سنين بالاتري قرار دارند در اولويت قرار دارند. مشكل كار اينجاست كه در ابتداي كار دست‌مان خيلي براي پذيرش اين دسته از زنان باز نيست و بنا بر مصوبه مجلس تنها براي 200 هزار زن سرپرست خانوار مي‌توانيم بيمه ايجاد كنيم.</p>
<p><strong>با توجه به حجم كم زنان گروه هدف بيمه، آيا استان محل اقامت در اختصاص يافتن اين بيمه تاثيرگذار خواهد بود؟ انتظار مي‌رود استان‌هاي محروم در اولويت باشند.</strong></p>
<p>همه اولويت‌هاي تعيين گروه‌هاي هدف، بر عهده دو دستگاه حمايتي خواهد بود، اينكه از كدام استان آغاز شود يا استان‌هاي محروم در اولويت باشند يا نه، در حوزه وظايف مركز زنان نيست و اين مركز پس از دريافت اطلاعات مربوطه، طرح را آغاز خواهد كرد. اما از آنجايي كه بهزيستي و كميته امداد زنان تحت حمايت خود را بيمه كرده‌اند و از ميزان بيمه‌شدگان شهري، روستايي و عشايري اطلاعات دقيق دارند، اين وظيفه هم بر عهده آنان قرار گرفته است.</p>
<p><strong>نقش مركز زنان رياست‌جمهوري در اين ميان چه خواهد بود؟</strong></p>
<p>مركز نقش تعيين‌كنندگي ندارد، ما تنها تسهيل گريم و نظارت بر روند اجراي كار خواهيم داشت. با توجه به برآورد هزينه و درنظر گرفتن بودجه نهايي اين طرح، ساز و كار بودجه را تعيين مي‌كنيم. البته هر كدام از اين دو دستگاه علاقه‌مندند بودجه را جذب كنند.</p>
<p><strong>امسال شروع اين طرح است و 200 هزار نفر بيمه خواهند شد، با توجه به آمار 19 ميليوني زنان خانه‌دار، چقدر طول خواهد كشيد كه اين بيمه به همه زنان برسد؟</strong></p>
<p>تا پايان سال 92، همه اين 200 هزار زن خانه‌دار با اولويت زنان سرپرست خانوار بيمه مي‌شوند.</p>
<p>تا پايان برنامه پنجم، يعني پايان سال 94، يك ميليون از زنان بيمه مي‌شوند و تا پايان برنامه ششم و هفتم توسعه، همه زنان خانه‌دار بيمه خواهند شد.</p>
<p><strong>بودجه‌يي كه براي اين طرح درنظر گرفته‌ايد چقدر است و قرار است چگونه به دستگاه‌ها اختصاص يابد؟</strong></p>
<p>با رايزني‌هايي كه با دولت كرديم، قرار بر اين شده است كه بودجه در نظر گرفته شده در اين مسير بيفتد و از آنجايي كه كميته امداد نهادي غيردولتي است، قرار بر اين است كه حمايت دولتي در زمينه بودجه اين طرح به آنها هم درنظر گرفته شود. اما از آنجايي كه اين دو سازمان هر كدام زنان تحت سرپرستي دارند كه سرپرست خانوارند يا بدسرپرست‌اند، بايد زناني را كه تحت سرپرستي‌شان نيستند و شامل اين طرح هستند را شناسايي و معرفي كنند تا آنها تحت پوشش بيمه قرار گيرند. اما عدد دقيق بودجه را تا زمان طي شدن مراحل ابلاغ و تعيين شدن اينكه چه درصدي از بودجه به كدام سازمان اختصاص مي‌يابد، اعلام نمي‌كنيم.</p>
<p><strong>از آنجايي كه قرار است مرحله اول اين طرح تا پايان سال 92 به اتمام برسد، پيش‌بيني مي‌كنيد ابلاغ تا چه زماني طول بكشد؟</strong></p>
<p>اميدواريم تا پايان دولت كارهاي اداري طرح تمام شود اما از آنجا كه سيستم بروكراسي كشور ما هميشه زمانبر است، شايد هم به بعد از اين دولت و به دولت آينده برسد.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=10608 by HTTrack Website Copier/3.x [XR&CO'2014], Fri, 16 May 2025 23:48:46 GMT -->
</html>

