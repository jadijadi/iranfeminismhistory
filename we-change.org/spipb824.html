<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=7264 by HTTrack Website Copier/3.x [XR&CO'2014], Sat, 17 May 2025 18:42:43 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 7264
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article7264</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">مرکز امور زنان با وزارت رفاه ادغام می شود ؟</h1>
				
				<!-- finde_surligneconditionnel-->

				<p><small>يكشنبه17 بهمن 1389</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p><a href="http://khabaronline.ir/news-127682.aspx" class='spip_out' rel='external'>خبرآنلاین</a>: در حالی که هنوز نتیجه ادغام سازمان تربیت بدنی و سازمان ملی جوانان مشخص نشده و همچنان معلوم نیست کی می‌خواهد این موضوع عملی شود، از راهروهای مجلس خبرهایی از ادغام‌های دیگر به گوش می‌رسد.</p>
<p>ادغام مرکز امور زنان ریاست جمهوری و وزارت رفاه و تامین اجتماعی؛ این جدیدترین گامی است که قرار است در جهت کوچک‌سازی دولت برداشته شود و اینطور که معلوم است این بار دامن تنها مرکز فعال در امور زنان کشور را گرفته است. در حالی که هنوز نتیجه ادغام سازمان تربیت بدنی و سازمان ملی جوانان مشخص نشده و همچنان معلوم نیست کی می‌خواهد این موضوع عملی شود، از راهروهای مجلس خبرهایی از ادغام‌های دیگر به گوش می‌رسد؛ این شایعه بعد از آن قوت گرفته است که یکی از اعضای کمیسیون اجتماعی مجلس و یکی از اعضای فراکسیون زنان مجلس در مصاحبه‌های جداگانه‌ای از لزوم ادغام مرکز امور زنان ریاست جمهوری و وزارت رفاه سخن گفتند. همین مصاحبه‌ها کافی بود تا گمانه‌زنی‌ها در مورد ادغام جدید به راه بیفتند. ادغامی که لزوم آن از سوی تعدادی از کارشناسان و نمایندگان مجلس احساس می‌ شودو ازسوی تعدادی دیگر غیرلازم خوانده می‌شود.</p>
<p>احتمال ادغام مرکز امور زنان و خانواده ریاست‌جمهوری و وزارت رفاه بعد از آن قوت گرفته است که خرداد ماه سال گذشته طرحی با عنوان «طرح ساماندهی و ارتقای بهره وری دستگاههای اجرایی» شامل 18 ماده به امضای 34 تن از نمایندگان مجلس رسید که به موجب آن پیشنهاد شده بود متناسب با سیاستها و احکام برنامه چهارم توسعه جهت کاهش موازی کاری و نیز با هدف کوچک سازی و ادغام دستگاههای اجرایی جهت ارتقای بهره وری آنها، وزارت ورزش و جوانان با ادغام مرکز امور زنان و خانواده، سازمان تربیت بدنی و سازمان ملی جوانان تشکیل شود اما در نهایت با ادغام سازمان ملی جوانان و سازمان تربیت بدنی موافقت شد و دیگر سخنی از نقش مرکز امور زنان در این ادغام آورده نشد؛ اما حالا و بعد از آنکه هنوز هم مخالفت‌هایی در مورد ادغام سازمان‌های ملی جوانان و تربیت بدنی وجود دارد، برخی از نمایندگان مجلس شورای اسلامی اعتقادشان را مبنی بر ادغام تنها مرکز مربوط به زنان با وزارتخانه‌ای دیگر و تشکیل وزارتخانه جدیدی بر زبان آورده‌اند.</p>
<p>مرکزی که هرچند هر ازگاهی لزوم ارتقایش به معاونت ریاست جمهوری و در آمدن از وضعیت اکتفا کردن به نقش مشاوره‌ای برای رئیس جمهور از سوی برخی از مسئولان این سازمان و برخی اعضای فراکسیون زنان مطرح می‌شود اما با پررنگ‌تر شدن سایه ادغام بر سر این مرکز، همراه باموافقت‌ها برای این اقدام، مخالفت‌ها در این مورد نیز افرایش پیدا کرده است.</p>
<p>تاریخ ایجاد مرکزی با محوریت امور زنان به سال 67 برمی‌گردد که بعد از پیشنهاد مقام معظم رهبری در زمان ریاست جمهوری ایشان به منظور پاسخگویی به نیازهای زنان و فراهم سازی حضور آنان در جامعه به موجب مصوبه شورایعالی انقلاب فرهنگی کار خود را آغاز کرد و وظیفه سیاستگذاری و برنامه ریزی در حوزه زنان را با نظارت این شورا بر عهده گرفت تا اینکه به پیشنهاد رئیس جمهور وقت در سال 1370 تأسیس مرکز امور زنان با نظارت رئیس جمهور در شورایعالی انقلاب فرهنگی تصویب و مرکزی مختص به زنان و با نام مرکز امور مشارکت زنان کم کم جایش را در دولت باز کرد و پس از چندسال شناخته شدن به این نام، بعد از روی کارآمدن دولت نهم با تغییرنام به مرکز امور زنان و خانواده ریاست جمهوری، فعالیتش را با محوریت خانواده که رویکرد دولت نهم و به دنبال آن دولت دهم شناخته می‌شود، ادامه داد.</p>
<p>اما حالا و بعد از آنکه مسئولان این مرکز به جایگاه کنونی آن در دولت راضی نیستند و طی رایزنی‌هایی به رئیس جمهور اعلام کرده‌اند که خواستار ارتقای این مرکز در حد معاونت و یا وزارتخانه‌ای با محوریت زنانند، معلوم نیست اگر شایعه ادغام آن که در حال حاضر هم انتقادات زیادی نسبت به عملکرد آن وجود دارد با وزارت رفاه و تامین اجتماعی با شمار زیاد افراد تحت پوشش و مشکلاتی که به این خاطر گریبانگیرش است، به تحقق بپیوندد چقدر هنوز می‌توان به جایگاه راضی‌کننده زنان در هیئت دولت، آنطور که قبلا قولش داده شده بود، امیدوار بود.</p>
<p> اظهارنظرهای تعدادی از موافقان و مخالفان ادغام این مرکز با وزارتخانه رفاه را می‌خوانید:</p>
<p>طیبه صفایی، رئیس فراکسیون زنان مجلس، مخالف این طرح است: ما پیش از این پیشنهاد خود را در این زمینه با رئیس جمهور مطرح کردیم که عنایت کنند و مرکز امور زنان و خانواده به سمت معاونت ارتقا پیدا کند لذا گرچه فعلا به طور جدی بحث ادغام این مرکز با وزارت رفاه و تأمین اجتماعی مطرح نیست در صورت طرح آن در آینده نیز به اعتقاد من دفاع منطقی و مستدلی پشت این قضیه نیست. با اینکه وزارت رفاه بخشی از مسائل مربوط به حوزه زنان و خانواده را عهده دار است اما با این وجود این وزارت نمی تواند پاسخگوی تمام مطالبات زنان باشد.</p>
<p>سیروس برنا، عضو کمیسیون اجتماعی مجلس،  مخالف این طرح است: به نظر می‌رسد با توجه به گستردگی حوزه فعالیت وزارت رفاه ادغام مرکز امور زنان با آن اقدام مناسبی نباشد و چنین تصمیمی نیازمند کار کارشناسی، تأمل و پختگی بیشتری است. مرکز امور زنان و خانواده رئیس جمهوری یک مرکز مشورتی برای رئیس جمهور است که یک سری فعالیت‌های پژوهشی می‌کند و تلاش می‌کند تا از طریق یک سری شیوه‌نامه و آیین‌نامه‌ها وظایفی را با هدف به مشارکت گرفتن زنان در دستگاه‌های اجرایی، از طریق هیئت دولت به آن‌ها ابلاغ کند. اگر هم قرار باشد این مرکز با جایی ادغام شود، وزارت فرهنگ و ارشاد اسلامی یا معاونت فناوری ریاست جمهوری، گزینه‌های بهتری برای این ادغامند.</p>
<p>فاطمه آلیا، عضو فراکسیون زنان مجلس شورای اسلامی،  موافق این طرح است: با توجه به حفظ جایگاه زنان و خانواده و در راستای افزایش اختیارات و وظایف این مرکز همچنین وجوه مشترک با تأمین اجتماعی، این مرکز می تواند با وزارت رفاه و تأمین اجتماعی ادغام شود. با توجه به بررسی هایی که انجام شده است، در فعالیتهای مربوط به زنان نوعی همپوشانی و موازی کاری وجود دارد؛ به طور مثال می توان به فعالیتهایی که وزارت رفاه و تأمین اجتماعی، سازمان بهزیستی و کمیته امداد امام خمینی (ره) در زمینه مسائل زنان انجام می دهند، اشاره کرد.</p>
<p>عفت شریعتی، عضو فراکسیون زنان مجلس شورای اسلامی، مخالف این طرح است: در این زمینه اطلاعی ندارم و در مجلس نیز این مسأله مطرح نشده است. اما به نظرم، این مقوله نمی تواند جوابگوی نیازهای حوزه زنان و خانواده باشد، زیرا شرح وظایف وزارت رفاه و تأمین اجتماعی و حوزه فعالیتهای آن؛ با وظایف وکارکرد مرکز امور زنان و خانواده همخوانی ندارد تا بتوان این نهاد را زیر مجموعه وزارت رفاه قرار داد. همچنین با این تغییرات جایگاه حوزه بانوان وخانواده تقلیل می یابد و شاهد ارتقایی نخواهیم بود. بدین ترتیب، انتظارات برای پیشبرد اهداف جایگاه زنان و خانواده، با این رویه محقق نمی شود و به صلاح زنان نخواهد بود.</p>
<p>شهیندخت مولاوردی،  دبیر کل جمعیت حمایت از حقوق بشر زنان و عضو ائتلاف اسلامی زنان، مخالف این طرح است:  با توجه به اینکه نمی دانم اهداف طراحان این مقوله چیست وچه نگاهی به حوزه زنان وخانواده دارند اما به نظر من به دلیل عدم سنخیت نداشتن حوزه فعالیت مرکز امور زنان ریاست جمهوری با وزارت رفاه و تأمین اجتماعی به لحاظ عملکرد و زمینه وظایفشان؛ ادغام این دونهاد مناسب نیست. بخصوص آنکه، وزارت رفاه با توجه به وظایف گوناگونی که در حوزه های مختلف دارد؛ بااین ادغام؛ موقعیت حوزه زنان وخانواده تحت تأثیر این وظایف قرار می گیرد. این تفکر، از آن حکایت دارد که آگاهی کافی نیز نسبت به مأموریت و تشکیلات زنان وجود ندارد.</p>
<p>منیره نوبخت، عضو شورای فرهنگی اجتماعی زنان، موافق این طرح است: این مسأله بحث جدیدی نیست و تا آنجا که می دانم در مجلس نیز مطرح نشده است. اما از آنجا که بر اساس برنامه پنجم توسعه بناست ساختار قوه مجریه مورد تجدید نظر قرار گرفته و ساختار جدیدی در آن تعریف شود، بدین ترتیب، شاهد تغییراتی خواهیم بود. اما باتوجه به بحث ادغام سازمان ملی جوانان وتربیت بدنی، معتقدم مجلس شورای اسلامی؛ با توجه به وظایف، تکرارها، موازی کاری‌ها، کاستی‌ها و کمبودهای موجود، این مسأله را یکپارچه مطرح و بررسی کند، زیرا بخشی نگری و نگاه جداگانه به حوزه وفعالیتهایشان درمجموع باعث مشکلاتی می‌شود.</p>
<p> سیدمحمدعلی موسوی مبارکه، عضو کمیسیون اجتماعی مجلس، مخالف این طرح است: فعالیت‌های مرکز امور زنان، هزینه زیادی برای دولت ندارد ولی اگر بخواهیم آن را به سازمان تبدیل کنیم، مستلزم تغییر ساختار سازمانی‌ و صرف هزینه است.هم‌اکنون فعالیت‌های این مرکز در تهران و ارتباط‌ش منحصر به کمیسیون امور بانوان استان‌ها و شهرستان‌هاست؛ باید توجه داشت وزارتخانه‌ای که فعالیت‌های همسو و مرتبط با این مرکز داشته باشد، وجود ندارد و اگر این مرکز بخواهد تبدیل به سازمان شده یا در وزارتخانه‌ای ادغام شود، باید در نظر گرفت بر اساس برنامه 5 ساله چهارم، ادغام سازمان‌ها در یکدیگر بوده است و بر این اساس نمی‌توانیم سازمان جدیدی را ایجاد کنیم.</p>
<p> حسن ملک‌محمدی، عضو کمیسیون فرهنگی مجلس، نظر ممتنع دارد: با توجه به اینکه نیمی از جمعیت ایران را زنان تشکیل می‌دهند، مرکز امور زنان تاکنون توانسته است فعالیت‌های ارزشمندی را انجام دهد. با توجه به تأکید ویژه اسلام در خصوص خانواده و نقش مؤثر زنان در مدیریت، باید برای حفظ و تقویت کانون خانواده و زنان به عنوان مهمترین عامل تکامل و رشد جامعه توجه داشته و از تمام ظرفیت‌ها‌ی موجود در شکوفایی استعداد‌های آنان استفاده کنیم. مرکز امور زنان می‌تواند با استفاده از تمام ظرفیت‌ها و پتانسیل‌‌های اساتید حوزه و دانشگاه و صاحبنظران و کارشناسان برنامه‌ریزی جامعی داشته باشد تا بتواند از توانمندی‌ها و استعدا‌های بسیار زنان که در بخش‌های مختلف و دوشادوش مردان در امور مختلف تلاش می‌کنند، استفاده کند. به هرحال معتقدم که ادغام مرکز امور زنان نباید محدودکننده فعالیت‌های این مرکز باشد.</p>
<p>محمدقیوم دهقانی، عضو کمیسیون اجتماعی مجلس، موافق این طرح است: مرکز امور زنان، خود مجموعه بسیار بزرگی است که جمعیت زیادی از افراد جامعه را در برمی‌گیرد و باید برای ارائه خدمات به آنها آماده باشد. فعالیت‌های این مرکز در صورت ادغام، ارتقا خواهد یافت چرا که بهتر است زنان خود موضوعات مربوط به زنان را پیگیری کنند تا بتوانند به حقوق خود بهتر دست یابند؛ اگر مرکز امور زنان در مجموعه یک وزارتخانه قرار گیرد با توجه به اینکه می‌تواند از اعتبارات خاصی بهره‌مند شود، می‌تواند خدمات‌دهی بهینه نیز داشته باشد.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=7264 by HTTrack Website Copier/3.x [XR&CO'2014], Sat, 17 May 2025 18:42:43 GMT -->
</html>

