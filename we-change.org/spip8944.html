<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=9987 by HTTrack Website Copier/3.x [XR&CO'2014], Sat, 17 May 2025 01:41:17 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 9987
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article9987</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">کودک آزاری در صدر تماس های اورژانس اجتماعی تهران </h1>
				
				<!-- finde_surligneconditionnel-->

				<p><small>دو شنبه17 مهر 1391</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>خبرگزاری <a href="http://www.wafa.ir/ejtemaee/asib_ejtemaee/23140.html" class='spip_out' rel='external'>وفا</a> : 49.8 درصد كودك‌آزاري‌ها مربوط به آزار جسمي ، 31.3 درصد مربوط به غفلت ، 12.5 درصد مربوط به آزار رواني و روحي و 2.7 درصد مربوط به آزار جنسي است.</p>
<p>مديركل امور آسيب ديدگان اجتماعي سازمان بهزيستي كشور گفت : كودك آزاري علت 76 درصد تماس‌هاي اورژانس اجتماعي استان تهران در شش ماهه نخست امسال بوده است.</p>
<p>به گزارش خبرگزاری وفا ، دكتر غلامرضا رضايي‌فر در نشست خبري روز جهاني كودك سازمان بهزيستي با اشاره به برقراري 483 هزار و 773 تماس با اورژانس اجتماعي در سال گذشته، اظهار كرد: از اين تعداد 99 هزار و 900 تماس مرتبط بوده كه در اين ميان هشت هزار و 618 تماس مرتبط با كودك‌آزاري است.</p>
<p>به گفته وي 49.8 درصد كودك‌آزاري‌ها مربوط به آزار جسمي، 31.3 درصد مربوط به غفلت، 12.5 درصد مربوط به آزار رواني و روحي و 2.7 درصد مربوط به آزار جنسي است.</p>
<p>مديركل امور آسيب‌ديدگان اجتماعي سازمان بهزيستي كشور در ادامه با اعلام نام استان‌هايي كه بيشترين مورد تماس مرتبط با كودك آزاري با اورژانس اجتماعي داشته‌اند، گفت: تهران با دو هزار و 102 مورد، فارس با هزار و 105 مورد، خراسان رضوي با هزار و 100 مورد و اصفهان با حدود 7000 مورد در صدر بوده‌اند.</p>
<p>به گفته رضايي‌فر، در شش ماهه نخست سال جاري، چهار هزار و 372 تماس با اورژانس اجتماعي تهران برقرار شده است كه در اين ميان 704 مورد تماس مرتبط بوده‌ است و 539 مورد از تماس‌هاي مرتبط مربوط به كودك‌آزاري است.</p>
<p>وي در ادامه عنوان كرد: بدين ترتيب كودك‌آزاري علت 76 درصد تماس‌ها با خط 123 اورژانس اجتماعي محسوب مي‌شود.</p>
<p>مديركل امور آسيب‌ديدگان اجتماعي سازمان بهزيستي كشور با اشاره به آمار كودك‌آزاري‌هاي استان تهران در شش ماهه نخست سال جاري، گفت: 53.4 درصد كودك‌آزاري‌ها جسمي، 19.4 درصد غفلت، 16.5 درصد آزار روحي، 2.7 آزار جنسي و 7.7 درصد آزار تركيبي بوده است.</p>
<p>رضايي‌فر در ادامه با بيان اينكه تا سال 74، كودكان كار و خيابان با متكديان جمع‌آوري شده‌اند، گفت: در سال 78 كودكان كار از متكديان جدا شده و ساماندهي اين قشر سازمان بهزيستي متحول شد و بدين‌ترتيب آيين‌نامه ساماندهي كودكان كار و خيابان در سال 84 به تصويب هيات دولت رسيد و ستاد ساماندهي كودكان كار و خيابان تشكيل شد.</p>
<p>وي افزود: در پي اين مصوبه، سازمان بهزيستي 37 مركز ساماندهي كودكان كار و خيابان را در 31 استان كشور داير كرد و بخشي از اعتبارات متكديان به كودكان كار و خيابان اختصاص يافت.</p>
<p>مديركل امور آسيب‌ديدگان اجتماعي سازمان بهزيستي كشور افزود: به موجب آيين‌نامه ساماندهي كودكان كار و خيابان، سازمان بهزيستي و 11 ارگان ديگر متولي ساماندهي كودكان كار و خيابان به حساب مي‌آيند، اما بايد به اين نكته توجه داشت كه در برخورد با كودكان خياباني نبايد با معلول برخورد كرد، چرا كه بايد نگاه‌ها متوجه علت‌ها باشد.</p>
<p>به گفته رضايي‌فر، آمار كودكان ارجاع داده شده به مراكز ساماندهي كودكان كار و خيابان سازمان بهزيستي در سال‌هاي اخير كاهش يافته است. بدين ترتيب كه ده هزار و 400 كودك در سال 87 پذيرش شده، شش هزار و 900 كودك در سال 88، پنج هزار و 900 كودك در سال 89 و پنج هزار و 300 كودك در سال 900 پذيرفته شده‌اند و ساماندهي كودكان كار سير نزولي داشته است.</p>
<p>وي در ادامه با اشاره به ناچيز بودن اعتبارات سازمان بهزيستي در رابطه با كودكان كار و خيابان، گفت: اين در حالي است كه ظرفيت مراكز در چند سال اخير افزايش يافته است.</p>
<p>مديركل امور آسيب‌ديدگان اجتماعي سازمان بهزيستي كشور در ادامه با برشمردن دلايل كاهش تعداد كودكان مرجوع به مراكز ساماندهي كودكان كار و خيابان سازمان بهزيستي، گفت: كاهش مهاجرت‌ها بر اثر اجراي هدفمندسازي يارانه‌ها در روستاها و توجه بيشتر به اتباع بيگانه از دلايل اين امر است.</p>
<p>وي در ادامه با تاكيد بر لزوم اتخاذ رويكرد توانمندسازانه در رابطه با كودكان كار و خيابان و خانواده‌هاي آنها، گفت: لازم است كودك و خانواده به صورت همزمان توانمند شوند، چرا كه در غير اين صورت سيكل ساماندهي كودكان كار و خيابان همچنان معيوب خواهد ماند.</p>
<p>مديركل امور آسيب‌ديدگان اجتماعي سازمان بهزيستي كشور در ادامه خبر داد: در سال جاري اعتباراتي از وزارت رفاه درخواست شده است تا از طريق اختصاص آنها، دو هزار كودك كار و خيابان به اتفاق خانواده‌هايشان در چرخه توانمندسازي قرار گيرند.</p>
<p>رضايي‌فر در ادامه تاكيد كرد: توانمندسازي در ابتدا از طريق كاهش ساعات حضور كودك در خيابان اتفاق مي‌افتد.</p>
<p>وي افزود: كودك خياباني، كودكي است كه ساعات قابل توجهي از شبانه‌روز را در خيابان حضور داشته، كار و يا زندگي كند.</p>
<p>مديركل امور آسيب‌ديدگان اجتماعي سازمان بهزيستي كشور در ادامه نسبت به ترك تحصيل كردن كودكان كار و خيابان هشدار داد و گفت: حدود 40 درصد از كودكان كار و خيابان ترك تحصيل كرده‌اند.</p>
<p>رضايي‌فر در بخش ديگري از سخنانش با بيان اينكه يك سوم كودكان كار و خيابان پذيرش شده در كشور مربوط به تهران است، گفت: در رده‌هاي بعدي استان‌هاي خراسان‌رضوي، فارس، اصفهان و هرمزگان قرار دارد.</p>
<p>وي در ادامه با بيان اينكه 34 درصد كودكان كار، اتباع بيگانه هستند، افزود: بيشترين آمارهاي مربوط به پذيرش اتباع بيگانه با 75 درصد مربوط به استان فارس است و خراسان رضوي با 48 درصد، تهران و اصفهان با 47 درصد و هرمزگان با 39 درصد در رده‌هاي بعد قرار دارند.</p>
<p>مديركل امور آسيب‌ديدگان اجتماعي سازمان بهزيستي كشور در ادامه هشدار داد: 70 درصد از كودكان كار كمتر از 15 سال دارند و اين در حالي است كه سازمان جهاني كار، اشتغال كودكان زير 15 سال را براي كشور ما ممنوع اعلام كرده است.</p>
<p>رضايي‌فر در ادامه اظهار كرد: حدود 40 درصد از كودكان كار به مدرسه نمي‌رفتند و حدود 70 درصد از آنها نيز داراي پدر و مادر هستند.</p>
<p>وي افزود: والدين 11.7 درصد از اين كودكان طلاق گرفته، والدين 3.8 درصد از آنها متاركه كرده، 3.3 درصد از آنها با حضور نامادري و 3 درصد با حضور ناپدري زندگي مي‌كنند. پدر 6.2 درصد از آنها و مادر 2.4 درصد از آنها فوت كرده است و 1.2 درصد از اين كودكان بي‌سرپرست هستند.</p>
<p>مديركل امور آسيب‌ديدگان اجتماعي سازمان بهزيستي كشور عنوان كرد: بيش از 95 درصد كودكان كار و خيابان سابقه مصرف مواد مخدر و بزه را ندارند.</p>
<p>رضايي‌فر در ادامه تاكيد كرد: سازمان بهزيستي تنها متولي سازماندهي كودكان خيابان و كودكاني كه در خيابان كار مي‌كنند، است و كودكان مشغول به كار در مغازه‌ها، بخش خصوصي، روستاها، كارخانه‌ها و كارگاه‌هاي زيرزميني ارتباطي با بهزيستي ندارند و وزارت تعاون، كار و رفاه اجتماعي متولي اين كودكان است. در صورتي كه اين كودكان شناسايي شوند و به سازمان بهزيستي ارجاع داده شوند، در اين صورت است كه سازمان بهزيستي در زمينه اين كودكان مسووليت پيدا مي‌كند.</p>
<p>پيمانكاران نهادهايي همچون شهرداري، كودكان زير 15 سال را به كار مي‌گمارند و ضروري است كه اين نهادها با اين پيمانكاران برخورد كنند</p>
<p>وي در ادامه علل ظهور كودكان كار و خيابان را، شكاف طبقاتي دانست و گفت: هرچه شكاف طبقاتي بيشتر شود، تعداد كودكان كار و خيابان نيز افزايش پيدا مي‌كند، ضمن اينكه حاشيه‌نشيني و مهاجرت نيز به اين موضوع دامن مي‌زند و بايد در اين زمينه برنامه‌ريزي‌هاي سيستماتيك از بالا به پايين انجام شده و سطح رفاه را افزايش داد.</p>
<p>رضايي‌فر در ادامه از بكار بردن واژه‌هايي نظير «پاك كردن خيابان‌ها از كودكان» هشدار داد و گفت: اين كودكان جزئي از جامعه هستند.</p>
<p>مديركل امور آسيب‌ديدگان اجتماعي سازمان بهزيستي كشور همچنين گفت: بالاتر رفتن آمار تماس‌هاي مرتبط با كودك آزاري با اورژانس اجتماعي نمي‌تواند ناشي از افزايش اين امر باشد، بلكه نشان از ارتقاي سطح آگاهي مردم دارد.</p>
<p>به گفته وي ، شهرهاي برخوردار بيشترين تماس‌ها را با اورژانس اجتماعي دارند.</p>
<p>رضايي‌فر در ادامه با برشمردن علل عمده كودك آزاري، گفت: هيچ پدر و مادري به عمد كودك خود را آزار نمي‌دهند، بلكه اين افراد يا فقر فرهنگي داشته و جاهل هستند و يا داراي اختلالات روحي بوده و يا در اثر مصرف مواد محرك مخدر در حالت عادي به سر نمي‌برند.</p>
<p>مديركل امور آسيب‌ديدگان اجتماعي سازمان بهزيستي كشور در ادامه با تاكيد بر لزوم اتخاذ ساز و كارهاي پيشگيرانه در رابطه با كودك آزاري، گفت: در قانون جديد حمايت از كودكان و نوجوانان كه در حال حاضر در مجلس به سر مي‌برد، هماهنگي‌ها براي اجراي قوانين افزايش پيدا كرده است، ضمن اينكه مجازات‌ها نيز تشديد شده است.</p>
<p>به گفته رضايي‌فر، در اين قانون پيش‌بيني‌هاي لازم به عمل آمده تا در كودك آزاري‌هاي شديد، مددكاران اجتماعي بدون حكم قاضي به عنوان رابط مداخله كنند و سپس براي قاضي اورژانسي بودن موضوع را ثابت كنند.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=9987 by HTTrack Website Copier/3.x [XR&CO'2014], Sat, 17 May 2025 01:41:17 GMT -->
</html>

