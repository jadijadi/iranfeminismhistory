<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=5357 by HTTrack Website Copier/3.x [XR&CO'2014], Sat, 17 May 2025 02:56:37 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 5357
			<br>
			<br>مسیر:<br> صفحه اول  &gt;  سایت نوشته ها
			<br>
			<br>لینک مستقیم:<span dir=ltr><br>/spip.php?article5357</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">در زندان هم وضع ما بدترست /عضو شورای دفاع از حق تحصیل در مصاحبه با روز: </h1>
				
				<!-- finde_surligneconditionnel-->

				<p><small>يكشنبه27 دی 1388</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>بازداشت طولانی سمیه رشیدی، از اعضای شورای «دفاع از حق تحصیل» و ادامه اخراج ها و  بازداشت های دانشجویی، نگرانی های زیادی را بین دانشجویان موجب شده است. در این مورد با زهره اسدپور، عضو دیگری از این شورا که از ادامه تحصیل محروم شده و او نیز مثل سمیه رشیدی از کسانی است که جنبش دانشجویی و جنبش زنان را به هم پیوند زده اند، مصاحبه کرده ایم.خانم رشیدی معتقد است« عناد با دانشجویان منتقد، به محرومیت آنان از تحصیل محدود نشده و این دانشجویان حتی در زندان نیز نسبت به دیگران از شرایط سخت تری برخوردارند.»</p>
<p><strong>روند محرومیت از تحصیل از کي شروع شد؟</strong></p>
<p>روند محروم سازی دانشجویان از تحصیل، گرچه در دوره احمدی نژاد سرعت بیشتری پیدا کرد ، اما برخلاف برخی تصورات،اصلامحدود به دوره ریاست جمهوری احمدی نژاد نیست.اگر از روند وسیع و گسترده محروم سازیها و تصفیه های دهه اول انقلاب صرف نظر کنیم ، پایه موج جدید محروم سازیها در دوران ریاست جمهوری خاتمی و مصوبه ای که در زمان ریاست او بر شورای انقلاب فرهنگی ، تصویب شد گذاشته شد.این مصوبه اولین قربانیها را در همان دوره خاتمی از دانشجویان گرفت، گرچه اغلب محرومین از تحصیل در آن دوران با تعهدات کتبی ثبت نام شدند، اما با تغییر ریاست جمهوری ، احمدی نژاد از مصوبه ای که پیش از او تصویب شده بود ، نهایت استفاده را کرد و پدیده  دانشجویان ستاره دار از همان سال اول ریاست جمهوری احمدی نژاد هویدا شد. در آن سال برخی از فعالین دانشجویی در کارنامه شان با ستاره هایی در برابر اسم خود مواجه شدند. در توضیح این ستاره ها از دانشجو خواسته شده بود برای پیگیری شرایط تحصیلی خود به وزارت خانه مراجعه کند.بعد معلوم شد</p>
<p>این دانشجویان به لحاظ علمی نمره لازم را کسب کرده بودند، اما به علت فعالیت های دوران دانشجویی به تناسب میزان فعالیت، از یک ستاره تا سه ستاره دریافت کرده بودند.تک ستاره ها  و برخی از دو ستاره ها با سپردن تعهدات کتبی ثبت نام شدند، اما سه ستاره ها محرومین کامل از تحصیل بودند.</p>
<p><strong>در مورد شورای دفاع از حق تحصیل توضیح بدهید. اینکه از چه زمانی و بر اساس چه اتفاقاتی شکل گرفت؟</strong></p>
<p>از همان زمان، این دانشجویان محروم از تحصیل پایه های شورای دفاع از حق تحصیل را ریختند.بخصوص اینکه از سال 86 محرومیت از تحصیل علاوه بر فعالان دانشجویی، دامن فعالان زنان را نیز گرفت و علاوه بر این، محرومیت از تحصیل به دانشگاه آزاد نیز سرایت پیدا کرد.</p>
<p><strong>می دانید تا حالا چند نفر محروم شده اند؟</strong></p>
<p>از آمار دقیق محرومان از تحصیل اطلاع دقیقی در دست نیست،چون بسیاری از محرومان از تحصیل به خاطر نگرانی از عواقب احتمالی حاضر به پیگیری نشده اند، اما شورای دفاع از حق تحصیل آماری 54 نفره را منتشر کرده است؛ البته این آمار شامل محرومان از تحصیل امسال که بیش از هر سال بوده، نیست.</p>
<p><strong>در بین آنها چند نفر از فعالان زن مثل سمیه رشیدی هم هستند.  می دانید آنها در چه شرايطی بازداشت شدند و علت دستگیری،عضویت در این شورا بوده يا فعالیت زنان؟</strong></p>
<p>تا به حال سه نفر از فعالین جنبش زنان از ادامه تحصیل در مقطع کارشناسی ارشد محروم شده اند؛خود من هم ک از محرومان تحصیل سال گذشته هستم . سمیه رشیدی و لیلا صحت از محرومین از تحصیل امسال هستند.سمیه رشیدی فارغ التحصیل دانشگاه علامه طباطبایی است، او با وجود رتبه ی بسیار خوبی که آورده بود از ادامه تحصیل در رشته مطالعات زنان باز ماند.سمیه رشیدی اکنون نزدیک یک ماه است که در زندان به سر می برد و تاکنون جز یک بار تماسی نداشته است و خانواده اش نیز موفق به ملاقاتش نشده اند.در واقع به نظر می رسد عناد با دانشجویان منتقد، به محرومیت آنان از تحصیل محدود نشده و این دانشجویان حتی در زندان نیز نسبت به دیگران از شرایط سخت تری برخوردارند.</p>
<p><strong>پی گیری شما به کجا منجر شده و پاسخ مسوولان چه بوده است؟</strong></p>
<p>روند اعتراض به محرومیت از تحصیل، مسیر پر پیچ  خمی بوده است؛ از پیگیری  در وزارت خانه ها و دانشگاهها و راهروهای مجلس گرفته تا کنفرانس های مطبوعاتی و حضور خیابانی.</p>
<p>تعدادی از دانشجویان ستاره دار موفق شده اند با ارائه تعهد کتبی مبنی بر توقف فعالیتهای سیاسی به دانشگاهها برگردند، اما عمده  این دانشجویان، بیش از آن مورد غضب حاکمیت بودند که اجازه  بازگشت آنان به دانشگاهها داده شود.در جریان مناظره های انتخاباتی، موضوع دانشجویان ستاره دار کاملن از سوی احمدی نژاد انکار شد و این سر آغاز حضور خیابانی دانشجویان ستاره دار شد.</p>
<p>دانشجویان ستاره دار عضو شورای دفاع از حق تحصیل، با حضور جمعی در خیابان و توضیح شرایط تحصیلی خود به افشای انکار بزرگ احمدی نژاد درباره وجود این دانشجویان پرداختند و البته هزینه گزافی را نیز در این میان متحمل شدند. با شروع موج گسترده بازداشتها، تعداد زیادی از اعضای شورای دفاع از حق تحصیل بازداشت شدند، نگهداری در شرایط نامساعد که عواقب جسمانی خطرناکی برای بازداشتی ها داشت  (در مورد پیمان عارف به سکته  قلبی وی منجر شد) انفرادی و احکام غیر قابل باور ( در آخرین مورد ضیا نبوی سخنگوی این شورا به 15 سال حبس و 74 ضربه شلاق محکوم شده است) سزای دانشجویانی بود که کمر به آشکار سازی انکار بزرگ احمدی نژاد بسته بودند.</p>
<p><a href="http://www.roozonline.com/persian/news/newsitem/article////107/-a954a23470.html" class='spip_out' rel='external'>سارا مقدم</a></p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=5357 by HTTrack Website Copier/3.x [XR&CO'2014], Sat, 17 May 2025 02:56:37 GMT -->
</html>

