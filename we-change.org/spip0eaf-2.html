<html xmlns="http://www.w3.org/1999/xhtml">

<!-- Mirrored from we-change.org/spip.php?article2043 by HTTrack Website Copier/3.x [XR&CO'2014], Sat, 17 May 2025 00:43:58 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>انتقاد کانون مدافعان حقوق بشر از افزایش نقض حقوق بشر در ایران - تغییر برای برابری</title>
	<meta name="description" content="كانون مدافعان حقوق بشر گزارش وضعيت حقوق بشرايران در سال گذشته را منتشر كرد. متن كامل اين گزارش در ادامه مي آيد: مقدمه- خواست تحقق حقوق بشر ،یعنی این "حقوق یکسان" (...)" />

<meta http-equiv="Content-Type" content="text/html; charset=utf-8" />
<link rel="alternate" type="application/rss+xml" title="تغییر برای برابری" href="http://feeds.feedburner.com/we-change" />
<style type="text/css" >
.body
{
	margin-top:0px;
};
.spip_logos {
	margin: 6px;
	border: none;
}
</style>
<script type="text/javascript">
<!--
function MM_swapImgRestore() { //v3.0
  var i,x,a=document.MM_sr; for(i=0;a&&i<a.length&&(x=a[i])&&x.oSrc;i++) x.src=x.oSrc;
}
function MM_preloadImages() { //v3.0
  var d=document; if(d.images){ if(!d.MM_p) d.MM_p=new Array();
    var i,j=d.MM_p.length,a=MM_preloadImages.arguments; for(i=0; i<a.length; i++)
    if (a[i].indexOf("#")!=0){ d.MM_p[j]=new Image; d.MM_p[j++].src=a[i];}}
}

function MM_findObj(n, d) { //v4.01
  var p,i,x;  if(!d) d=document; if((p=n.indexOf("?"))>0&&parent.frames.length) {
    d=parent.frames[n.substring(p+1)].document; n=n.substring(0,p);}
  if(!(x=d[n])&&d.all) x=d.all[n]; for (i=0;!x&&i<d.forms.length;i++) x=d.forms[i][n];
  for(i=0;!x&&d.layers&&i<d.layers.length;i++) x=MM_findObj(n,d.layers[i].document);
  if(!x && d.getElementById) x=d.getElementById(n); return x;
}

function MM_swapImage() { //v3.0
  var i,j=0,x,a=MM_swapImage.arguments; document.MM_sr=new Array; for(i=0;i<(a.length-2);i+=3)
   if ((x=MM_findObj(a[i]))!=null){document.MM_sr[j++]=x; if(!x.oSrc) x.oSrc=x.src; x.src=a[i+2];}
}
//-->
</script>

<link href="css/main_style.css" rel="stylesheet" type="text/css" />

<script src="Scripts/AC_RunActiveContent.html" type="text/javascript"></script>
<style type="text/css">
<!--
.style3 {font-size: 14px}
body {
	background-color: #FFFFFF;
}
-->
</style>
</head>

<body onload="MM_preloadImages('img/kampionChist_mouseover.html')">
 <center >
<table width="780" border="0" align="center"  cellpadding="0" cellspacing="0">
  <tr>
    <td colspan="3" bgcolor="#5acfe3" height="100"  align="left">
	
<center><script type="text/javascript">
AC_FL_RunContent( 'codebase','http://download.macromedia.com/pub/shockwave/cabs/flash/swflash.cab#version=9,0,28,0','width','650','height','98','src','css/banner','quality','high','pluginspage','http://www.adobe.com/shockwave/download/download.cgi?P1_Prod_Version=ShockwaveFlash','movie','css/banner_new' ); //end AC code
</script><noscript><object classid="clsid:D27CDB6E-AE6D-11cf-96B8-444553540000" codebase="http://download.macromedia.com/pub/shockwave/cabs/flash/swflash.cab#version=9,0,28,0" width="650" height="98">
      <param name="movie" value="css/banner_new.swf" />
      <param name="quality" value="high" />
      <embed src="css/banner_new.swf" quality="high" pluginspage="http://www.adobe.com/shockwave/download/download.cgi?P1_Prod_Version=ShockwaveFlash" type="application/x-shockwave-flash" width="670" height="98"></embed>
    </object></noscript>
<p>&nbsp;<a href="index.html"><img src="img/newbanner.jpg" border="0" /></a></p></center>
   

	</td>
 </tr>
  <tr>
    <td colspan="3" height="1"></td>
  </tr>
  <tr>
    <td colspan="3" >
    <table width="100%" height="100%" border="0" dir="rtl" cellpadding="0" cellspacing="0" bgcolor="#5ACFE3">
      <tr>
         <td align="center"><a href="index.html">خانه</a></td>
         <td  align="center"><a href="spipa148.html?article2306">تماس با ما</a></td>
         <td   align="center"><a href="spip2c51.html?rubrique52">کتابخانه</a></td>
         <td  align="center"><a href="spipccbc.html?page=site">سایت‌های حامی</a></td>
         <td   align="center"><a href="spipe694.html?rubrique64">گالری</a></td>
	 <td  align="center"><a href="spip7ced.html?rubrique58">کمپین در بند</a></td>
         <td   align="center"><a href="spipdb1a.html?page=plan">آرشیو</a></td>
	 <td   align="center"><a href="english/index.html">English</a></td>
       </tr>
    </table></td>
  </tr>
  <tr>
    <td colspan="3" height="1"> </td>
  </tr>
  <tr>
    <td   valign="top">
    <table  width="100%" border="0" cellpadding="0" cellspacing="0">
        <tr>
          <td  width="1"></td>
          <td ><table width="100%" height="100%" border="1"  cellpadding="0" cellspacing="0" name="Khabarha">

            <tr>
              <td colspan="3" height="1"></td>
              </tr>
            <tr>
              <td colspan="3" bgcolor="#FFFFFF" class="body_text"><p>
                    <p class="content-nav" style="text-align: right; direction: rtl;">
	<a href="index.html">پذيرش </a> &gt; <a href="spipa647.html?rubrique19">اخبار</a> &gt; انتقاد کانون مدافعان حقوق بشر از افزایش نقض حقوق بشر در ایران
		     </p>



			
			<p><img src="img/img-login-bullet.gif" width="9" height="8" /> </p>
			  <p>
<b><img src="img/img-title-bullet2.gif" width="22" height="13" /><a href="spip0eaf-2.html?article2043" class="title1">انتقاد کانون مدافعان حقوق بشر از افزایش نقض حقوق بشر در ایران</a></b>
			<p  style="text-align: right; direction: rtl;">30 اردیبهشت 1387 -  - <a href="spip8cc1.html?page=print&amp;id_article=2043">نسخه قابل چاپ</a></p>
			</p>
			<p></p><p dir="rtl" align="justify">
			<p>كانون مدافعان حقوق بشر گزارش وضعيت حقوق بشرايران در سال گذشته را منتشر كرد. متن كامل اين گزارش در ادامه مي آيد: <br class='autobr' />
مقدمه- خواست تحقق حقوق بشر ،یعنی این "حقوق یکسان" و"انتقال ناپذیر" تمام اعضای خانواده بشری به منزله آرمان والا و جهانشمول ملل دنیا، آنچنان قبول جهانی یافته است که شناسایی ورعایت بی قید و شرط آن " اساس آزادی ، عدالت و صلح در جهان "دانسته می شود .</p>
<p>اینک با گذر بیش از نیم قرن از فعالیت و ابتکار عمل سازمان ملل متحد ، دکترین حقوق بشر گسترشی جهانی یافته است و اجماع هنجارین بین المللی بر احکام آن ، پاسخی ضروری بر تهدید های ناقض حقوق بشر و آزادیهای اساسی انسانهاست . با این حال ، حقوق بشر همچنان در اسارت مناسبات قدرت ، سرکوب می شود و دولتها ، این اصلی ترین بازیگران نظام بین الملل، بزرگترین ناقضان نظم اخلاقی مطلوب اند . در چنین زمینه ای ، اعلام و اعلان موارد نقض حقوق بشر ، هشداری است برای مرتکبان آن تا مسئولیت خود را به یاد آرند و جانب اخلاق و قانون نگه دارند و از شرمساری در پیشگاه وجدان جامعه جهانی روی بر گردانند .</p>
<p>کانون مدافعان حقوق بشر به عنوان تنها نهاد ایرانی عضو فدراسیون جهانی حقوق بشر با توجه به گزارشها دریافتی از رویدادهای تلخ ناقص حقوق اساسی هموطنان ایرانی ، و با اعلام نگرانی از روند دردناک و رو به افزایش نقض حقوق بشر، ضمن بر شمردن برخی موارد" آشکار" عدم رعایت حقوق بشر در حوزه های مختلف مورد آسیب و آزار ، توجه مردم و مقامات داخلی مسئول در برابر پشتیبانی از حقوق فردی و اجتماعی ایرانیان ، نیز مجامع و نهادهای ملی و بین المللی ناظر و پیگیر امور حقوق بشر را به این گزارش که در دو بخش مجزا ، به اعلام موارد نقض حقوق بشر در زمستان 1386 و سپس ، گزارش سالانه وضعیت حقوق بشر در ایران می پردازد ، جلب می نماید .</p>
<p>قسمت اول:</p>
<p>گزارش کانون مدافعان حقوق بشر از وضعیت حقوق بشر در زمستان 1386</p>
<p>اول : وضعیت دانشجویان</p>
<p>روند تهدید و ارعاب و بر خورد خشونت بار با دانشجویان و نهادهای دانشجویی نه تنها در زمستان 86 آرام و بهبود نیافت بلکه ، بر شدت و شتاب آن نیز افزوده شد . تعداد قابل توجه و نگران کننده ای از دانشجویان فعال و دگر اندیش مورد بازجویی و مواخذه کمیته های انضباطی دانشگاهها قرار گرفتند و توبیخ ، تعلیق یا محرومیت از تحصیل نتیجه اغلب این موارد بود .بسیاری به وسیله ماموران نهادهای امنیتی دستگیر و بازداشت شدند و در مواردی نیز محاکم قضایی با صدور احکام جزایی این فضا را تشدید کردند . موارد زیر حاکی از وضعیت موصوف است :</p>
<p>بازداشت:</p>
<p>1 ـ ميثم مهرابيان و علي قادري دانشجويان عضو جبهه ملي ايران توسط ماموران امنيتي بازداشت شدند.)13/10/86)</p>
<p>2 ـ مرتضي اصلاحچي دانشجوي دانشگاه علامه طباطبايي ، بيتا صميمي زاد دانشجوي دانشگاه اميرکبير ، آناهيتا حسيني دانشجوي دانشگاه تهران ، محمد پور عبدالله دانشجوي دانشگاه تهران ، سروش ثابت دانشجوي دانشگاه شريف ، ساناز الهياري ، سروش دشتستاني، امين قضايي ، بيژن صباغ ، کاوه عباسيان ، مرتضي خدمتي لو و بهزادباقري از فعالين دانشجويي بازداشت شدند . (25/10/86)</p>
<p>3 ـ قرار بازداشت حبيب الله لطيفي ، دانشجوي دانشگاه آزاد ايلام به مدت دو ماه ديگر تمديد شد.( 27/10/86 )</p>
<p>4- فرزاد حسن زاده و محمد زراعتي دانشجويان دانشگاه فردوسي مشهد توسط مامورين امنيتي بازداشت شدند.</p>
<p>( 4/11/86)</p>
<p>5 ـ سلمان يزدان پناه دانشجوي علوم سياسي دانشگاه تهران در رابطه با تجمعات کوي دانشگاه توسط ماموران امنيتي بازداشت شد.( 13/11/86 )</p>
<p>6 ـ جمشيد بهرامي دانشجوي رشته هنر دانشگاه تبريز و سلام نباتي دانشجوي رشته روانشناسي دانشگاه پيام نور مريوان توسط نيروهاي امنيتي در مريوان بازداشت شدند و منزل آنها مورد تفتيش قرار گرفت.(18/11/86 )</p>
<p>7- انوشه آزادبر دانشجوي چپگراي دانشگاه تهران که پس از 50 روز بازداشت با قرار وثيقه 30 ميليون توماني در اول بهمن از زندان آزاد شده بود، مجددا به دليل عدم کافي بودن وثيقه بازداشت گرديد.( 29/11/86)</p>
<p>8- سعيد فيض الله زاده، فعال دانشجويي دانشگاه علامه طباطبايي و عضو انجمن اسلامي دانشجويان اين دانشگاه ، بازداشت شد(13/12/86)</p>
<p>9- مسعود خيراتي، مهدي اميريان، سعادت دلفاني، علي حسني، محسن فخري و مجتبي وکيلي، محمد مهدي احمدي و نادر ديناري، دانشجويان دانشگاه شيراز بازداشت شدند(19/12/86)</p>
<p>احضار و بازجويي:</p>
<p>1- ناهيد افراسيابي، سحر يزداني، اسماعيل جليل وند و حمدالله نامجوي، دانشجويان دانشگاه شيراز برای بازجويي به کميته انضباطي احضار شدند.( 11/10/86)</p>
<p>2 ـ الهام السادات موسوي ، مجتبي نظري ، امين خسروي و محسن موسوي، دانشجويان دانشگاه ياسوج به علت اعتراض به ضرب و شتم يک دانشجوي دختر ،برای بازجويي به کميته انضباطي احضار شدند. اين دانشجويان از سوي معاونت دانشجويي دانشگاه تهديد به دو ترم تعليق از تحصيل شده اند.( 11/10/86 )</p>
<p>3 ـ سامان فيروزي، مسعود قرباني نژاد، سيد مهدي چاووشيان و مسعود نظري فر، دانشجويان دانشگاه شاهرود برای بازجويي به کميته انضباطي احضار شدند.( 11/10/86)</p>
<p>4 ـ ميلاد عزيزي و حافظ رستمي، دانشجويان دانشگاه تهران به اتهام شرکت در تجمع اعتراضي به کميته انضباطي احضار شدند.(13/10/86)</p>
<p>5 ـ امير حسين نوربخش، عادل تاعني و محمد ميزبان، دانشجويان دانشگاه آزاد مشهد برای بازجويي به کميته انضباطي احضار شدند. اميرحسين نوربخش دبير انجمن دانشکده حقوق و علوم سياسي اين دانشگاه به دليل انتشار بيانيه اين انجمن به مناسبت 16 آذر، عادل تاعني دبير سياسي اين انجمن به دليل برهم زدن نظم دانشگاه و توهين به رييس جمهور و محمد ميزبان فعال دانشجويي چپ اين دانشگاه به دليل شرکت در تجمع 16 اذر به کميته انضباطي فراخوانده شده اند.( 16/10/86)</p>
<p>6 ـ سحر رضازاده ، احسان دولت شاه ، آرش پهلوان ، علي هاشمي و کيوان امام وردي، دانشجويان دانشگاه تهران برای بازجويي به کميته انضباطي احضار شدند. (16/10/86 )</p>
<p>7 ـ سيد علي هاشمي عضو شوراي مرکزي و دبير سياسي انجمن اسلامي دانشکده ادبيات و کيوان امام وردي دبيرشوراي صنفي ودبيرجامعه فرهنگي دانشکده ادبيات دانشگاه تهران به اتهام شرکت درتجمعات دانشجويي دردانشگاه تهران برای بازجويي به کميته انضباطي احضارشدند.(16/10/86)</p>
<p>8 ـ بابک زمانيان عضو انجمن اسلامي دانشجويان دانشگاه اميرکبير به اتهام اقدام عليه امنيت ملي برای محاکمه به شعبه 15 دادگاه انقلاب تهران احضار شد . (20/10/86)</p>
<p>9 ـ سارا کرمانيان و زينب پيغمبرزاده ، دو فعال دانشجوي دانشگاه تهران ، برای بازجويي به کميته انضباطي احضار شدند .(24/10/86)</p>
<p>10ـ پگاه حمزه اي، حسام سلامت، هيوا مجيد زاده و مرتضي مساکني از دانشجويان دانشگاه تهران برای بازجويي به کميته انضباطي احضار شدند.( 3/11/86 )</p>
<p>11ـ مسعود حبيبي از دانشجويان بازداشت شده در 18 تير سال جاري برای بازجويي به شعبه اول دادسراي امنيت تهران احضار شد.(8/11/86)</p>
<p>12ـ کوثر عطلايي، ديمن رحمت اللهي، بهروز محمودي ، فرزاد عطايي، کاوه ناصري و علي رمضاني دانشجويان کرد دانشگاه اروميه درکميته انضباطي مورد بازجويي قرار گرفتند.(9/11/86 )</p>
<p>13- بهاره هدايت عضو شوراي مرکزي دفتر تحکيم وحدت و از بازداشت شدگان تجمع 18 تير سال جاري برای بازجويي به شعبه اول بازپرسي دادسراي امنيت تهران احضار شد.( 10/11/86)</p>
<p>14- ناهيد افراسيابي ، سحر يزداني، حمدالله نامجو و اسماعيل جليل وند دانشجويان دانشگاه شيراز و مديران مسئول نشريات دانشجويي « رهگذر» ، « قاصدک» ، « متن » و « عصيان » به اتهامات گوناگون در کميته انضباطي دانشگاه شيراز مورد بازجويي قرار گرفتند. (12/11/86 )</p>
<p>15ـ اشکان قيسوندي عضو اسبق انجمن اسلامي دانشجويان دانشگاه زنجان و از بازداشت شدگان 18 تير سال جاري برای بازجويي به دادگاه انقلاب احضار شد.( 19/11/86 )</p>
<p>16- محسن گوهر نيا، عباس رحمتي ، لقمان قديري ، هادي عسکري ،کاظم رضايي ، اسماعيل جليلوندمجتبي بخشنده ،حميد رضا جنتي دانشجويان دانشگاه شيراز به کميته انضباطي احضار شدند.(12/12/86)</p>
<p>17- محمد هاشمي دبير تشکيلات دفتر تحکيم وحدت و آرش خاندل عضو انجمن اسلامي دانشجويان دانشگاه لرستان به اتهام اقدام عليه امنيت ملي در شعبه بازپرسي دادسراي امنيت مورد بازجويي قرار گرفتند. اين دانشجويان در 18 تير سال جاري بوسیله نيروهاي امنيتي براي مدتي بازداشت شدند.</p>
<p>( 2/11/86)</p>
<p>18- مهديه گلرو ، نگين فرازمند ، عسل اخوان ، شيما فرزادمنش ، امير يعقوب علي ، کورش جنتي و عليرضا موسوي دانشجويان دانشگاه علامه طباطبايي به کميته انضباطي احضار شدند .. (23/10/86)</p>
<p>محاکمه:</p>
<p>1 ـ محمد ورزنده دانشجوي سابق دانشگاه تهران به اتهام اقدام عليه امنيت کشور ، شرکت در تجمعات غيرقانوني و برهم زدن نظم در شعبه 15 دادگاه انقلاب تهران محاکمه شد . (03/10/86)</p>
<p>2ـ احمد قصابان، احسان منصوري و مجيد توکلي دانشجويان دانشگاه امير کبير که از ارديبهشت ماه سال 1386در زندان بسر می بردند، در شعبه 44 دادگاه تجديد نظر استان تهران بصورت غير علني محاکمه شدند.اين دانشجويان به اتهام تبليغ عليه نظام ، نشراکاذيب عليه بسيج و نيروهاي امنيتي از سوی شعبه 6 دادگاه انقلاب تهران وشعبه 1043 دادگاه عمومي تهران به زندان محکوم شده اند.( 28/11/86 )</p>
<p>احکام صادرشده:</p>
<p>1 ـ عبيد زارعي دانشجوي سنندجي به اتهام اخلال در نظم در دانشگاه و همکاري با يکي از احزاب اپوزيسيون بوسیله دادگاه انقلاب سنندج به يکسال حبس تعليقي محکوم شد . (4/10/86)</p>
<p>2 ـ پنج دانشجوي دانشگاه شاهرود از سوی کميته انضباطي محکوم شدند. مدت محکوميت دانشجويان به اين شرح است: فرخنده بختيار زاده يک ترم محروميت از تحصيل با احتساب سنوات ، علي قلي زاده دو ترم محروميت از تحصيل با احتساب سنوات ، اشکان مدني دو ترم محروميت از تحصيل بدون احتساب سنوات، فهيمه مير لوحي و جواد صفدري به توبيخ کتبي با درج در پرونده.</p>
<p>( 11/10/86)</p>
<p>3 ـ کورش جنتي دبير انجمن اسلامي دانشجويان دانشکده اقتصاد دانشگاه علامه طباطبايي، آيدين اخوان از اعضاي سابق شوراي مرکزي اين انجمن اقتصاد و مازيار سميعي هر کدام از سوی کميته انضباطي به يک ترم محروميت از تحصيل محکوم شدند.( 12/10/86)</p>
<p>4 ـ سلمان يزدان پناه دانشجوي دانشکده حقوق دانشگاه تهران به اتهام شرکت در تجمع اعتراضي، با شکايت عليرضا رهايي رئيس دانشگاه امير کبير ، بوسیله کميته انضباطي دانشگاه تهران به دو ترم محروميت از تحصيل محکوم شد. (13/10/86)</p>
<p>5 ـ رضا نگهداري دانشجوي دانشکده حقوق دانشگاه تهران، به اتهام برگزاري تجمع غير قانوني در کميته انضباطي دانشگاه تهران به يک ترم محروميت از تحصيل محکوم شد.( 14/10/86)</p>
<p>6 ـ نجمه موسوي، فاطمه معصومي، رضا جعفريان، سيروس محمدي، وهاب کريمي نژاد و ساسان منبري دانشجويان دانشگاه بوعلي سيناي همدان از سوی کميته انضباطي به توبيخ کتبي و درج در پرونده محکوم شدند. (16/10/86)</p>
<p>7 ـ محسن خسروي ، حسن حسيني، محمود هادي پور، حسام سعيدي ، وحيد زارع و دو دانشجوي ديگر از دانشجويان فني و مهندسي دانشگاه باهنر کرمان به اتهام توهين به مقدسات از سوی کميته انضباطي مجموعا به 14 ترم تعليق از تحصيل با احتساب سنوات محکوم شدند. (16 /10/86)</p>
<p>8 ـ فاطمه معصومي، امين نظري، سياوش حاتم ، رضا جعفريان ، پوريا شريفيان، ساسان منبري، سيروس محمدي، وهاب کريمي نژاد ،مهدي جمالوند و محمد صيادي از اعضاي مجمع عمومي انجمن اسلامي دانشجويان دانشگاه بوعلي سيناي همدان به جرم شرکت در مراسم روز دانشجو در دانشگاه تهران ازسوی کمیته انضباطی به توبيخ کتبي و درج در پرونده محکوم شدند.( 16/10/86)</p>
<p>9 ـ امين نظري ، سياوش حاتم ، محمد صيادي و مهدي جمالوند از اعضاي انجمن اسلامي دانشجويان دانشگاه بوعلي سيناي همدان به اتهام توهين به نظام و اقدام براي براندازي به حکم کميته انضباطي به يک ترم تعليق از تحصيل با احتساب سنوات محکوم شدند.( 16/10/86)</p>
<p>10 ـ مازيار معصومي و ارسلان صادقي، دانشجويان دانشگاه اصفهان از سوی کميته انضباطي هرکدام به يک ترم محروميت از تحصيل محکوم شدند. همچنين علي رهنما و عليرضا داودي به دو ترم محروميت از تحصيل محکوم شدند.( 16/10/86)</p>
<p>11 ـ تينا حسيني از دانشجويان دانشگاه فردوسي مشهد به اتهام عدم رعايت کامل حجاب اسلامي، استفاده از لوازم آرايشي و فعاليت سياسي با تصمیم کميته انضباطي به يک ترم محروميت معلق از تحصيل محکوم گرديد.( 18/10/86)</p>
<p>12 ـ محمد کريم آسايش دانشجوي علوم سياسي دانشگاه تهران به علت شرکت در تجمعي به مناسبت روز جهاني زن و فعاليت در دفاع از کارگران زنداني بوسیله کميته انضباطي به يک ترم محروميت از تحصيل محکوم شد. همچنين حميد ملک زاده به يک ترم محروميت از تحصيل محکوم گرديد. (18/10/86)</p>
<p>13- کمیته انضباطی دانشگاه کرمان محسن خسروي ، سيد حسن حسني ، حسام سعيدي و محمود هادي پور را به اتهام" اخلال يا ايجاد وقفه در برنامه ها يا نظم دانشگاه" هرکدام به يک ترم محروميت از تحصيل محکوم نمود.(4/11/86)</p>
<p>14 ـ محمد ورزنده دانشجوي سابق دانشگاه تهران به اتهام اقدام عليه امنيت ملي با حکم شعبه 15 دادگاه انقلاب تهران به دو سال حبس تعليقي محکوم گردید.( 10/11/86 )</p>
<p>15 ـ اشکان مدني دبير انجمن اسلامي دانشجويان دانشگاه شاهرود به اتهام توهين ، افتراء، نشر اکاذيب ، تهديد ، ايجاد بلوا و آشوب با تصمیم کميته انضباطي به يک ترم محروميت قطعي از تحصيل با احتساب سنوات محکوم شد. (16/11/86 )</p>
<p>16 ـ از سوی کمیته انضباطی دانشگاه امیر کبیرناصر پويافر عضو شوراي عمومي انجمن اسلامي دانشجويان دانشگاه به يک ترم محروميت قطعي از تحصيل، ابراهيم رحماني (مجددا) و مهدي ابوالحسني دبير شوراي صنفي دانشگاه به يک ترم محروميت از تحصيل محکوم شدند. و همچنين بدستورنهاد حراست ، انتظامات دانشگاه از ورود نريمان مصطفوي نايب دبير انجمن اسلامي دانشجويان دانشگاه امير کبير به دانشگاه جلوگيري بعمل آورد. (16/11/86)</p>
<p>17 ـ ميلاد عزيزي دانشجوي دانشگاه تهران به اتهام شرکت در تجمع غير قانوني 21 آذر با تصمیم کميته انضباطي به يک ترم محروميت از تحصيل محکوم شد.( 21/11/86 )</p>
<p>18 ـ مهديه گلرو ، عسل اخوان ، شيما فرزاد منش ، امير يعقوبعلي ، امير رئيسان و سعيد فيض الله زاده دانشجويان دانشگاه علامه طباطبايي در کميته انضباطي دانشگاه هر کدام به دو ترم تعليق از تحصيل با احتساب سنوات محکوم شدند.( 24/11/86)</p>
<p>19- زينب پيغمبرزاده فعال حوزه زنان و دانشجوي رشته پژوهشگري دانشکده علوم اجتماعي دانشگاه تهران به دليل شرکت در تجمع 18 آذرماه دانشگاه تهران با حکم يک ترم محروميت از تحصيل بدون احتساب سنوات مواجه شد.(12/12/86)</p>
<p>20- سحر رضازاده، پگاه حمزه اي و مارال پيله ور دانشجويان دانشگاه تهران از سوی کمیته انضباطی دانشگاه به ۱ ترم محروميت از تحصيل ومرتضي مساکني، ديگر دانشجوي اين دانشگاه، به توبيخ کتبي به همراه درج در پرونده محکوم شدند.(6/12/86)</p>
<p>21- علي شاکري دانشجوي کرد دانشگاه پيام نور سنندج به اتهام “افدام عليه امنيت ملي” به دو سال و نيم حبس تعزيري محکوم شد(18/1286).</p>
<p>22- کارو صديقياني از فعالين دانشجويي سابق دانشگاه رازي کرمانشاه و از اعضاي موسس اتحاديه دمکراتيک دانشجويان کرد دانشگاه هاي ايران که مشغول به تحصيل در مقطع کارشناسي ارشد مهندسي مکانيک دانشگاه علم وصنعت ايران در ترم چهارم بود، با دريافت حکم اخراج از طرف وزارت علوم از ادامه تحصيل محروم و از دانشگاه اخراج گردید.(20/12/86)</p>
<p>1 ـ ابراهيم لطف اللهي دانشجوي27 ساله رشته حقوق دانشگاه پيام نور سنندج، زير شکنجه بازجويان اداره اطلاعات سنندج کشته شد.( 27/10/86)</p>
<p>تعليق و انحلال تشکلهای دانشجويي</p>
<p>1 ـ فعاليت هاي انجمن اسلامي دانشجويان علوم و فنون دريايي خرمشهر بدستور هئيت نظارت بر دانشگاه براي مدت 6ماه به حالت تعلیق درآمد . ( 4/10/86)</p>
<p>2- انجمن اسلامي دانشجويان دانشگاه کرمان به اتهام ايراد توهين، افترا و… به مسئولين نظام و معاندت با اصول قانون اساسي به 5 ماه تعليق فعالیت محکوم گردید.(6/11/86).</p>
<p>دوم :وضعیت معلمان و فرهنگیان</p>
<p>آموزش نیروی انسانی زیر بنای توسعه پایدار است . معلمان بعنوان اصلی ترین افراد دست اندر کار در این مهم ، در اثر بی توجهی های تصمیم گیران و اجحاف های ناروای حقوقی ، همچنان در گیرو دار تنگناهای معیشتی خود در مانده اند و نه تنها نهادهای مسئول اعم از مجلس و دولت در رفع گرفتاریهای آنان اقدام موثری به عمل نیاورده اند و نمی آورند که ، طرح و مطالبه خواسته های صرفاً صنفی آنان ، با برخوردهای شدید محاکم اداری و قضایی روبرو شده و در ادامه ناگواریهای گذشته ، در مدت اخیر نیز تعداد زیادی از آنها با احکامی از قبیل کسر حقوق و رتبه شغلی ،انفصال از خدمت ، اخراج ، تبعید ، حبس و ... از حقوق و آزادیهای شهروندی محروم شدند .موارد گزارش شده در این زمینه عبارتند از :</p>
<p>آقای سید محمود بافری عضو هیأت مدیره ی کانون صنفی معلمان تهران که در فروردین ماه 86 نزدیک به یک ماه در بند 209 زندان اوین بطور انفرادی در بازداشت بود ، بار دیگر به دادگاه انقلاب احضارگردید. ( 6/10/86 ) <br class='autobr' />
حکم سه سال حبس تعزیری آقای علیرضا هاشمی دبیر کل سازمان معلمان ایران از سوی شعبه 36 دادگاه تجدید نظر استان تهران تأئید شد ( 19/10/86 ) <br class='autobr' />
آقای علی پور سلیمان به اتهام اجتماع و تبانی به قصد برهم زدن امنیت کشور از سوی شعبه 15 دادگاه انقلاب به 3 سال حبس محکوم شد. ( 23/10/86 ) <br class='autobr' />
آقای یوسف مصطفالو کارشناس ارشد پژوهشگر علوم اجتماعی و دبیر دبیرستانهای ناحیه ی یک شهر ری به 3 ماه انفصال از خدمت محکوم گردید 0 (26/10/86 ) <br class='autobr' />
معلمین حق التدریسی نیشابوربیش ازسه ماه است که حقوق خود را دریافت نکرده اند ( /10/86 ) <br class='autobr' />
آقای اسکندر لطفی فعال صنفی شهرستان مریوان برای گذارندن سه سال تبعید راهی اردبیل شد. ( 14/11/86 ) <br class='autobr' />
آقای محمد خاکساری به اتهام اقدام علیه امنیت کشور از طریق شرکت در تجمعات غیر قانونی به یک سال حبس - که برای مدت دو سال معلق شد- محکوم گردید. ( 14/11/86 ) <br class='autobr' />
آقای تیمور باقری به حکم هیأت گزینش مرکزی وزارت آموزش و پرورش از هرگونه تدریس در مدارس محروم گردید. ( 30/11/86 ) <br class='autobr' />
آقای علی نظری عضو هیأت مؤسس کانون صنفی معلمان ساری به اداره اطلاعات شهرستان فراخوانده شد. ( 27/11/86 ) <br class='autobr' />
دادگاه آقای محمود باقری برای چندمین بار به تعویق افتاد . رسیدگی به اتهامات نامبرده که در اعتراضات سال 85 و 86 معلمان دستگیرشد و مدت 29 روز در زندان اوین در بازداشت بود مجددا" به علت عدم حضور نماینده دادستان به تعویق افتاد. ( 29/11/86 ) <br class='autobr' />
آقای گودرز شفیعیان معلم اهل ممسنی و یکی از اعضای مؤسس کانون صنفی معلمان ممسنی به هیأت بدوی سازمان آموزش و پرورش فارس احضار شد ( 29/11/86 ) <br class='autobr' />
آقای سید عباس موسوی دبیر رسمی منطقه ی کیاسر که در بهار 86 در مقابل مجلس دستگیرشد و چند روز در بند 209 زندان اوین بازداشت بود به حکم شعبه ی 28 دادگاه انقلاب به 2 سال حبس تعلیقی محکوم گردید. ( 30/11/86 ) <br class='autobr' />
آقای مهندس هاشم خواستار از مؤسسین کانون صنفی معلمان مشهد که به حکم هیئت بدوی به بازنشستگی زود هنگام محکوم شده بود در رسیدگی تجدید نظر محکوم به کسر یک هشتم حقوق و فوق العاده شغل به مدت یک سال گردید ( بهمن 86 ) <br class='autobr' />
جلسه رسیدگی به اتهامات آقای محمود باقری در دادگاه انقلاب برگزار گردید. ( 11/12/86 ) <br class='autobr' />
جلسه رسیدگی به اتهامات آقای محمد توکلی دردادگاه انقلاب کرمانشاه برگزار شد. ( 15/ 12/86 ) <br class='autobr' />
ایجاد محدودیت های وزارت کشور برای ادامه فعالیتهای سازمان معلمان ایران همچنان ادامه دارد و این موضوع تشکیل شوراهای مناطق و مجمع عمومی سازمان در فروردین 1387 را با چالش اساسی روبرو نموده است و شکایت رسمی سازمان معلمان ایران از کمیسیون ماده 10 وزارت کشور نیز تا کنون به جائی نرسیده است. <br class='autobr' />
حکم آقای محمد داوری مسئول کمیته اطلاع رسانی سازمان معلمان ایران که به پرداخت 5 میلیون تومان جزای نقدی بدل از حبس محکوم گردیده بود، توسط دادگاه تجدید نظر تأئید شد. <br class='autobr' />
سوم – وضعیت فعالان حقوق زنان</p>
<p>تبعیضات علیه زنان ، ناقض برابری حقوق و احترام شخصیت بشر می باشد .وجود قوانین و عرفها و رویه های تبعیض آمیز علیه زنان در ایران واقعیتی انکار ناشدنی است و تلاش برای احیای برابری حقوق و احترام شخصیت بشری عملی ستودنی، اما ، متاسفانه هر گونه فعالیت و تحرک اجتماعی و فرهنگی برای آگاهی بخشی زنان و تشویق به تغییر قوانین نوشته یا نا نوشته تبعیض آمیز اقدام علیه امنیت ملی و ... پنداشته شده و با مقاومت و سرکوب شدید حاکمیت روبرو شده است .رویکرد قهر آمیز و غیر قانونی با زنان و تشکلهای آنان همچنان ادامه دارد :</p>
<p>دادگاه خانم نوشین احمدی خراسانی فعال جنبش زنان در شعبه 13 دادگاه انقلاب به منظور رسیدگی به پرونده اسفند وی برگزار شد. ( 30/9/86 ) <br class='autobr' />
خانم فاطمه گفتاری مادر یاسر گلی دانشجوی در بند نیروهای امنیتی سنندج، بازداشت شد . <br class='autobr' />
( 24/10/86 )</p>
<p>خانم ها سوسن طهماسب ، آسیه امینی و فاطمه گوارایی از بازداشت شدگان و متهمان پرونده تجمع مقابل دادگاه انقلاب از اتهام اجتماع و تبانی به قصد بر هم زدن امنیت کشور و اخلال در نظم عمومی توسط شعبه 13 دادگاه انقلاب تبرئه شدند ( 1/11/86 ) <br class='autobr' />
خانم جلوه جواهری از اعضای کمپین یک میلیون امضا مجددا" با ابلاغیه کتبی به دادیاری ویژه امنیت دادسرای انقلاب احضار شد ( 23/11/86 ) <br class='autobr' />
خانم ها ناهید کشاورز و جلوه جواهری در ارتباط با پرونده سایت های " زنستان " و " تغییر برای برابری " به دادیاری ویژه امنیت دادگاه انقلاب احضار و اتهام اقدام علیه امنیت ملی از طریق تبلیغ علیه نظام به آنان تفهیم شد. (26/11/86 ) <br class='autobr' />
خانم ها راحله عسگری زاده و نسیم خسروی از اعضای کمپین یک میلیون امضا در پارک دانشجو در حالی که مشغول جمع آوری امضا برای بیانه کمپین بودند دستگیر شدند ( 26/11/86 ) <br class='autobr' />
خانم پروین اردلان به دادیاری امنیت دادسرای تهران احضار شد. ( 1/12/86 ) <br class='autobr' />
خانم مریم حسین خواه عضو مرکز فرهنگی زنان و از اعضای کمپین یک میلیون امضا به دادیار ویژه امنیت دادسرای انقلاب احضار شد ( 6/12/86 ) <br class='autobr' />
خانم ها راحله عسگری زاده ، نسیم خسروی که با وثیقه 20 میلیون تومانی و به اتهام فعالیت تبلیغی علیه نظام بازداشت شدند بعد از گذشت سیزده روز و با تبدیل قرار وثیقه به قرار کفایت از زندان آزاد شدند. ( 11/12/86 ) <br class='autobr' />
10. خانم مرضیه مرتاضی لنگرودی از فعالان حوزه زنان به شش ماه زندان و 10 ضربه شلاق که برای مدت دو سال به حال تعلیق در می آید محکوم شد. ( 11/12/86 )</p>
<p>11. تعدادی از زنان در آستانه اعدام در زندان اوین می باشند . حکم اعدام این زنان که چندین سال است در زندان بسر می برند درروزهای آینده به اجرا در خواهد آید. ( 12/12/86 )</p>
<p>12. خانم مریم حسین خواه از فعالان کمپین یک میلیون امضا جهت اخذ آخرین دفاع درباره اتهام اقدام علیه امنیت ملی از طریق تبلیغ علیه نظام به دادیاری ویژه امینت احضار شد. ( 13/12/86 )</p>
<p>13.جلسه رسیدگی به اتهامات خانم روناک صفاررزاده از فعالان زن روز پنج شنبه 23 اسفند ماه در دادگاه انقلاب سنندج برگزار می شود ( 21/12/86 )</p>
<p>چهارم : وضعیت اقلیت ها :</p>
<p>متاسفانه هر گونه فعالیت در چارچوب های غیر رسمی و اصرار بر حفظ ویژگی های متمایر فرهنگی و تشخص به هویت مستقل برگزیده از جانب اقوام ، علی رغم پیش بینی های قانون اساسی و اسناد حقوق بشری ، با سوظن و تردید های امنیتی حاکمیت روبرو شده و فعالین آنها به اتهامات سنگینی چون اقدام علیه نظام و محاربه منتسب و محاکمه و محکوم می شوند.برخی از این موارد در فصل گذشته چنین بودند :</p>
<p>1. آقای یعقوب مهرنهاد روزنامه نگار روزنامه مردم سالاری و رئیس انجمن صدای عدالت زاهدان به اتهام عضویت در گروه تروریستی جندالله به اعدام محکوم شد.</p>
<p>آقایان فرزاد کمانگر و فرهاد وکیلی و علی حیدریان سه تن از فعالان کرد به اتهام اقدام علیه امنیت ملی و محاربه در شعبه 30 دادگاه انقلاب به اعدام محکوم گردیدند. <br class='autobr' />
آقای اجلال اقوامی روزنامه نگار و فعال حقوق بشر که دوران حبس 3 ساله خود را در زندان مرکزی سنندج سپری می نماید از ناحیه هر دو چشم تحت عمل جراحی قرار گرفت . ( 19/12/86 ) <br class='autobr' />
جلسه محاکمه آقای محمد صدیق کبودوند رئیس سازمان دفاع از حقوق بشر کردستان و صاحب امتیاز و مدیر مسئول " پیام مردم " به تعویق افتاد . نامبرده متهم به اقدام علیه امنیت کشوراز طریق تأسیس سازمان دفاع از حقوق بشر کردستان و همکاری با گروههای ضد نظام و تبلیغ علیه نظام می باشد(20/12/86 ) <br class='autobr' />
پنجم- وضعیت کارگران</p>
<p>اوضاع نابسامان اقتصادی به علت سیاستگزاری ها و اقدامات غیر کارشناسی دولت ، روز به روز وخیم تر شده و این وضعیتی است که کارگان را بیش از سایر اقشار تحت فشار و تنگنا قرارداده است . با ورشکسته شدن بسیاری از کارخانجات و کارگاهها ، عدم پرداخت به موقع دستمزدها ، اخراجها و ... اعتراضات صنفی کارگران رو به افزایش گذاشته است و از آنجا که حاکمیت تمایلی برای ایجاد یا برسمیت شناختن تشکلهای مستقل کارگری و انجام اعتصابات کارگری ندارد ، برخورد امنیتی و سرکوب تجمعات و احضار و بازداشت و محاکمه و بند و شلاق رویه معمول سالیان اخیر با کارگران بوده است . این است بخشی از برخوردهای صورت گرفته در سه ماه اخیر که این کانون درجریان آنقرار گرفته است :</p>
<p>بیش از 200 تن از اعضای تعاونی مسکن ادارات اسلام شهر در اعتراض به حیف و میل سپرده های آنان بوسیله کارگزاران دولت در مقابل مجتمع قضائی تجمع کردند ( 8/10/86 ) <br class='autobr' />
آقای سید رضا نعمتی پور از اعضای سندیکای کارگران شرکت واحد برای اخذ آخرین دفاع به بازپرسی شبعه یک ویژه امنیت احضار شد ( 9/10/86 ) <br class='autobr' />
هفتاد درصد از نیروی کار ایران را کارگران قرار داد موقت تشکیل می دهند ( 18/10/86 ) <br class='autobr' />
تعدادی از کارگران شرکت قوه پارس به علت عدم دریافت 18 ماه حقوق خود در مقابل وزارت صنایع و معادن تجمع کردند. <br class='autobr' />
جلسه محاکمه آقای ناصر غلامی راننده شرکت واحد و عضو هیأت مدیره سندیکا که از تاریخ اعتراضات کارگری معلق از کار بوده برابر احضاریه دریافتی از شعبه 14 دادگاه انقلاب اسلامی در تاریخ 16/10/86 برگزارشد. ( 16/10/86 ) <br class='autobr' />
جلسه رسیدگی به شکایت آقای ابراهیم نوروزی گوهری عضو هیأت مدیره سندیکای کارگران شرکت واحد از مأمور نیروی انتظامی به اتهام ضرب و شتم نامبرده در حین دستگیری برگزار گردید. <br class='autobr' />
کارگران تصفیه خانه آب طبس در اعتراض به عدم دریافت 4 ماه حقوق خود اعتصاب کردند. <br class='autobr' />
دستمزد 250 کارگر کارخانه " ایران برک " گیلان بیش از سه ماه است که پرداخت نشده است. <br class='autobr' />
کارگران کارخانه های " نساجی تبریز" ، " نساجی خوی " ، " چینی بهداشتی ارس " حقوق و مزایای 4 ماه را دریافت نکرده اند ( 13/12/86 ) <br class='autobr' />
چهار ماه حقوق 500 کارگر شاغل در کارخانه های " تهران پتو " و " ایران ترمه " پرداخت نشده است. ( 14/12/86 ) <br class='autobr' />
400 کارگر شرکت " پوشینه بافت قزوین" در اعتراض به عدم دریافت شش ماه حقوق خود راهپیمائی اعتراض آمیز بر پا کردند ( 28/11/86 ) <br class='autobr' />
کارگران کارخانه قوه پارس در اعتراض به عدم دریافت 20 ماه حقوق درمقابل ساختمان استانداری قزوین تجمع کردند ( 13/12/86 ) <br class='autobr' />
اداره کار شهرستان مرودشت ، برای 40 کارگر کارخانه آزمایش به دلیل شرکت داشتن در اعتصابات 10 روزه ، حکم اخراج صادر کرد. ( 26/11/86 ) <br class='autobr' />
حقوق 300 کارگر کارخانه آجر ماشینی سازمایه پاکدشت 3 سال است که پرداخت نشده است( 15/12/86 ) <br class='autobr' />
حقوق کارگران بیمارستان سجاد کرمانشاه در پنج ماه گذشته پرداخت نشده است. ( 27/11/86 ) <br class='autobr' />
حقوق 200 تن ازکارگران کارخانه خاورگیلان در10ماه گذشته پرداخت نشده است. ( 19/12/86 ) <br class='autobr' />
جمعی از کارگران کارخانه " سراب بافت " آذربایجان شرقی در اعتراض به عدم دریافت 17 ماه حقوق مقابل مجلس تجمع کردند. ( 23/11/86 ) <br class='autobr' />
سه ماه حقوق معوقه سال 85 و دستمزد ماه های آذر و دی سال جاری کارگران کارخانه صنایع فلزی سازه های سنگین پرداخت نشده است . ( 10/11/86 ) <br class='autobr' />
قریب به یک سال از وعده رئیس جمهور مبنی بر پرداخت 17 ماه حقوق معوقه 618 معدنچی سنگرودی می گذرد اما کارگران هنوز به حقوق قانونی خود دست نیافته اند. ( 10/11/86 ) <br class='autobr' />
45 کارگر مجتمع صنعتی سما کردستان در آستانه سال نو شغل خود را از دست دادند. مدیریت کارخانه پس از پرداخت 5 ماه حقوق معوقه کارگران آنان را اخراج کرد. ( 10/11/86 ) <br class='autobr' />
کارگر 39 ساله کارخانه قوه پارس پس از 18 ماه عدم دریافت حقوق وبلاتکلیفی کاری ، به علت سکته مغزی جان سپرد. <br class='autobr' />
کارگری در کارخانه کاغذسازی الموت قزوین به دلیل عدم رعایت ایمنی محیط کار ، جان خود را از دست داد. <br class='autobr' />
آقای منصور اسالو در بیمارستان لبافی نژاد تحت عمل جراحی چشم قرار گرفت. ( 7/11/86 ) <br class='autobr' />
آقای منصور اسالو پس از یک هفته بستری بودن در بیمارستان و انجام عمل شبکیه چشم ، به زندان اوین منتقل شد. ( 13/11/86 ) <br class='autobr' />
22 نفر از کارگران اخراجی کارخانه نساجی سنندج با شکایت کارفرمای سابق خود به دادگاه احضار شدند. <br class='autobr' />
120 نفر از کارگران کارخانه درخشان یزد در اعتراض به عدم دریافت حقوق معوقه 20 ماهه خود مقابل کارخانه تجمع نمودند ( 21/11/86 ) <br class='autobr' />
آقای عطا باباخانی از فعالان سندیکای کارگران شرکت واحد به دلیل شرکت در تجمع اعتراض آمیز در مقابل ساختمان وزارت کار و امور اجتماعی به دادگاه انقلاب احضار شد. ( 24/11/86 ) <br class='autobr' />
آخرین جلسه رسیدگی به اختلافات کانون عالی انجمنهای صنفی کارفرمائی ایران ( کانون قدیم) با وزارت کار و امور اجتماعی برگزار گردید. ( 14/11/86 ) <br class='autobr' />
آقای لقمان مهری از فعالان مدنی و کارگری شهرستان سقز به پنج سال و شش ماه حبس محکوم شد. <br class='autobr' />
( 5/12/86 )</p>
<p>اتحادیه کارگران اخراجی و بیکار، از احضار آقایان چتانی و مولایی از فعالان کارگری سنندجی برای اجرای حکم شلاق خبر داد، پیشتر دادگاه سنندج برای 13 نفر از بازداشت شدگان مراسم روز جهانی کارگر سال 86 علاوه بر حبس و جزای نقدی ، مجازات شلاق نیز تعیین کرده بود. ( 8/12/86 ) <br class='autobr' />
حقوق معوقه بیش از 50 کارگر کارخانه " الیاف شیروان " ماهها است که پرداخت نشده است. ( 15/12/86 ) <br class='autobr' />
با واگذاری کارخانه " الیاف شیروان " به بخش خصوصی کارگران این کارخانه بیش از 30 ماه است که بیکارند ودر بلاتکلیفی به سر می برند. ( 13/12/86 ) <br class='autobr' />
با شکایت کارفرما ، نمایندگان کارگران صندوق نسوزخرم به اتهام فحاشی و سرقت به دادگاه احضار شدند. ( 14/12/86 ) <br class='autobr' />
380 کارگر فضای سبز، عمرانی و خدماتی شهرداری بجنورد در آستانه پایان سال با اتمام مدت قرار داد بیکار شدند. ( 20/12/86 ) <br class='autobr' />
در حالی که برخی رانندگان شرکت واحد از صدور حکم اخراج برای خود و سایر همکارانشان خبر میدهند، کارفرما و اعضای شورای اسلامی کار شرکت واحد تا کنون از تأئید این ادعا خودداری کرده اند. <br class='autobr' />
(4/12/86 )</p>
<p>کارفرمای کارخانه قند فریمان نمایندگان صنفی کارگران خود را برخلاف قانون اخراج کرد. (16/11/86 ) <br class='autobr' />
کارگران کارخانه لامپ الوند قزوین در اعتراض به اتمام بیمه بیکاری و بلاتکلیفی شغلی خود در مقابل این واحد تولیدی دست به تجمع زدند. (19/12/86 ) <br class='autobr' />
کارگران " مخمل و ابریشم " کاشان از ترس برخورد نیروی انتظامی که سال گذشته کارگران معترض را روانه بازداشت گاه کرده بودند به رغم عدم دریافت حقوق 7 ماه گذشته جرأت اعتراض ندارند. (6/12/86 ) <br class='autobr' />
تعداد سه هزار نفری شاغلین درصنایع پوشش گیلان به کمتراز300 نفر درحال حاضررسیده است. (5/12/86 ) <br class='autobr' />
با تعطیلی کارخانه " کمیاک " قروه در استان کردستان،800 کارگر شغل خود را از دست دادند. (24/11/86 ) <br class='autobr' />
شکایت کارگران نساجی کردستان منجر به رای کمیسون پزشکی مبنی بر بیماری 70 کارگر نساجی کردستان در حین کار شد .( 20/11/86 ) <br class='autobr' />
با وجود پرداخت نشدن پنج ماه حقوق به کارگران " دیسکی لنت " سمنان ، آنان به علت قراردادهای موقت جرأت اعتراض ندارند. ( 5/12/86 ) <br class='autobr' />
حدود 50 نفر از کارگران با تجمع در میدان گاز شهر سنندج با منصور اسالو و محمود صالحی اعلام همبستگی نمودند. (19/12/86 ) <br class='autobr' />
کارگران افغانی که در منطقه 5 شهرداری تهران مشغول به کارند ، موظف به انجام 12 ساعت کارطی سه شیفت کاری هستند. ( 1/12/86 ) <br class='autobr' />
جمعی از کارگران بازنشسته کارخانه " شاهو " در اعتراض به عدم دریافت مطالبات گذشته ، عیدی ، پاداش و سنوات کاری خود در مقابل سازمان تأمین اجتماعی سنندج تجمع کردند. ( 5/12/86 ) <br class='autobr' />
به دنبال مراجعه 150 نفر از کاگران قطعات فولادی به اداره کار کرج کارفرما همه این کارگران را اخراج کرد. ( 3/12/86 ) <br class='autobr' />
ششم - وضعیت نشریات، روزنامه نگاران و وب نگاران</p>
<p>از جمله موارد فاحش نقض حقوق بشر در ایران در حوزه نشرمطبوعات ، اطلاع رسانی و اخبار آزاد و اهالی آن اتفاق می افتد . آزادی بیان و عقیده ، کسب اطلاعات و افکار و اخذ و انتشار آن به تمام وسایل و بدون ملاحظات مرزی در این سالها به خصوص با ظهور دولت نهم بسیار مورد تهدید و تحدید قرار گرفته است . صرفنظر از سلب آزادی ، امنیت شغلی و تامین مالی بسیاری از روزنامه نگاران با توقیف نشریات به یغما رفته است و به تبع ، مردم نیز از حق دسترسی به اطلاعات آزاد محروم گشته اند . ادامه و تشدید برخوردها سیر نا امید کننده ای را برای آینده به تصویر می کشد :</p>
<p>1- پرونده روزنامه "روزگار" به شعبه 1083 دادگاه عمومی تهران ارسال گردید (1/10/86)</p>
<p>2- مهدی صدری سرپرست روزنامه اعتماد ملی در استان ایلام و سردبیر هفته‌نامه اصلاح‌طلب «صبح ایلام» هفته گذشته مورد ضرب و شتم و تهدید جانی نیروهای ناشناس قرار گرفت.پرونده این مسأله توسط نیروهای سیاسی و انتظامی تشکیل شده و تحت بررسی و پیگیری است.(2/10/86)</p>
<p>3- به دنبال اعتراض وکلای اولیای دم نسبت به احکام صادره از سوی دادگاه‌های بدوی و تجدید نظر در مورد پرونده فوت زهرا کاظمی، این پرونده به شعبه 15 تشخیص دیوان عالی کشور ارجاع شد که این شعبه نیز پس از بررسی دلایل و مستندات، ایرادات وارده از سوی وکلا را وارد دانست و به همین علت پرونده را برای بررسی مجدد به دادگاه کیفری استان تهران ارجاع کرد.(2/10/86)</p>
<p>4- مجید قاسمی فیض آبادی مدیرمسؤول روزنامه نسیم صبا که در شعبه 76 دادگاه کیفری استان تهران و با حضور هیأت منصفه محاکمه می‌شد، در خصوص چهار اتهام مدعی العموم علیه نشریه متبوع خویش مجرم شناخته شد.</p>
<p>(3/10/86)</p>
<p>5- پس از حدود شش ماه از بازداشت آقای صدیق کبودوند مدیر مسئول نشریه پیام مردم برای او قراروثیقه 150 میلیون تومانی صادرشد (4/10/86)</p>
<p>6- در پی درخواست انجمن صنفی روزنامه‌نگاران از آیت الله هاشمی شاهرودی، رئیس قوه قضاییه، مبنی بر ایجاد امکان درمان برای اجلال قوامی، وی برای درمان بیماری از زندان سنندج به مرخصی استعلاجی آمد. وی به سه سال زندان محکوم شده است.(4/10/86)</p>
<p>7- مدیرمسؤول هفته‌نامه بوتک (انور شکیب انصاری) که نشریه متبوعش در غرب کشور توزیع می‌شود، به اتهام «افترا، توهین و تشویش اذهان عمومی» به شعبه سوم بازپرسی دادسرای ایلام احضار و قرار بازداشت وی صادر شد. انصاری در حال حاضر به قید ضمانت آزاد است و پرونده نشریه در جریان رسیدگی قضایی قرار دارد.(5/10/86)</p>
<p>8- کاوه جوانمرد روزنامه‌نگار سنندجی از زندان سنندج به زندان مراغه منتقل شد. وی که از سوی دادگاه انقلاب به اتهام همکاری با یکی از احزاب اپوزیسیون به تحمل دو سال حبس و تبعید به زندان مراغه محکوم شده بود، حدود یک سال است که در زندان سنندج محبوس است. وی در پرونده‌ای دیگر به اتهام «اقدام علیه امنیت ملی» محکوم به تحمل دو سال حبس شده که این حکم به تازگی از سوی دیوان عالی کشور نقض و به دادگاه تجدید نظر استان کردستان ارجاع شده است.(9/10/86)</p>
<p>9- سرانجام پس از احضارهای پی در پی مدیرمسؤول و اعضای شورای سردبیری هفته‌نامه کرفتو در کردستان به اداره اطلاعات، فرماندهی نیروی انتظامی، اطلاعات نیروی انتظامی، اداره عملیات پلیس امنیت عمومی و معاونت مطبوعاتی وزارت ارشاد، پرونده انتشار هفته‌نامه یادشده به طور دائم باطل شد. آکو کردنسب و کاوه جوانمرد از خبرنگاران این هفته‌نامه در حال حاضر در حال گذراندن دوران محکومیت در زندان هستند.(9/10/86)</p>
<p>10- هیأت منصفه مطبوعات در پی برگزاری نشست محاکمه نشریه زاگرس در شعبه 1083 دادگاه عمومی تهران، پس از بررسی اتهامات وارده به این نشریه، علی قنبری مدیرمسؤول زاگرس را مجرم دانست. «نشر اکاذیب به قصد تشویش اذهان عمومی، افترا، توهین و نشر مطالب خلاف واقع» اتهامات وارده به زاگرس عنوان شده است. هیأت منصفه قنبری را مستحق تخفیف ندانست.(9/10/86)</p>
<p>11- صالح نیکبخت وکیل مدافع برهان لهنی و بهرام ولدبیگی (مدیر مسؤول و سردبیر ئاشتی) اعلام کرد که نسبت به حکم توقیف روزنامه ئاشتی که توسط دادگاه کیفری استان کردستان صادر شده درخواست تجدیدنظر خواهد کرد. «اهانت به رهبر جمهوری اسلامی یا مراجع مسلم تقلید» و «انتشار عکس‌ها و تصاویر خلاف عفت عمومی و اصرار بر آن» دو اتهام وارده به این روزنامه است. مدیرمسؤول و سردبیر ئاشتی علاوه بر توقیف روزنامه، هریک به میزان یک میلیون ریال جزای نقدی محکوم شده‌اند.(9/10/86)</p>
<p>12- جلسه رسیدگی به اتهامات مرتضی لطفی در شعبه 1083 دادگاه عمومی تهران با حضور هیأت منصفه دادگاه مطبوعات و به ریاست قاضی حسینیان برگزار شد. «نشر اکاذیب به قصد تشویش اذهان عمومی، افترا و تهمت و توهین موضوع شکایت آیت الله اراکی، هیأت یاسین، شرکت پال، شرکت ایرالکو و معاون بازرسی وزارت دفاع و سازمان اتکا» اتهامات ایراد شده علیه روزنامه کار و کارگر بوده است.(9/10/86)</p>
<p>13- محمد شریف وکیل مدافع مدیرعامل سابق خبرگزاری ایلنا از تعیین وقت 23 اردیبهشت ماه سال 87 برای برگزاری دومین جلسه دادگاه موکلش در شعبه 1083 دادگاه عمومی تهران خبر داد. شاکیان این رسانه وزارت علوم، دانشگاه امیرکبیر و فردی که خود را نماینده انجمن اسلامی دانشگاه امیرکبیر معرفی کرده هستند که در نخستین جلسه دادگاه که مهرماه سال جاری برگزار شد به بیان شکایت‌های خود پرداختند. مدیرعامل ایلنا برای رسیدگی به یکی دیگر از پرونده‌های اتهامی علیه خود باید در روز 24 دی ماه جاری به دادگاه برود.(10/10/86)</p>
<p>14- حمیدرضا زاهدی گورابی به منظور رسیدگی شعبه 1083دادگاه عمومی تهران به اتهامات وارده به وی دال بر «نشر اکاذیب به قصد تشویش اذهان عمومی» و «انتشار مطالب خلاف واقع» به دستگاه قضایی احضار شد.(10/10/86)</p>
<p>15- نیروهای لباس شخصی و افرادی منتسب به بسیج با حمله به دفتر روزنامه اصلاح‌طلب «تحلیل روز» ضمن برهم ریختن تجهیزات و امکانات روزنامه، یکی از اعضای تحریریه به نام محمدحسن شلتوک کار را مجروح کردند.(11/10/86)</p>
<p>16- جلوه جواهری و مریم حسین خواه از فعالان بازداشت شده حقوق زنان و وب نگار، با تودیع قرار وثیقه از زندان اوین آزاد شدند.(13/10/86)</p>
<p>17- «رابرت تیت» که از سه سال پیش در تهران مستقر بود، در پی مخالفت وزارت فرهنگ و ارشاد اسلامی با تمدید روادیدش، همراه همسر ایرانی خود به لندن بازگشته است.بر اساس اطلاعات رسیده، تیت به خاطر چند بار نگارش مقالات تند در خصوص مسایل ایران و اخیراً بیان مطالب نامتعارفی علیه آیت‌الله خامنه‌ای، به عنوان عنصر نامطلوب شناخته شده است.(15/10/86)</p>
<p>18- انجمن صنفی روزنامه‌نگاران ایران در نشست خود ضمن بررسی شکایت‌های رسیده مبنی بر مشکلات موجود خود در رابطه با صدور ویزا برای روزنامه‌نگاران، از وزارت امور خارجه و همچنین سفارتخانه‌های کشورهای خارجی مستقر در ایران درخواست کرد همکاری و مساعدت لازم را برای رفع این مشکل با روزنامه‌نگاران داشته باشند.(16/10/86)</p>
<p>19- جلسه رسیدگی به اتهامات سیدمرتضی سجادیان، مدیرمسؤول روزنامه «کارگزاران» در شعبه 76 دادگاه کیفری استان تهران، با حضور هیأت منصفه و به صورت علنی به ریاست قاضی شهرابی فراهانی برگزار شد.</p>
<p>مدیرمسؤول روزنامه کارگزاران متهم به انتشار مطالب مشتمل بر افترا از طریق انتشار مطلبی تحت عنوان تخلفات مالی معاون رییس جمهور، موضوع شکایت اسفندیار رحیم مشائی است.(16/10/86)</p>
<p>20- جلسه رسیدگی به اتهامات ناصر حسینی آشتیانی، مدیرمسؤول هفته‌نامه به سوی افتخار در شعبه 76 دادگاه کیفری استان تهران، با حضور هیأت منصفه و به صورت علنی برگزار شد.هیأت منصفه مطبوعات پس از استماع اظهارات نماینده مدعی العموم و دفاعیات مدیرمسؤول، این هفته‌نامه را در خصوص اتهام توهین به اتفاق آراء مجرم شناخت.(16/10/86)</p>
<p>21- جلسه رسیدگی به اتهامات روزنامه اقتصاد پویا که قرار بود در شعبه 76 دادگاه کیفری استان تهران و با حضور هیأت منصفه برگزار شود، به دلیل تغییر نشانی متهم و بلااقدام ماندن اخطاریه، تجدید و به وقت دیگری موکول شد.به گفته آذرتاش (نماینده مدعی العموم) این پرونده به شکایت شرکت تعاونی مسکن سازمان نظام پزشکی تشکیل شده است.(16/10/86)</p>
<p>22- دادگاه رسیدگی به جرایم مطبوعاتی سیدمرتضی نبوی، مدیرمسؤول روزنامه رسالت، امروز تشکیل و با درخواست استمهال وی موافقت گردید.این محاکمه مطبوعاتی در شعبه 1083 دادگاه عمومی تهران با حضور اعضای هیأت منصفه دادگاه مطبوعات برگزار شد.(23/10/86)</p>
<p>23- شکایت‌های سیدحسین موسویان (معاون مرکز تحقیقات استراتژیک مجمع تشخیص مصلحت نظام و عضو ارشد تیم سابق مذاکره کننده هسته‌ای) و مجمع تشخیص مصلحت نظام از مدیر سایت اینترنتی انصارنیوز در شعبه 1083 دادگاه عمومی تهران رسیدگی می‌شود.اتهام مدیر سایت انصارنیوز در این پرونده، توهین، افترا و نشر اکاذیب عنوان شده است.(23/10/86)</p>
<p>24- جلسه رسیدگی به شکایت وزارت کار و امور اجتماعی از خبرگزاری کار ایران (ایلنا) در شعبه 1059 دادگاه عمومی تهران برگزار شد.(24/10/86)</p>
<p>25- پرونده فوت زهرا کاظمی برای ارجاع به دادگاه کیفری استان تهران، در دو بخش به دادسرا و شعبه 34 دادگاه تجدیدنظر استان تهران ارسال شد.(24/10/86)</p>
<p>26- پرونده باقی به دادگاه انقلاب ارجاع شدیکی از وکلای مدافع عمادالدین باقی، رییس هیأت مدیره انجمن دفاع از حقوق زندانیان از ارجاع پرونده موکلش به شعبه 15 دادگاه انقلاب خبر داد.(25/10/86)</p>
<p>27- بنا به اعلام محمد پرویزی مدیرکل مطبوعات داخلی وزارت ارشاد، روزنامه آریا که قرار بود تا چند روز دیگر انتشار سراسری خود را آغاز نماید، شامل ماده 16 قانون مطبوعات شده و اجازه انتشار ندارد.(30/10/86)</p>
<p>28- فاطمه سلمانی مرادی مدیرمسؤول نشریه جایزه به اتهام استفاده ابزاری از تصویر زنان در طرح جلد مجله از سوی شعبه 76 دادگاه کیفری تهران مجرم شناخته شد هیأت منصفه پس از رسیدگی، متهم را به اتفاق آراء مجرم تشخیص داد و مستحق تخفیف در مجازات ندانست.(30/10/86)</p>
<p>29- جلسه رسیدگی به اتهامات مدیرمسؤول ماهنامه «سینمای امروز» در شعبه 76 دادگاه کیفری به ریاست قاضی شهرابی فراهانی و با حضور هیأت منصفه، برگزار و رسیدگی به این پرونده به وقت دیگری موکول شد.(30/10/86)</p>
<p>30- جلسه رسیدگی به اتهامات قلی شیخی، مدیر مسؤول روزنامه توسعه در شعبه 76 دادگاه کیفری استان تهران به ریاست قاضی شهرابی فراهانی به صورت علنی و با حضور هیأت منصفه، برگزار و رسیدگی به این پرونده به تاریخ دیگری موکول شد.(30/10/86)</p>
<p>31- هیأت نظارت بر مطبوعات در جلسه هفته جاری خود با انتشار روزنامه «وطن امروز» موافقت کرد و امتیاز نشریه دولتی «آتیه» را نیز از هفته‌نامه به روزنامه تغییر داد.(2/11/86)</p>
<p>32- وکیل مدافع ژیلا بنی یعقوب از برگزاری دادگاه موکلش در شعبه 13 دادگاه انقلاب خبر داد.(6/11/86)</p>
<p>33- جلسه رسیدگی به اتهامات الیاس حضرتی، مدیرمسؤول روزنامه اعتماد که قرار بود امروز در شعبه 1083 دادگاه عمومی تهران برگزار شود، به علت به حد نصاب نرسیدن اعضای هیأت منصفه مطبوعات تجدید و به زمان دیگری موکول شد.اتهامات حضرتی در این پرونده «نشر اکاذیب به قصد تشویش اذهان عمومی، تبلیغ علیه نظام، تحریک افراد و گروه‌ها به ارتکاب اعمالی علیه امنیت، حیثیت و منافع نظام و انتشار تصاویر برخلاف عفت عمومی» دایر بر شکایت شاکیان خصوصی و مدعی‌العموم عنوان شده است.(7/11/86 )</p>
<p>34- جلسه رسیدگی به اتهامات سید مرتضی نبوی، مدیر مسؤول روزنامه رسالت، در شعبه 1083 دادگاه عمومی تهران به ریاست قاضی حسینیان و با حضور هیأت منصفه برگزار شد.بر اساس اعلام رئیس دادگاه در این مورد 17شکایت از مدیر مسؤول روزنامه رسالت صورت گرفته که در 12 مورد، شکات اعلام رضایت کرده‌اند.هیأت منصفه دادگاه مطبوعات پس از جلسه بررسی اتهامات مدیر مسؤول روزنامه رسالت در چهار مورد شکایت مطرح شده در مجازات نظر به تبرئه و در یک مورد (شکایت مهین کرمانی) با اکثریت آراء وی را مجرم و مستحق تخفیف دانست.(7/11/86)</p>
<p>35- غلامحسین واحدی پورتبریزی مدیر مسؤول روزنامه‌های «خبر» و «خبر ورزشی» از سوی شعبه 1083 دادگاه عمومی تهران به پرداخت هفتصد هزار تومان جزای نقدی بدل از شش ماه حبس تعزیری محکوم شد.(8/11/86)</p>
<p>36- هیأت نظارت بر مطبوعات با صدور رای اعلام کرد!«بر اساس تصمیم جلسه مورخ هشتم بهمن 86 به استناد تبصره ماده یازده قانون مطبوعات ماهنامه زنان لغو مجوز شده است».(10/11/86)</p>
<p>37- جلسه رسیدگی به اتهامات مدیر سایت عدالتخانه در شعبه 12 دادسرای کارکنان دولت و رسانه برگزار شد.(10/11/86)</p>
<p>38- سیدمرتضی سجادیان، مدیرمسؤول روزنامه کارگزاران به استناد حکم صادره از سوی شعبه 76 دادگاه کیفری استان تهران به اتهام «افترا» به 300 هزار تومان جزای نقدی محکوم شده شاکی این پرونده اسفندیار رحیم مشایی، رییس سازمان گردشگری و میراث فرهنگی است.(13/11/86)</p>
<p>39- دادگاه هفته‌نامه تمدن هرمزگان به مدیر مسؤولی علی دیرباز در شعبه 44 دادگاه تجدیدنظر استان تهران به ریاست قاضی ساعدی برگزار شد که هیأت منصفه مطبوعات با اکثریت آراء متهم را مجرم دانست و مستحق تخفیف در مجازات نشناخت. اتهام این هفته‌نامه «اهانت به مسؤولان نظام جمهوری اسلامی» عنوان شده بود.(14/11/86)</p>
<p>40- هوشمند سفیدی مدیر مسؤول روزنامه آرمان که به اتهام «نشر مطالب خلاف واقع و تحریص و تشویق افراد به ارتکاب اعمال علیه امنیت کشور» با رأی اکثریت اعضای هیأت منصفه مجرم شناخته شد و اعلام شد که مستحق برخورداری از تخفیف در مجازات نیست.(14/11/86)</p>
<p>41- رسیدگی به جرایم مطبوعاتی مدیر مسؤول روزنامه اقبال که قرار بود در شعبه 76 دادگاه کیفری استان تهران انجام شود به دلیل عدم حضور متهم به وقت دیگری موکول شد.اتهامات مرتضی فلاح «ایجاد اختلاف بین اقشار جامعه، تبلیغ علیه نظام، نشر مطالب خلاف واقع، استفاده ابزاری از تصویر زن، ترویج مطالبی که به اساس جمهوری اسلامی لطمه وارد می‌کند و تشویق افراد به ارتکاب اعمالی علیه امنیت کشور» عنوان شده است .است.(14/11/86)</p>
<p>42- ماهنامه "عصر پنجشنبه " که در حوزه ادبیات داستانی منتشر می‌شد، توسط هیأت نظارت بر مطبوعات و به دلیل انتشار مطالبی دال بر «توهین به انبیای الهی» و مستند به بند یک و هشت از ماده شش قانون مطبوعات امتیاز انتشار خود را از دست داد.نشریه عصر پنجشنبه از سابقه انتشار 9 ساله برخوردار و بیش از صد شماره از آن چاپ شده بود.(17/11/86)</p>
<p>43- یکی از اولیای دم سانحه سقوط هواپیمای سی-130 حامل خبرنگاران و جمعی از پرسنل ارتش از ابلاغ اعتراض خود و دو تن دیگر از اولیای دم این پرونده به رأی صادره از سوی دادگاه نظامی خبر داد.(17/11/86)</p>
<p>44- محمد غریبانی مدیر مسؤول هفته نامه توقیف شده "مبین" با اکثریت آراء اعضای هیأت منصفه مجرم شناخته شد و استحقاق تخفیف در مجازات را نیافت.(21/11/86)</p>
<p>45- دادگاه مرتضی الویری قرار بود در شعبه 1083 دادگاه عمومی تهران به ریاست قاضی حسینیان و با حضور اعضای هیأت منصفه مطبوعات تشکیل شود، به دلیل درخواست الویری و وکیل مدافع وی مبنی بر مطالعه پرونده برگزار نشد و دادگاه ضمن موافقت با تقاضای استمهال، این جلسه را تجدید و رسیدگی به اتهامات مدیر مسؤول وقت روزنامه همشهری را به زمان دیگری موکول کرد.اتهامات الویری در این پرونده «انتشار مطالب خلاف واقع» و «توهین و افترا» دایر بر شکایت معاون وقت دادگستری استان تهران عنوان شده است.(21/11/86)</p>
<p>46- در پی صدور بخشنامه‌ای توسط رئیس قوه قضاییه مبنی بر ممنوعیت اجرای مراسم اعدام در ملاء عام و نیز «ممنوعیت انتشار تصاویر مربوط به اعدام در رسانه‌ها»، انجمن صنفی روزنامه‌نگاران ایران با ارسال نامه‌ای خطاب به رئیس قوه قضاییه مراتب نگرانی خود در خصوص تحدید دایره فعالیت رسانه‌ها را اعلام کرد.(21/11/86)</p>
<p>47- قضات شعبه 71 دادگاه کیفری استان تهران به زودی با ارجاع پرونده مرگ زهرا کاظمی به این شعبه، رسیدگی به این پرونده را در دستور کارشان قرار خواهند داد.(22/11/86)</p>
<p>48- به گفته علیرضا ملکیان، معاون مطبوعاتی و اطلاع‌رسانی‌ وزارت فرهنگ و ارشاد اسلامی پایگاه اطلاع‌رسانی نوسازی اینترنتی مسدود شد.به گفته این مقام دولتی پایگاه فوق توسط کار گروه موضوع این آیین‌نامه به دلیل اهانت به اشخاص به ویژه شخصیت‌های روحانی مسدود شده است.(24/11/86)</p>
<p>49- دادستان عمومی و انقلاب تهران از فیلتر شدن پنج پایگاه اینترنتی داخلی به علت «ارتکاب تخلف انتخاباتی» خبر داد.(25/11/86)</p>
<p>50- دادگاه مدیر مسئول آینه نوبه ریاست قاضی شهرابی فراهانی و با حضور هیأت قضایی و هیأت منصفه برگزار شد.در خاتمه جلسه دادگاه اعضای هیأت منصفه مدیر مسؤول آینده نو را مجرم تشخیص دادند.(28/11/86)</p>
<p>51- دادگاه رسیدگی به جرایم مطبوعاتی مدیر مسؤول روزنامه اسرار با حضور هیأت منصفه دادگاه مطبوعات به تصدی قاضی شهرابی فراهانی در شعبه 76 دادگاه کیفری استان تهران برگزار و ادامه رسیدگی به آن به جلسه دیگری موکول شد.(28/11/86)</p>
<p>52- هیأت نظارت بر مطبوعات روزنامه جمهوریت را به استناد ماده 16 قانون مطبوعات لغو امتیاز کرد.</p>
<p>( 29/11/86)</p>
<p>53- مدیر مسؤول روزنامه «کارون» به شعبه 12 دادسرای کارکنان دولت، احضار و توسط بازپرس شعبه تفهیم اتهام شد،پس از تفهیم اتهام و دفاعیات مدیر مسؤول، بازپرس شعبه 12 برای ادامه دادرسی پرونده قرار کفالت صادر کرد.(1/12/86)</p>
<p>54- حسین نوبختیان مدیر مسؤول سایت نوسازی بازداشت و به زندان اوین منتقل شد.وی با شکایت مدعی‌العموم و برگزاری جلسه باز پرسی در شعبه 12 دادسرای عمومی تهران و با حکم قاضی مرتضوی بازداشت و به زندان اوین منتقل شد.(6/12/86)</p>
<p>55- دادگاه رسیدگی به پرونده جرایم مطبوعاتی مدیر مسؤول هفته‌نامه ماهین به صورت علنی و با حضور هیأت منصفه دادگاه مطبوعات به تصدی قاضی سیامک مدیر خراسانی در شعبه 76 دادگاه کیفری استان تهران برگزار شد.هیأت منصفه پس از بررسی اتهامات سیداحمد حسینی ماهینی و شنیدن دفاعیات این مقام مطبوعاتی، وی را به اتفاق آراء مجرم دانست که مستحق استفاده از تخفیف مجازات نیست.</p>
<p>56- دادگاه رسیدگی به اتهامات مدیر مسؤول نشریه «دیروز، امروز، فردا» که قرار بود در شعبه 76 دادگاه کیفری استان تهران برگزار شود، به دلیل عدم حضور متهمان تجدید وقت شد.اتهام این نشریه «نشر مطالب خلاف واقع» است.(12/12/86)</p>
<p>57- جلسه رسیدگی به اتهامات حمید استاد، مدیر مسؤول سایت «انصارنیوز» به شکایت سیدحسین موسویان و مجمع تشخیص مصلحت نظام در شعبه 1083 دادگاه عمومی تهران به ریاست قاضی حسینیان و به صورت علنی برگزار شد.(12/12/ 86)</p>
<p>58- دادگاه رسیدگی به جرایم مطبوعاتی مصطفی کواکبیان مدیر مسؤول روزنامه مردمسالاری که قرار بود در شعبه 76 دادگاه کیفری استان تهران تشکیل شود به علت عدم حضور وی تجدید وقت شد.(12/12/86)</p>
<p>59- حکم بهمن احمدی امویی، روزنامه‌نگار که از سوی شعبه سیزده دادگاه انقلاب به شش ماه حبس تعلیقی محکوم شده بود، از سوی دادگاه تجدیدنظر تأیید شد.(12/12/86)</p>
<p>60- جلسه رسیدگی به اتهامات مدیر مسؤول نشریه اقتصاد پویا در شعبه 76 دادگاه کیفری استان تهران به ریاست قاضی مدیر خراسانی و با حضور اعضای منصفه مطبوعات برگزار شد.(12/12/86 )</p>
<p>61- سعید ابوطالب، نماینده مردم تهران در مجلس شورای اسلامی از ایسکانیوز به اتهام افترا و نشر اکاذیب شکایت کرد.(14/12/86 )</p>
<p>62- سازمان تأمین اجتماعی از بهروز روزبه مدیر مسؤول سایت «ناگفته‌ها» به اتهام افترا و نشر اکاذیب شکایت کرد.(14/12/86)</p>
<p>63- درپی شکایت حسین انتظامی، مدیرعامل مؤسسه همشهری، از هوشنگ صدفی، روزنامه‌نگار سابق این روزنامه، این پرونده در شعبه 1083 دادگاه عمومی تهران به ریاست قاضی حسینیان با حضور نماینده دادستان رسیدگی شد.(14/12/86)</p>
<p>64- به دنبال تحصنی که توسط هواداران یکی از نامزدهای ردصلاحیت شده گرگانی کاندیدای انتخابات دوره هشتم مجلس] در مقابل فرمانداری این شهرستان صورت گرفته بود، سرهنگ گرزین فرماندار گرگان با حمله به سوی</p>
<p>یک خبرنگار نشریه محلی گلستان با پرتاب لگد و فحاشی به وی، دستور شکستن دوربین و ضرب و شتم عکاس را به اطرافیان خود داد.(18/12/86)</p>
<p>65- جلسه رسیدگی به اتهامات حمیدرضا زاهدی گورابی مدیر مسؤول روزنامه توقیف شده دوران امروز به علت به حد نصاب نرسیدن هیأت منصفه تشکیل نشد و به وقت دیگری موکول شد.«نشر اکاذیب به قصد تشویش اذهان عمومی و انتشار مطالب خلاف واقع»، اتهامات "دوران امروز" عنوان شده است.(19/12/86)</p>
<p>66- علی محقق نسب روزنامه‌نگار افغان و مدیر ماهنامه حقوق زن در تاریخ 14 اسفندماه در شهر قم توسط مأمورین نهاد اطلاعاتی بازداشت شد.(22/12/86)</p>
<p>67- جلسه رسیدگی به اتهامات روزنامه «یاس نو» به مدیر مسؤولی محمد نعیمی‌پور در شعبه 76 دادگاه کیفری استان تهران به ریاست قاضی مدیر خراسانی و با حضور هیأت منصفه مطبوعات برگزار شد و به دلیل ناقص ماندن دفاعیات و ضیق وقت ادامه جلسه به وقت دیگری موکول شد.(26/12/86 )</p>
<p>68- در جلسه هیأت نظارت بر مطبوعات که در تاریخ بیستم اسفندماه برگزار شد 9 نشریه به استناد تبصره ماده یازده قانون مطبوعات لغو مجوز شدند. اسامی نشریاتی که توسط هیأت نظارت بر مطبوعات لغو امتیاز شده‌اند عبارت است از دو هفته‌نامه «دنیای تصویر»، ماهنامه «بازنگری»، دوهفته‌نامه «صبح زندگی»، هفته‌نامه «ندای ایران»، ماهنامه «هفت»، ماهنامه «شوکا» و دوهفته‌نامه «هاوار».همچنین به سیزده نشریه دیگر به منظور رعایت مفاد قانون مطبوعات تذکرداده شد.(26/12/86 )</p>
<p>69- با حضور شیرین عبادی و محمد سیف‌زاده، وکلای پرونده فوت زهرا کاظمی جلسه‌ای در شعبه 71 دادگاه کیفری استان تهران به صورت غیر علنی برگزار شد.(27/12/86)</p>
<p>قسمت دوم :</p>
<p>ششمین گزارش سالانه کانون مدافعان حقوق بشر</p>
<p>از وضعیت حقوق بشر در ایران (1386 )</p>
<p>بخش اول – حقوق مدنی و سیاسی</p>
<p>حقوق مدنی و سیاسی را به درستی ، به عنوان محور استراتژی دفاعی افراد علیه استفاده سر کوبگرانه حکمرانان از قدرت معرفی کرده اند .به رغم پیوستن دولت ایران به میثاق بین المللی حقوق مدنی و سیاسی در اردیبهشت ماه 1354 و پایگاه مستند این معاهده الزام آور در نظم حقوقی داخلی طبق ماده نه قانون مدنی و جایگاه مناسبی که "حقوق ملت" در فصل سوم قانون اساسی جمهوری اسلامی ایران به خود اختصاص داده است ، متاسفانه رویکردهای امنیتی و برخوردهای قضایی غیر قانونی امنیت و آزادی عمده فعالان سیاسی – اجتماعی دگر اندیش و کوشندگان و مبارزان راه حقوق بشر را با مخاطره شدید روبرو کرده است که اغلب موارد در تعارض با حقوق اساسی ملت طبق قانون اساسی و قوانین موضوعه بوده و ناقض مواد 19،18،13،12،11،9،7،5،3،2،1و 20 اعلامیه جهانی حقوق بشر و مواد متناظر با آن در میثاق الزام آور حقوق مدنی و سیاسی به شمار می آید . گزارش کلی وضعیت برخی از قربانیان نقض گسترده این حقوق در سال گذشته به قرار زیر است :</p>
<p>1 – وضعیت فعالان سیاسی – اجتماعی دگر اندیش</p>
<p>به رغم حق زندگی ، امنیت شخصی ، آزادی عقیده و بیان ، آزادی مذهب ، ممنوعیت شکنجه و رفتار غیر انسانی ، منع توقیف یا حبس یا تبعید خودسرانه و ... در سال 86 نیز دگر اندیشان و دگر باشان غیر همسو با سیاستهای حاکم اعم از هر نحله و اندیشه ای با فشارها ، محدودیت ها ، ارعاب ها و محکومیت های بسیاری مواجه شدند . در سال گذشته ، دست کم 7 نفر از این فعالان به مراجع امنیتی یا قضایی احضار شدند ،43 نفر بازداشت ، 18 نفر محاکمه و 60 نفر نیز به مجازاتهای ترذیلی یا سالب آزادی از قبیل شلاق و حبس محکوم گردیدند و یک نفر هم به اعدام رسید . بر خورد با اقلیتهای مذهبی و تبعیض و محروم سازی آنها از حقوق برابر و مساوی با سایر افراد ملت همچنان ادامه داشت .بسیاری از معتقدان به کیش بهاییت به صرف تعلق مذهبی خود از حق تحصیل در دانشگاهها ، کار ، و فعالیتهای اجتماعی محروم شدند .سرکوب خشونت آمیز دراویش گنابادی و صدور احکام سنگین جزایی و تخریب حسینیه مذهبی آنان حکایتی آشکار از نابردباری و عدم تساهل مذهبی –اجتماعی حاکمیت حتی با افراد معتقد به مذهب رسمی کشور است . حق ایجاد تشکل و حزب ، فعالیت احزاب ،حق تجمع و راهپیمایی با موانع جدی امنیتی روبرو بود . صدور احکام اعدام رو به افزایش و محکومیت و اجرای حکم اعدام در مورد اشخاص زیر 18 سال کماکان استمرار داشت. انتخابات هشتمین دوره مجلس شورای اسلامی با اعمال نظارت استصوابی شورای نگهبان و در شرایطی ناعادلانه و غیر آزاد بر گزار گردید و حق آزادی برگزیدن و برگزیده شدن نادیده گرفته شد.</p>
<p>2- وضعیت کتاب و مطبوعات ، نویسندگان و روزنامه نگاران</p>
<p>فعالین منتقد عرصه کتاب و مطبوعات در سال گذشته نیز همچون همیشه آماج تهدید و تنگنا ،محرومیت، محدودیت، بازداشت، محاکمه و محکومیت بودند . با روی کار آمدن دولت نهم آزادی بیان و قلم ،و آزادی کسب و نشر اطلاعات بیش از پیش به محاق رفت و سختگیرانه ترین سیاستهای رسمی بر فضای فرهنگی حاکم شد.</p>
<p>در سال پیش، دست کم 41 نفر از مدیران مسئول روزنامه ها و مجلات به محاکم احضار شدند و 19 نفر از اصحاب رسانه، مدتی را در بازداشت بسر بردند .حدود 68 جلسه محاکمه قضایی برگزار شد و 32 نفر با احکام جزایی اعم از حبس، شلاق و جریمه نقدی محکوم شدند .عده ای نیز به وسیله افراد ناشناس مورد ضرب وشتم و آسیبهای بدنی قرار گرفتند .</p>
<p>در سال 86 پروانه فعالیت حداقل 17 نشریه اعم از روزنامه، هفته نامه وماهنامه بر خلاف اصل 168 قانون اساسی و تبصره یک ماده 20 قانون تشکیل دادگاههای عمومی و انقلاب مصوب 1373 و اصلاحی 1381، بدون محاکمه عادلانه و در حضور هیات منصفه، صرفاً با نظر هیات عالی نظارت بر مطبوعات لغو شد و در دومورد نیز دفاتر آنها پلمپ گردید.</p>
<p>همچنین سانسور و اعمال فشارهای غیر آشکار به اوج خود رسید . بسیاری از کتابهایی که پیشتر مجوز نشر گرفته بودند از مجوز چاپ مجدد محروم شدند و برخی از آنها از سطح کتاب فروشی ها جمع آوری گردید. روند اعطای مجوز نشر به طرز ناموجه و مانع آفرینی به درازا کشید و به کتابهایی که مروج و مدافع سیاستهای رسمی نبودند اساساً یا مجوز داده نشد یا به شرط حذف و مطالب غیر همسو اجازه انتشار داده شد .در حوزه مطبوعات،دستورالعملهای صادره از سوی نهادهای امنیتی از جمله شورای عالی امنیت کشور مطبوعات را از طرح و تحلیل برخی موضوعات مورد مناقشه ازجمله بحث مذاکره با آمریکا ،انرژی هسته ای، فعالیتهای صنفی کارگران و معلمان و ... ممنوع کرد و بر خورهای ارعاب آور صورت گرفته فضای خفقان آمیز خود سانسوری را بر اهالی مطبوعات حاکم نمود.</p>
<p>ضمن اینکه در کنار فیلترینگ گسترده سایتها و وبلاگهای اینترنتی منتقد سایتهای رسمی ،دست کم هشت سایت خبری و تحلیلی دارای پایگاه داخلی به دستور مقامات امر مسدود گردید.</p>
<p>3 – وضعیت دانشگاهها و فعالان دانشجویی</p>
<p>دانشجویان در ایران همواره پیشگام فعالیتها و مبارزات سیاسی و اجتماعی و پیشرو " راه دشوار آزادی " بوده اند .پس از بی مهری هایی که در فضای نسبتاً آزاد ایام دولت اصلاحات بر آنان رفت ، با ظهور دولت نهم و اعمال سیاست های محدود کننده در دانشگاهها ، هزینه فعالیتهای سیاسی تشکل های دانشجویی بیش از هر زمان دیگری بالا رفت و احضار و بازجویی ،بازداشت ،محکومیت های جزایی ، اخراج، تعلیق و محرومیت از تحصیل در سطح بسیار نگران کننده ای افزایش یافت .</p>
<p>در سال پیش ، تعداد 178 نفر از دانشجویان ناراضی به کمیته های انضباطی دانشگاهها احضار شدند و تعداد 45 نفر به دلیل فعالیتهای سیاسی – اجتماعی خود در دادسراهای عمومی و انقلاب مورد بازجویی قرار گرفتند .همچنین 108 نفر دستگیر و بازداشت شدند، 5 نفر محاکمه و در 15 مورد هم محکومیتهای جزایی اعم از حبس، شلاق و جریمه نقدی برای دانشجویان به ثبت رسید .</p>
<p>دانشجویان حداقل در 305 مورد با احکامی از قبیل تذکر،توبیخ،تعلیق محرومیت از تحصیل بوسیله کمیته های انضباطی محکوم شدند .5 نفر از دانشجویان و 7 نفر از مدرسان از دانشگاه اخراج گردیدند و در این میان ،دانشجویی نیز تحت شکنجه های ماموران امنیتی در سنندج به قتل رسید .</p>
<p>نیز فعالیت سه انجمن دانشجویی تعلیق و مجوز فعالیت سه انجمن دیگر لغو گردید. در کنار این موارد ،ده نشریه دانشجویی نیز تعطیل شدند .</p>
<p>4- وضعیت زنان</p>
<p>خواسته های برابری خواهانه زنان در جامعه در حال گذار ایران ،روزبه روز و همپا با تحولات جهانی در حال گسترش است .با این حال و صرفنظر از وجود برخی مقاومتهای فرهنگی در جامعه ، این حاکمیت است که در مقابل طرح و تعقیب این خواسته ها، برچیدن بساط قوانین مبتنی بر تبعیض جنسی و تشکیل انجمن ها و بر پایی اجتماعات مدنی و مسالمت آمیز زنان به شدت واکنش نشان می دهد . از جمله موارد برجسته و آشکار نقض حقوق زنان در سال گذشته ،اجرای طرح موسوم به امنیت اجتماعی و مقابله با بد حجابی بود که با چشم پوشی از اصل قانونی بودن جرایم و مجازاتها و فارغ از قوانین موضوعه، حریم خصوصی و حیطه آزادی و امنیت شخصی و اجتماعی صد ها هزار نفر از زنان کشور به بهانه اصلاح ظواهر نامناسب آنان ،با بدترین نوع رفتارها بوسیله ماموران انتظامی نقض شد و در فقدان نظارت پاسبانان حقوق فردی و اجتماعی مردم این رویه همچنان استمرار دارد.</p>
<p>در سال 86، حدود 31 نفر از فعالان زنان به دادسراها احضار شدند ، 8 نفر در محاکم محاکمه و قریب به 41 نفر بازداشت گردیدند . همچنین احکام جزایی حبس، شلاق و جریمه نقدی برای 9 نفر از زنان فعال صادر شد و دست کم سه سایت اینترنتی فعال در زمینه حقوق زنان فیلتر شد .</p>
<p>5- اعدام های غیر قانونی و اعدام اشخاص زیر 18 سال</p>
<p>صدور احکام و اجرای مجازات اعدام به رغم انتقادات فراوانی که از موضع جرمشناسی به آن وارد است ، در سال گذشته رشد صعودی داشت. بسیاری از اعدام ها، ازجمله احکام مربوط به محکومیت افراد موسوم به "اراذل و اوباش " در اجرای رشته عملیاتهای قانون گریزانه طرح امنیت اجتماعی ، با توجه به شتابزدگی ها وعدم رعایت قواعد آمره آیین دادرسی کیفری ، نقض حقوق بشر بود . همچنین صدور غیر قانونی احکام اعدام و اجرای آن نسبت به اشخاص زیر 18 سال وجود داشت و از این دست ، در سال گذشته دست کم مجازات نه نفر به اجرا در آمد .</p>
<p>بخش دوم – حقوق اقتصادی، اجتماعی و فرهنگی</p>
<p>حقوق اقتصادی، اجتماعی و فرهنگی ناظر بر مسئولیت دولتها در تامین و تضمین رفاه شهروندان و ناشی از مسئولیت اجتماعی آنان است . این حقوق به بستر و زمینه ای اجرایی وابسته اند که دولتها باید به عنوان حامی و تامین کننده به تضمین آن اقدام کنند اما،روشن است که برای گسترش این حمایتها و تحول و توسعه متوازن لاجرم باید اراده سیاسی وجود داشته باشد. به رغم پیوستن دولت ایران به میثاق بین المللی حقوق اقتصادی و اجتماعی و فرهنگی 1966 که در کنار منع مداخله دولت در حوزه حقوق و آزادیهای اساسی، تعهدات مثبت و ایجابی بر دولت بار کرده است، همچنین وجود تصریحات قانون اساسی در این زمینه، دولت نه تنها تلاش موثر و واقعی برای تامین و تضمین این حقوق به عمل نیاورده است که، سیاستگذاری های ناکارآمد و غیراصولی و سوءمدیریت ها بر وخامت ناگواری های موجود در ایران افزوده است. تورم بالای 20&nbsp;%، سطح معیشتی پایین، فقدان رفاه و تامین اجتماعی، فقدان امنیت سرمایه گذاری و امنیت شغلی، دستمزد ناکافی و زیر خط فقر و... در کنار جلوگیری از ایجاد تشکل های مستقل صنفی و سرکوب فعالیتهای سندیکایی، چهره ای مخدوش و پریشان از وضعیت این حقوق در ایران سال 1386 ارائه داد. کارگران و معلمان از جمله ضعیف ترین اقشاری بودند که متاثر از روزهای سخت و بحرانی اقتصاد و سیاست ایران، دشواری های تلخی را تجربه کردند .</p>
<p>وضعیت معلمان و فرهنگیان</p>
<p>اجرای نظام هماهنگ پرداخت حقوق و مزایا برای کارکنان دولت و پرداخت مطالبات معوقه، دو خواسته اصلی فرهنگیان و اجتماعات صنفی آنان در سالهای گذشته بوده است. عدم تحقق وعده های مجلس و دولت، تعلل های بیش از حد و افزایش فشارهای اقتصادی برجامعه فرهنگیان، در سال 86 نیز آنان را به پیگیری خواسته ها و صورت دادن برخی تجمعات و اعتصابات واداشت .واکنش حاکمیت به این اعتراضات به حق ، بسیار شدید، سرکوبگرانه و توهین آمیز بود. در پی این اجتماعات ،تعداد زیادی از معلمان بوسیله محاکم اداری آموزش و پرورش و دادگاههای انقلاب اسلامی در سراسر کشور ، به تحمل مجازاتهایی محکوم شدند که از جمله آن است: دست کم 794 مورد کسر حقوق شغلی ،24 مورد انفصال از خدمت، یک مورد محرومیت از تصدی پست ستادی،3 مورد بازنشستگی زود هنگام، 4 مورد تعلیق از خدمت، 6مورد کاهش رتبه و گروه شغلی، 4 مورد محرومیت از تدریس، 5 مورد اخراج، یک مورد بازخرید از خدمت، یک مورد توبیخ با درج در پرونده، برکناری حدود 80 مدیر و معاون از سمت خود و 23 مورد تبعید ؛ همچنین 23 مورد احضار و بازجویی در دادسرا، 25 مورد محاکمه در دادگاههای انقلاب، 55 مورد بازداشت و 19 مورد حبس های تعزیری یا تعلیقی.</p>
<p>وضعیت کارگران و اتحادیه های کارگری</p>
<p>طبق ماده 23 اعلامیه جهانی حقوق بشر:"هر کس حق دارد کار کند، کار خود را آزادانه انتخاب نماید، شرایط منصفانه و رضایت بخشی برای کار خواستار باشد و در مقابل بیکاری مورد حمایت قرار گیرد . هر کس حق دارد برای دفاع ار منافع خود با دیگران اتحادیه تشکیل دهد و در اتحادیه نیز شرکت کند ." اما اوضاع معیشتی، رفاهی و صنفی بیشتر کارگران در ایران ناگوار است . قوانین ناکارآمد کار، ضعف سیاستگذاری و نظارت دولت، دستمزدهای ناعادلانه و زیرخط فقر، عدم پرداخت بموقع دستمزدها، عدم امنیت شغلی، قراردادهای موقت کار، اخراجهای دسته جمعی، جلوگیری از ایجاد و فعالیت تشکلهای مستقل کارگری و ... هرکدام تنها بخشی از علل نابسامان وضعیت کارگران ایران است .با این همه گویا، دولت و حاکمیت هیچگونه حقی برای اعتراض و اعتصاب و پیگیری صنفی کارگان به رسمیت نمی شناسد و هر حرکتی را اقدام علیه امنیت ملی تلقی کرده و سرکوب می کند . در سال گذشته حداقل 36 مورد احضار به مراجع قضایی یا امنیتی، 8 مورد محاکمه، 31 مورد بازداشت و 31 مورد حبس، تنها به علت پیگیری مطالبات به حق صنفی دامنگیر جامعه کارگری شد .همچنین 789 مورد اخراج از کار، 8153 مورد عدم پرداخت به موقع حقوق و مزایا و 6 مورد مرگ به علت عدم ایمنی محیط کار، خود گویای آشفتگی و بی سامانی کار و کارگر در ایران اکنون است .</p>
<p>خاتمه</p>
<p>کانون مدافعان حقوق بشر"با اعلام مجدد ایمان خود به حقوق اساسی بشر ، حیثیت و ارزش شخصیت انسانی و به تساوی حقوق میان زن و مرد" و نکوهش و تقبیح نقض سیستماتیک حقوق بشر در ایران ، توجه ارکان تصمیم گیری ، اجرایی و قضایی کشور را به گزارش موارد نقض و تلاش برای اصلاح امور معطوف داشته ، یاد آور می شود عدم رعایت واقعی و موثر اصول و احکام حقوق بشر و احترام به حقوق اساسی ملت ،صرفنظر از زشتی اخلاقی و انسانی آن ، شکاف میان ملت و دولت را عمیق تر کرده و بنیان صلح و آسایش ، ثبات و استقرار و توسعه و ترقی کشور را فرو می ریزد. از یاد نباید برد تعهدات ناشی از حقوق بشر در اساس ، ناظر بر ارکان دولت (حاکمیت ) است و دولت ایران با پذیرش و تصویب میثاقین حقوق مدنی وسیاسی و حقوق اقتصادی ، اجتماعی و فرهنگی ( 1966م.) در اردیبهشت ماه 1354 ، به رعایت وتضمین مفاد آنها ملتزم گشته و یکایک مواد آن طبق ماده نه قانون مدنی درحکم قانون داخلی بوده و قضات و محاکم دادگستری از توجه واستناد به آن ناگزیرند . بر این اساس ، نقض حقوق بشر از موجبات مسئولیت بین المللی دولت ایران بوده و پر پیداست که عواقب سوء آن همچون تحریم های اقتصادی در وهله اول ، گریبان ملت ایران را می فشارد!</p>
<p>کانون مدافعان حقوق بشر با دعوت به ایجاد شرایط لازم برای حفظ و احیای عدالت و احترام به تعهدات ناشی از قانون اساسی و معاهدات بین المللی ، و کمک به رشد اجتماعی و شرایط زندگی بهتر و آزادی بیشتر ، مسئولان و متصدیان مقامات مملکتی را به احترام به حقوق بشر ، رعایت آزادیهای اساسی و پشتیبانی از حقوق فردی و اجتماعی ملت ایران فرا می خواند و امیدوار است با فراهم شدن فضای آزاد و دموکراسی و حکومت قانون ، مردم ایران تضمین های موثر و مناسبی برای حقوق بشری خود بیابند .</p>
<p>با آرزوی ظهور دنیایی که در آن ، آزادی در بیان و عقیده و فراغت از ترس و فقر ، نه بالاترین آمال بشر، که واقعیت زندگی او باشد .</p>
<p>کانون مدافعان حقوق بشر</p>
<p>بهار 1387</p>
			</p>
			<p align="right" dir="rtl">

ارسال به
<a rel="nofollow" target="_blank" href="https://balatarin.com/links/submit?phase=2&amp;url=http://we-change.org/spip.php?article2043&amp;title=%d8%a7%d9%86%d8%aa%d9%82%d8%a7%d8%af%20%da%a9%d8%a7%d9%86%d9%88%d9%86%20%d9%85%d8%af%d8%a7%d9%81%d8%b9%d8%a7%d9%86%20%d8%ad%d9%82%d9%88%d9%82%20%d8%a8%d8%b4%d8%b1%20%d8%a7%d8%b2%20%d8%a7%d9%81%d8%b2%d8%a7%db%8c%d8%b4%20%d9%86%d9%82%d8%b6%20%d8%ad%d9%82%d9%88%d9%82%20%d8%a8%d8%b4%d8%b1%20%d8%af%d8%b1%20%d8%a7%db%8c%d8%b1%d8%a7%d9%86">
بالاترین
</a>
،
<a href="http://twitter.com/home?status=%d8%af%d8%b1%20%d8%ad%d8%a7%d9%84%20%d8%ae%d9%88%d8%a7%d9%86%d8%af%d9%86%20%d8%a7%d9%86%d8%aa%d9%82%d8%a7%d8%af%20%da%a9%d8%a7%d9%86%d9%88%d9%86%20%d9%85%d8%af%d8%a7%d9%81%d8%b9%d8%a7%d9%86%20%d8%ad%d9%82%d9%88%d9%82%20%d8%a8%d8%b4%d8%b1%20%d8%a7%d8%b2%20%d8%a7%d9%81%d8%b2%d8%a7%db%8c%d8%b4%20%d9%86%d9%82%d8%b6%20%d8%ad%d9%82%d9%88%d9%82%20%d8%a8%d8%b4%d8%b1%20%d8%af%d8%b1%20%d8%a7%db%8c%d8%b1%d8%a7%d9%86%20:%20http://we-change.org/spip.php?article2043" title="مطلب را به توییتر بفرستید" target="_blank">توییتر</a>
،
<a href="http://friendfeed.com/?url=http://we-change.org/spip.php?article2043&amp;title=%d8%a7%d9%86%d8%aa%d9%82%d8%a7%d8%af%20%da%a9%d8%a7%d9%86%d9%88%d9%86%20%d9%85%d8%af%d8%a7%d9%81%d8%b9%d8%a7%d9%86%20%d8%ad%d9%82%d9%88%d9%82%20%d8%a8%d8%b4%d8%b1%20%d8%a7%d8%b2%20%d8%a7%d9%81%d8%b2%d8%a7%db%8c%d8%b4%20%d9%86%d9%82%d8%b6%20%d8%ad%d9%82%d9%88%d9%82%20%d8%a8%d8%b4%d8%b1%20%d8%af%d8%b1%20%d8%a7%db%8c%d8%b1%d8%a7%d9%86" target="_blank">فریندفید</a>
،
<a href="http://www.facebook.com/sharer.php?u=http://we-change.org/spip.php?article2043&amp;t=%d8%a7%d9%86%d8%aa%d9%82%d8%a7%d8%af%20%da%a9%d8%a7%d9%86%d9%88%d9%86%20%d9%85%d8%af%d8%a7%d9%81%d8%b9%d8%a7%d9%86%20%d8%ad%d9%82%d9%88%d9%82%20%d8%a8%d8%b4%d8%b1%20%d8%a7%d8%b2%20%d8%a7%d9%81%d8%b2%d8%a7%db%8c%d8%b4%20%d9%86%d9%82%d8%b6%20%d8%ad%d9%82%d9%88%d9%82%20%d8%a8%d8%b4%d8%b1%20%d8%af%d8%b1%20%d8%a7%db%8c%d8%b1%d8%a7%d9%86" target="_blank">فیسبوک</a>

</p>
				<div class="body_text">		
				
			

			


			<br><br><br><br><small>
			<a href="#forum" name="forum" id="forum"></a>
									<table width=50% class="body_text"><tr><td>
			
			</td></tr></table>
</div>
			<br clear=all>
			<p align="right" dir="rtl" ><font size=+1> در همين بخش :</font></p>
  

  <img src="img/buldsgb.gif"  /><a href="spipc96d.html?article10819" title=" پروین ذبیحی برنده جایزه حقوق بشری سازمان غيردولتى اتريشى سودويند شد"> پروین ذبیحی برنده جایزه حقوق بشری سازمان غيردولتى اتريشى سودويند شد</a><br />


  <img src="img/buldsgb.gif"  /><a href="spip13a0.html?article10813" title="پخش کارت پستال و بروشور در روز جهانی زن در تهران">پخش کارت پستال و بروشور در روز جهانی زن در تهران</a><br />


  <img src="img/buldsgb.gif"  /><a href="spipe61a.html?article10809" title="تمدید زمان برای امضای بیانیه‌ی جمعی از فعالان زن به مناسبت هشت مارس">تمدید زمان برای امضای بیانیه‌ی جمعی از فعالان زن به مناسبت هشت مارس</a><br />


  <img src="img/buldsgb.gif"  /><a href="spip40c8.html?article10808" title="مجوزی که در نطفه خفه شد">مجوزی که در نطفه خفه شد</a><br />


  <img src="img/buldsgb.gif"  /><a href="spip43d5.html?article10795" title="بیش از 2000 امضا در اعتراض به تبعیض های آموزشی به مجلس تحویل داده شد">بیش از 2000 امضا در اعتراض به تبعیض های آموزشی به مجلس تحویل داده شد</a><br />

<br clear=all>
			<p align="right" dir="rtl" ><font size=+1>ديگر بخش ها :</font></p>
					

<a href=spip179d.html?rubrique1>طرح یک میلیون امضا</a>
|
<a href=spip5da2.html?rubrique3>مقالات</a>
|
<a href=spipc72c.html?rubrique5>سایت نوشته ها</a>
|
<a href=spipa647.html?rubrique19>اخبار</a>
|
<a href=spipe95e.html?rubrique21>گزارش كمپين</a>
|
<a href=spip4c96.html?rubrique22>گفت و گو</a>
|
<a href=spip87a8.html?rubrique23>علیه سکوت</a>
|
<a href=spip9ddf.html?rubrique24>كوچه به كوچه</a>
|
<a href=spipf6c7.html?rubrique31>نامه های شما</a>
|
<a href=spip3062.html?rubrique34>گزارش ویژه</a>
|
<a href=spip7002.html?rubrique37>گفتگو با اعضا</a>
|
<a href=spip85ff.html?rubrique38>ویژه سالگرد کمپین</a>
|
<a href=spipff18.html?rubrique41>تصویر برابری</a>
|
<a href=spipe6ba.html?rubrique42>دل آرام علی</a>
|
<a href=spipc302.html?rubrique47>تریبون</a>
|
<a href=spip91b0.html?rubrique48>مقالات</a>
|
<a href=spip44a7.html?rubrique49>تاریخ شفاهی</a>
|
<a href=spipe381.html?rubrique51>خارج از چارچوب</a>
|
<a href=spip2c51.html?rubrique52>کتابخانه</a>
|
<a href=spipb08c.html?rubrique56>درباره کمپین</a>
|
<a href=spipee87.html?rubrique57>کمپین در شهرها</a>
|
<a href=spip7ced.html?rubrique58>کمپین در بند</a>
|
<a href=spipc88b.html?rubrique60>صدای تغییر</a>
|
<a href=spip602e.html?rubrique61>ویژه 22 خرداد</a>
|
<a href=spip1999.html?rubrique62> لایحه حمایت از خانواده</a>
|
<a href=spipe694.html?rubrique64>گالری</a>
|
<a href=spip1cc8.html?rubrique65>عشا مومنی</a>
|
<a href=spipb69a.html?rubrique66>امیر یعقوبعلی</a>
|
<a href=spipab88.html?rubrique67>خدیجه مقدم</a>
|
<a href=spipff5e.html?rubrique68>راحله عسگری زاده و نسیم خسروی</a>
|
<a href=spipfcfe.html?rubrique69>پروین اردلان،جلوه جواهری، مریم حسین خواه، ناهید کشاورز</a>
|
<a href=spipa83e.html?rubrique70>زینب پیغمبرزاده</a>
|
<a href=spip1a53.html?rubrique71> سعیده امین، سارا ایمانیان، محبوبه حسین زاده، ناهید کشاورز و  همایون نامی </a>
|
<a href=spip787d.html?rubrique72>احترام شادفر</a>
|
<a href=spip947f.html?rubrique73>نسیم سرابندی زاده،فاطمه دهدشتی</a>
|
<a href=spip25be.html?rubrique74>وبلاگ مهمان</a>
|
<a href=spip131a.html?rubrique75>پرونده خرم آباد</a>
|
<a href=spip7000.html?rubrique76>دستگیری ها</a>
|
<a href=spipa61e.html?rubrique77>مریم مالک</a>
|
<a href=spip7e7c.html?rubrique79>پرستو اللهیاری</a>
|
<a href=spip29a5.html?rubrique80>مهرنوش اعتمادی</a>
|
<a href=spip93a1.html?rubrique81>سمیه رشیدی</a>
|
<a href=spipd83a.html?rubrique82>Other Languages</a>
|
<a href=spip2b57.html?rubrique83>همراهان</a>
|
<a href=spip86f2.html?rubrique85>«فراخوان کمپین ده روز با بهاره هدایت»</a>


 | <a href=english/index.html >English</a>

				</td>
              </tr>
            
            
          </table></td>
        </tr>
        <tr>
          <td></td>
          <td> </td>
        </tr>
        <tr>
          <td></td>
          <td> </td>
        </tr>
      </table></td>
    <td height="100%"  valign="top" bgcolor="#5acfe3">&nbsp;</td>
    <td bgcolor="#cbcbcb" valign="top" width="28%">
    <table width="100%" border="0" cellpadding="0" cellspacing="0">
      <tr>
        <td width="1"></td>
        <td align="center" height="115" valign="middle"><img src="img/last1.gif" width="200" height="114" /></td>
        <td width="1"></td>
      </tr>
      <tr>
        <td width="8"></td>
        <td class="body_text">
		  </td>
        <td width="8"></td>
      </tr>
      <tr>
        <td></td>
        <td class=body_text ><h2 align="right"><a href="spipbf9e.html?article1930"><img src="img/b1.gif" width="220" height="30" border="0" /></a></h2>
          <p align="right"><a href="spip7fc2.html?article1929"><img src="img/b3.gif" alt="" width="220" height="30" border="0" /></a></p>
          <p align="right"><a href="spip97e0.html?article109"><img src="img/b5.gif" width="220" height="30" border="0" /></a></p>
          <p align="right"><a href="spipd6fb.html?article1935"><img src="img/b2.gif" width="220" height="30" border="0" /></a></p>
		  <p align="right"><a href="spip93c2.html?article1927"><img src="img/b4.gif" width="220" height="30" border="0" /></a></p>
          <p align="right"><a href="spipee87.html?rubrique57"><img src="img/b7.gif" width="220" height="30" border="0" /></a></p>
          <p align="right"><a href="spip6dc5.html?article1932"><img src="img/b6.gif" width="220" height="30" border="0" /></a></p>
       

	   <div align="center">
 

   
<br clear=all>
<br clear=all>
	 
	 <!---------search-------------------->
		<form action="http://we-change.org/spip.php?page=recherche" method="get">
  <input name='page' value='recherche' type='hidden' class="inputbox" size="2" maxlength="20"/>
	<input type="text" class="button" name="recherche" id="recherche" onfocus="this.value='';" />  <input type="submit" value="جستجو" name="search" class="button" />
</form>	
		 <!---------end search-------------------->
		</div></td>
        <td></td>
      </tr>
    </table></td>
  </tr>
  <tr>
    <td width="72%" bgcolor="#cbcbcb">&nbsp;</td>
    <td width="0%" bgcolor="#cbcbcb">&nbsp;</td>
    <td bgcolor="#cbcbcb">&nbsp;</td>
  </tr>
  <tr>
    <td></td>
    <td></td>
    <td></td>
  </tr>
</table>
</center>
</body>

<!-- Mirrored from we-change.org/spip.php?article2043 by HTTrack Website Copier/3.x [XR&CO'2014], Sat, 17 May 2025 00:43:59 GMT -->
</html>
	
