<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=6449 by HTTrack Website Copier/3.x [XR&CO'2014], Fri, 16 May 2025 23:33:11 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 6449
			<br>
			<br>مسیر:<br> صفحه اول  &gt;  كوچه به كوچه
			<br>
			<br>لینک مستقیم:<span dir=ltr><br>/spip.php?article6449</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				<img class='spip_logo spip_logos' alt="" src="local/cache-vignettes/L200xH184/arton6449-d1ea2a7e9.jpg?1747261604" width='200' height='184' />
				
				<h1 class="titre">مردمانی همچنان امیدوار به آینده ای روشن/ بنفشه جمالی</h1>
				
				<!-- finde_surligneconditionnel-->

				<p><small>پنج شنبه4 شهریور 1389</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>پنجم شهریور، کمپین یک میلیون امضاء چهارساله می شود. به مناسبت چهارسالگی کمپین، برای جمع کردن امضاء با پرستو و محمد به بوستانی در غرب تهران می رویم. جمع آوری امضاء و رفتن بین مردم و گفتگو با آنها و شنیدن نظرات شان در ار تباط با حقوق زنان و میزان توجه شان به حقوق آنها در خانواده همیشه شنیدنی ست. بدون آنکه مخاطبت را بشناسی و بی آنکه پیش زمینه ای از نوع نگاه و نگرش شان به مسائل زنان و حقوق آنها درخانواده داشته باشی، سر صحبت را با آنها باز میکنی. از میزان شناختشان به کمپین میپرسی. منتظر واکنش های متفاوتی هستی. بخصوص بعد از انتخابات و حوادث پس از آن و موج بی اعتمادی که در بین مردم بوجود آمده است، می دانی ممکن است با واکنش های سردی روبرو شوی اما برخلاف آنچه انتظار داری و باوجود آنکه ماه رمضان است و ساعت حدود شش بعدازظهر و آفتاب داغ تابستان، آدم را کلافه می کند؛ تقریباً اکثر کسانیکه با آنها همصحبت می شویم با خوشرویی از بحث مربوط به زنان و حقوق نابرابر آنها، استقبال میکنند. از کمپین می پرسند و چگونگی تشکیل آن. تعدادی از آنها کمپین را نمی شناسند و از دغدغه ها و فعالیت های آن چیزی نمیدانند.  از دستآوردهایی که در این چهارسال کمپین و دیگر فعالان حقوق زن به دست آورده اند میگوییم. از اصلاح قانون " ارث" و  اینکه زنان درگذشته از زمین ارث نمی بردند اما امروز این قانون اصلاح شده است. از دیه تصادفات برابر زنان و مردان که با تلاش و پیگیری های مستمر فعالان حقوق زن در سراسر کشور به دست آمده است، می گوییم.</p>
<p>در بین صحبت ها عده ای از لایحه ای که تحت عنوان "حمایت از خانواده" در مجلس در حال بررسی است و اعتراضات گسترده ای را نیز به همراه داشته است، حرف می زنند و از اینکه همچین لایحه ضد زن و ضد حقوق خانواده که می تواند موجب بی ثباتی خانواده ها گردد، در مجلس مطرح شده است اظهار نگرانی می کنند. نکته جالب آن بود که اکثر افراد معترض به تصویب این لایحه مردان بودند و اظهار امیدواری کردند که با اعتراضات و پیگیری های صورت گرفته شده توسط گروه های مختلف مدافع حقوق زن و خانواده ،جلوی تصویب این لایحه که به گفته آنها ترویج هرچه بیشتر ازدواج موقت و چندهمسری است، گرفته شود.</p>
<p>بیشتر افرادی که در بوستان حضور دارند، دختران و پسران جوان هستند، که تا حدود زیادی به قوانین آشنایی دارند. اکثراً موافق برابری ارث، دیه و مخالف تعدد زوجات هستند و آن را عامل فروپاشی خانواده ها می دانند. در ارتباط با "حق طلاق به زن" مردان بحث مهریه را مطرح می کنند و اینکه اگر مهریه ای وجود نداشته باشد با "حق برابر طلاق" نیز موافقند. بسیاری از آنها اعتقاد دارند که برای پذیرفتن و تغییر بسیاری از این قوانین می بایست فرهنگ سازی شود. می گوییم که می توان این فرهنگ سازی را از بین جمع های خودمان شروع کنیم. همانطور که یکی از اهداف کمپین آگاهی رسانی و تغییرات از پایین به بالا در جامعه است و اینکه وقتی بسیاری از باورهای نادرست که در بین مردم جا افتاده اند تغییر پیدا کنند می توان امید داشت که با پشتوانه و خواست مردم بسیاری از قوانین تبعیض آمیز و ناعادلانه نیز تغییر یابند.  زنی جوان با پوشش چادر که به همراه دو فرزند خردسالش به پارک آمده است، بیانیه را با دقت می خواند. به نظر او بسیاری از موارد اعتراضی که در بیانیه آمده ، موارد شرعی ست که در قرآن و سنت آمده اند و غیرقابل تغییر هستند. پرستو از فقه پویا می گوید و فقهایی که تغییر و اصلاح این قوانین را مخالف با شرع ندانسته اند. به نظر او چون مرد نان آور خانواده است می تواند حقوق بیشتری داشته باشد، مثل ارث و دیه. اما در ارتباط با بحث حضانت فرزندان، زن، موافق سپردن کودک به هرکدام از والدین است که صلاحیت بیشتری را برای نگهداری از کودک داشته باشند.</p>
<p>دو سه ساعت از زمانی که وارد بوستان شده ایم گذشته است و دیگر آفتاب کاملاً غروب کرده است. تقریباً اکثر کسانی که با آنها همصحبت شده ایم بیانیه را امضاء کرده اند و  امیدوار بوده اند که این فعالیت های مدنی و این اطلاع رسانی بتواند به برابری زنان و مردان بینجامد و می بینی با تمام سختی ها و مشکلات پیش آمده  هنوز " امید به آینده ای روشن" در بین مردم موج می زند.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=6449 by HTTrack Website Copier/3.x [XR&CO'2014], Fri, 16 May 2025 23:33:13 GMT -->
</html>

