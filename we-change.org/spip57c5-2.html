<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=7844 by HTTrack Website Copier/3.x [XR&CO'2014], Sat, 17 May 2025 18:06:13 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 7844
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article7844</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">جزيياتی از طرح تفکيک جنسيتی در دانشگاه‌ها</h1>
				
				<!-- finde_surligneconditionnel-->

				<p><small>دو شنبه26 اردیبهشت 1390</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>دانشجونیوز: رييس کميسيون آموزش و تحقيقات مجلس شورای اسلامی می گويد که در مورد تفکيک جنسيتی دانشگاه‌ها اين نکته مطرح است که در صورت امکان، معاشرت مرد و زن و اختلاط دانشجويان دختر و پسر در دانشگاه‌ها براساس موازين اسلامی باشد.</p>
<p>به گزارش دانشجو نيوز به نقل از خبرگزاری ايسنا، علی عباسپور تهرانی‌فرد گفته است: " اگر امکان‌پذير باشد، گروه‌های جداگانه‌ای برای دانشجويان دختر و پسر بدون تحميل هزينه اضافه‌تر بر دانشگاه‌ يا بدون ايجاد اختلاف در برنامه درسی دانشجويان اختصاص دهيم، ‌تفکيک جنسيتی انجام می‌شود."</p>
<p>عباسپور همچنين گفته است: "اين‌که همه دانشگاه‌هايی که هم دختر و هم پسر پذيرش می‌کند را تفکيک کنيم، مطرح نبوده و نيست."</p>
<p>پيش از اين کامران دانشجو وزير علوم گفته بود: "بر اساس مصوبه شورايعالی انقلاب فرهنگی در سال ۱۳۶۶ که درباره حدود اخلاق اسلامی است، درباره برخوردها و معاشرتها در دانشگاه ها آمده که دانشجويان زن و مرد بايد در کلاسهای درس، در دو رديف جداگانه بنشينند."</p>
<p>آقای دانشجو گفته بود که بايد حتی المقدور کلاس های دختران و پسران از هم جدا شوند و آنها از آزمايشگاه ها، کارگاه ها و سالن های تشريح جداگانه استفاده کنند.</p>
<p>اما در مقابل رييس کميسيون آموزش و تحقيقات مجلس، معتقد است که بحث‌هايی درباره تفکيک جنسيتی در چارچوب موازين اسلامی و قالب مذکور مطرح شده است و اين امر فراتر از آن چارچوب امکان‌پذير نيست، نمی‌توانيم کل دانشگاهی مثل دانشگاه تهران را تفکيک جنسيتی کنيم چون به ويژه در سال‌های آخر دوره ليسانس يا دوره‌های فوق ليسانس و دکترا تفکيک جنسيتی امکان‌پذير نيست.</p>
<p>با اين حال، سال گذشته برخی از دانشگاه ها شاهد اقداماتی عجيبی در راستای طرح تفکيک جنسيتی بودند به طوريکه در دانشکده علوم اقتصادی دانشجويان شاهد اقدام مسئولان دانشکده به احداث ديواری در محوطه اين دانشکده برای جداسازی جنسيتی بوده‌اند. اين اقدام پس از آن صورت گرفته بود که حراست دانشکده اقدام به نصب پرده برزنتی در محوطه دانشکده کرده بود که با مخالفت و اعتراض دانشجويان مجبور به برداشتن آن شد.</p>
<p>تفکيک جنسيتی دانشجويان، در سال های اول پيروزی انقلاب اسلامی هم مورد توجه برخی گروه ها قرار داشت و حتی در برخی کلاس های درس دانشگاه های تهران، اصفهان، مشهد و ديگر شهرهای کشور، ديواری پارچه ای بين دختران و پسران کشيده شد.</p>
<p>در سال جاری و در دانشگاه تهران نيز مسولين اين دانشگاه سرويس‌های اياب و ذهاب را زنانه و مردانه کرده بودند ولی دانشجويان با توهين‌آميز خواندن اين تصميم، اقدام به استفاده مختلط از اتوبوس‌ها کرده‌اند.</p>
<p>زهرا سجادی، سرپرست موقت مرکز امور زنان و خانواده رياست جمهوری، و از موافقان طرح تفکيک جنستی دانشگاه‌ها گفته بود:‌ "در کلاس‌های درس امکان دارد مسايلی پيش ‌آيد که دانشجو آنگونه که بايد و شايد نتواند درس بخواند."</p>
<p>همچنين حجت‌الاسلام بنی‌الله فضل‌علی، نماينده رهبر جمهوری اسلامی ايران در دانشگاه خواجه نصير طوسی، با دفاع از تفکيک جنسيتی دانشجويان در دانشگاه‌ها، از تحصيل مشترک دختران و پسران به عنوان "انداختن گوشت جلوی گربه" نام برده بود.</p>
<p>موضوع جنجال برانگيز جداسازی جنسيتی در دانشگاه های ايران مدت ها است به تناوب و از سوی مقامات مختلف مطرح می شود. اين طرح موافقان و مخالفان سرسختی دارد.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=7844 by HTTrack Website Copier/3.x [XR&CO'2014], Sat, 17 May 2025 18:06:13 GMT -->
</html>

