<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=7873 by HTTrack Website Copier/3.x [XR&CO'2014], Sat, 17 May 2025 18:04:58 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 7873
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article7873</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">درخواست آمنه برای تعویق قصاص اسید پاش</h1>
				
				<!-- finde_surligneconditionnel-->

				<p><small>شنبه31 اردیبهشت 1390</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p><a href="http://www.kaleme.com/1390/02/31/klm-58573/" class='spip_out' rel='external'>کلمه</a>: آمنه بهرامی، دختری که تا یک هفته پیش قرار بود حکم قصاص دو چشم مردی را که او را کور کرده است، اجرا کند به دلیل اضطراب و فشارهای ناشی از آن درخواست کرد اجرای حکم به تعویق بیفتد.</p>
<p>به گزارش شرق، آمنه بهرامی اعلام کرد در دوره‌ای که قرار بود حکم اجرا شود به شدت تحت فشار بود و این فشارها او را آزار داده و نیاز به استراحت دارد تا بتواند دوباره به زندگی عادی برگردد. پیش از این قرار بود چهارشنبه هفته گذشته مجید، جوانی که هفت سال پیش آمنه را با اسید سوزانده و باعث کوری او از هر دو چشم شده بود به درخواست آمنه قصاص شود اما اجرای این حکم به دستور رییس قوه‌قضاییه به تعویق افتاد.</p>
<p>متوقف شدن اجرای حکم در آن زمان با اعتراض آمنه مواجه شد و او که بر کور کردن مجید اصرار داشت به پیگیری پرونده پرداخت تا اینکه به گفته خودش به او قول دادند بعد از مرتفع شدن مشکلاتی که در حین اجرای حکم ممکن بود، رخ بدهد، حکم اجرا خواهد شد.</p>
<p>در حالی‌که برخی منابع خبر داده بودند احتمال دارد، این پرونده جنجالی طی روز‌های آینده بار دیگر به جریان بیفتد، آمنه بهرامی دیروز به خبرنگار ما گفت می‌خواهد حکم فعلا به عقب بیفتد.</p>
<p>او گفت: قبل از اجرای حکم افراد زیادی به دیدن من آمدند و درخواست کردند مجید را ببخشم یا اجرای حکم را به تعویق بیندازم تا پولی که خواسته‌ام تامین شود اما من قبول نکردم چون در این سال‌ها نه کسی از من عذرخواهی کرده بود و نه حتی خانواده مجید جلو آمدند تا هزینه‌های درمان مرا تامین کنند. دلجویی نشدن از من به شدت ناراحتم کرده و من را آزرده است. من مثل فردی هستم که یک‌بار به طور کامل فروریخته و دوباره خودش را ساخته است. این کاری که مجید با من کرد آنقدر آزارم داد که تا پایان عمر باید آن را تحمل کنم، بنابراین او باید کور شود تا بفهمد من چه می‌گویم. من فرد خودساخته‌ای هستم و روی پای خود ایستادم و تا پایان هم همین کار را می‌کنم اما مجید باید تقاص کاری را که با من و خانواده‌ام کرد پس دهد. من می‌توانستم ازدواج کنم، بچه‌دار شوم و حس زیبای مادر بودن را درک کنم. من یک مهندس هستم. می‌توانستم کار کنم و زندگی اجتماعی داشته باشم، او همه چیز را از من گرفت و من به مجازات او فکر می‌کنم. آن زمان برابر بسیاری از افراد مهم ایستادم و گفتم می‌خواهم حکم را اجرا کنم. روز مقرر هم به دادسرا رفتم اما به من گفتند فعلا امکان اجرا وجود ندارد.</p>
<p>آمنه در ادامه گفت: فشارهای روحی که قبل از اجرای حکم و بعد از به تعویق افتادن آن به من وارد شد آنقدر زیاد بود که نتوانستم تحمل کنم و به شدت مریض شدم. سرگیجه‌های شدید و آشفتگی‌هایی که دارم ناشی از همین مساله است، بنابراین امروز به دادسرا می‌روم تا از قاضی اجرای احکام درخواست کنم، اجرای حکم را به تعویق بیندازند تا به لحاظ روحی آماده شوم.</p>
<p>آمنه گفت: قصد دارم چهارم خرداد به اسپانیا بروم تا عمل‌های جراحی‌ام را دنبال کنم. من قبل از مشخص شدن زمان اجرای حکم هم در اسپانیا بودم و کارهای درمانم را پیگیری می‌کردم و قرار بود عمل‌های پوستم را انجام دهم، در واقع با تماسی که از اجرای احکام گرفته شد به ایران آمدم و هزینه زیادی را متحمل شدم و چند میلیون تومان پول بلیت دادم. وقتی هم که آمدم گفتند؛ حکم اجرا نمی‌شود حالا درخواست می‌کنم اجرای حکم به تعویق بیفتد تا عمل‌هایم را انجام دهم و بعد اگر قرار بر اجرا شد و دستگاه قضایی در این خصوص جدی بود به ایران بازمی‌گردم. در این مدت هم فرصت هست تا پولی که خواسته‌ام توسط خانواده مجید تامین شود اگر آنها دو میلیون یورو را دادند از قصاص صرف‌نظر می‌کنم.</p>
<p>در همین حال مهدی ربانی، وکیل مدافع مجید که از رییس قوه قضاییه درخواست استمهال کرده است به خبرنگار ما گفت: به نظر من رایی که در خصوص قصاص دو چشم مجید صادره شده، مشکلاتی دارد که اجرای آن را ناممکن کرده است. در رای صادره آمده است قصاص دو چشم مجید طبق خواسته آمنه باید باشد و منع قانونی ندارد. آمنه درخواست کرده است با اسید سولفوریک چشمان مجید را کور کند، بنابراین حکم باید طبق خواسته آمنه اجرا شود. زمانی که برای اجرای حکم از پزشکی قانونی استعلام شد؛ اعلام کردند، این کار آسیب‌های جدی به مجید وارد می‌کند، در حالی‌که باید قصاص به اندازه میزان آسیبی باشد که به آمنه وارد شده است.</p>
<p>ربانی در خصوص درخواست آمنه برای تعویق اجرای حکم گفت: این فرصت مناسبی است چون ما هم می‌توانیم برای جلب رضایت آمنه تلاش و پولی را که خواسته است، تامین کنیم.</p>
<p>او در مورد اینکه آیا خانواده مجید توانایی پرداخت دو میلیون یورو را دارند گفت: آنها فقط یک خانه دارند که حاضر هستند به آمنه بدهند و خودشان مستاجر شوند پدر مجید یک بازنشسته است و ماهی ۴۰۰ هزار تومان درآمد دارد و پدر شش فرزند است، او هیچ مالی به جز این خانه ندارد. البته تلاش‌هایی در این زمینه انجام شده است و افراد خیر زیادی در این خصوص گام برداشته‌اند. انجمن‌های زیادی هم تلاش می‌کنند تا بتوانند مبلغ درخواستی آمنه را تامین کنند، حسابی باز کرده‌اند تا بتوانند این پول را از مردم جمع کنند. حداقل دو ماه زمان لازم است تا کمک‌های مردمی جمع شود.</p>
<p>ربانی گفت: اینکه عمل مجید فجیع بوده کاملا درست است اما کمک‌های مردمی می‌تواند به آمنه کمک و آینده او را تامین کند. به نظر من این حق آمنه است که خیلی بیشتر از دو میلیون یورو بخواهد تا لااقل به لحاظ مالی تامین شود و مشکلی در این خصوص نداشته باشد اما متاسفانه خانواده مجید قدرت تامین این مبلغ را ندارند.</p>
<p>وکیل مجید از این تصمیم آمنه تشکر و استقبال کرد و گفت: در این مدت همه اعضای خانواده مجید و خیران تلاش می‌کنند تا جایی که می‌توانند برای آمنه پول جمع و رضایت او را جلب کنند. تاکنون ۲۰۰ میلیون تومان تامین شده است و تلاش‌ها در این زمینه ادامه دارد.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=7873 by HTTrack Website Copier/3.x [XR&CO'2014], Sat, 17 May 2025 18:04:58 GMT -->
</html>

