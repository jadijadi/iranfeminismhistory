<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=8783 by HTTrack Website Copier/3.x [XR&CO'2014], Sat, 17 May 2025 17:13:02 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 8783
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article8783</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">یک تراژدی دردناک دیگر زیر پوست شهر  </h1>
				
				<!-- finde_surligneconditionnel-->

				<p><small>يكشنبه8 آبان 1390</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>صدور حکم اعدام برای هووی سوم</p>
<p>روزنامه ایران - زن سوم نقاش ساختمان که به دنبال اختلاف‌های خانوادگی شوهرش را به قتل رسانده با تقاضای 2 «هوو» و فرزندان آنها محکوم به مرگ شد.<br class='autobr' />
آفتاب: زن سوم نقاش ساختمان که به دنبال اختلاف‌های خانوادگی شوهرش را به قتل رسانده با تقاضای 2 «هوو» و فرزندان آنها محکوم به مرگ شد.</p>
<p>براساس اوراق پرونده، 16 مرداد دو زن جوان سراسیمه و مضطرب پیکر خونین مرد 50 ساله‌ای به نام «وحید» را به بخش اورژانس بیمارستانی در کرج رساندند. اما وی دقایقی بعد براثر شدت خونریزی جان باخت. پزشکان هم علت مرگ را پارگی شریان‌های حیاتی قلب اعلام کردند.</p>
<p>پس از اعلام موضوع به پلیس و حضور مأموران در بیمارستان، بازجویی‌ از همراهان قربانی آغاز شد تا اینکه همسر 24 ساله مقتول با اشاره به اختلاف خانوادگی‌شان، به قتل شوهرش اعتراف کرد. «ستاره» گفت: «10 سال پیش با یک کارگر ساختمانی ازدواج کردم و صاحب دو پسر و دختر شدیم. اما 4 سال قبل شوهرم در چاه خفه شد و تنها ماندیم. در حالی که همراه فرزندانم در اتاقک سرایداری یک مجتمع مسکونی زندگی بسیار سختی داشتیم یک سال قبل با «وحید»آشنا شدم که نقاش ساختمان بود. بعد هم قول داد پس از ازدواج زندگی راحت و بدون دردسری برای من و فرزندانم فراهم کند. با این که می‌دانستم «وحید» دو زن دیگر هم دارد ولی چاره‌ای جز این ازدواج نداشتم اما وقتی به عقدش درآمدم متأسفانه به هیچ‌یک از تعهداتش عمل نکرد و با بچه‌هایم نیز رفتار بدی داشت. او پسر 9 ساله‌ام را به زور سر کار می‌برد و دائم هم کتکش می‌زد. به دختر کوچکم هم اجازه مدرسه رفتن نمی‌‌داد و به نوعی در خانه زندانی بودیم. تا اینکه 3 ماه پیش مادرم از دنیا رفت و مشکلاتم دوچندان شد چرا که 2 خواهر کوچکم که سرپناهی نداشتند، به خانه‌ام آمدند تا کنارم زندگی کنند. همسرم نیز به خاطر این موضوع دائم مشاجره لفظی و درگیری راه می‌انداخت. به همین خاطر از رفتارهایش به ستوه آمدم. در غم و اندوه بودم تا اینکه روز حادثه پس از جر و بحث شدید فریاد زدم «یا مرا بکش که همگی خلاص شویم یا طلاقم بده.» که ناگهان او به طرفم حمله کرد و من هم با چاقوی میوه‌خوری ضربه‌ای به سینه‌اش زدم اما به هیچ عنوان قصد کشتن او را نداشتم و تصور نمی‌کردم به همین سادگی جان می‌سپارد.</p>
<p>با اعترافات «ستاره» به قتل همسرش و بازسازی صحنه جنایت، بازپرس پرونده دستور شناسایی و احضار اولیای دم را صادر کرد و پرونده نیز پس از صدور کیفرخواست به دادگاه کیفری کرج فرستاده شد.</p>
<p>در دادگاه</p>
<p>در جلسه محاکمه عامل جنایت که در شعبه یکم دادگاه کیفری استان البرز به ریاست قاضی «هدایت رنجبر» و با حضور 4 قاضی مستشار و نماینده دادستان برگزار شد، ابتدا نماینده مدعی‌العموم با قرائت کیفرخواست، برای متهم تقاضای مجازات قانونی کرد. سپس همسران اول و دوم مقتول همراه فرزندانشان به عنوان اولیای دم خواستار قصاص «هووی» جوان شان شدند.«حمیده» 51 ساله و سه فرزندش گفتند: ما 4 نفر در یک اتاق اجاره‌ای زندگی سختی داشتیم. شوهرمان هم هر روز به ما سرکشی می‌کرد و خرجی روزانه ما را می‌داد اما وقتی ناپدید شد با نگرانی به خانه همسر دومش رفتیم و از آنها شنیدیم روز قبل خودروی کلانتری را مقابل خانه همسر سومش دیده‌اند. پس از پرس و جو فهمیدیم «ستاره» شوهرمان را کشته!</p>
<p>مریم ـ 40 ساله ـ زن دوم مقتول هم گفت: از «وحید» 5 فرزند دارم و اجاره‌نشین هم هستیم. حالا هم از «ستاره» شکایت داریم چرا که می‌دانست ما زندگی فلاکت‌باری داریم اما با همسرم ازدواج کرد. حالا هم که او را کشته بدبختی‌های ما چند برابر شده است. بنابراین او فقط مستحق مرگ است.</p>
<p>پس از پایان اظهارات 2 هوو، «ستاره» در دفاع از خود گفت: «همه گفته‌های این 2 زن درست است اما وقتی «وحید» قول داد فرزندانم را مثل بچه‌های خودش بداند برایم کافی بود که سایه او را بالای سر خود و فرزندانم بپذیرم اما افسوس که دروغگو بود و مرا به خاک سیاه نشاند. حالا هم قانون بچه‌های کوچکم را به بهزیستی سپرده و از سرنوشت 2 خواهر کوچکم نیز بی‌خبرم. با این حال انتظار بخشش دارم و از هووهایم می‌خواهم شرایطم را درک کنند و به خاطر خدا و فرزندانم مرا ببخشند.</p>
<p>با این وجود به خاطر اصرار اولیای دم مبنی بر قصاص قاضی «رنجبر» و 4 قاضی مستشار شعبه اول دادگاه کیفری استان البرز - بصیرنیا، موسویان، مینایی و پاکدامن - وارد شور شده و به اتفاق آرا حکم قصاص نفس - اعدام - را صادر کردند.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=8783 by HTTrack Website Copier/3.x [XR&CO'2014], Sat, 17 May 2025 17:13:02 GMT -->
</html>

