<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=10698 by HTTrack Website Copier/3.x [XR&CO'2014], Fri, 16 May 2025 23:48:32 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 10698
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article10698</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">اتهامات جنسی رئیس برکنارشده دانشگاه علامه علیه اساتید برکنارشده</h1>
				
				<!-- finde_surligneconditionnel-->

				<p><small>شنبه16 شهریور 1392</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>دویچه وله: صدرالدین شریعتی، رئیس سابق دانشگاه علامه که به تازگی با حکم جعفر توفیقی جای خود را به حسین سلیمی داده، در گفت‌وگو با روزنامه کیهان، اتهامات اخلاقی و جنسی سنگینی را علیه اساتید برکنارشده این دانشگاه مطرح کرده است.</p>
<p>برکناری صدرالدین شریعتی، رئیس افراط‌گرای دانشگاه علامه طباطبایی تهران که از مهم‌ترین مراکز علوم انسانی ایران است، خشم تندروها را برانگیخته است. شریعتی بار دیگر در مصاحبه‌ای با روزنامه کیهان که در روز چهارشنبه (۱۳ شهریور، ۴ سپتامبر) منتشر شده، سخنانی بی‌سابقه علیه استادانی بیان کرد که در پی اجرای سیاست‌های سخت‌گیرانه او برکنار شده بودند.</p>
<p>او در این گفت‌وگو علت برکناری اکثر استادان این دانشگاه در دوره هشت‌ساله ریاست خود را "مسائل اخلاقی" می‌داند و اتهامات جنسی سنگینی را علیه آنها مطرح می‌کند. شریعتی در توصیف اساتید برکنارشده گفته است "فقط اسم‌شان استاد است اما هر کار می‌خواهند با جسم و جان دانشجو می‌کنند." او می‌گوید در برکناری این استادان بر اساس "دستورات ائمه" عمل کرده است.</p>
<p>به گفته صدرالدین شریعتی برخی از استادان "که از نوجوانی و جوانی در غرب بوده‌اند، به خاطر سوء رفتار با دختران مردم" بازنشسته شده‌اند و هدف از این کار هم "حفظ احترام و شان آنها" بوده است. آقای شریعتی گفت صحنه‌هایی را به خاطر دارد که "شرعا حق گفتن آنها را ندارد" و اگر بگوید "استخوان‌ها می‌ترکد."</p>
<p>رئیس برکنارشده دانشگاه علامه که در دوران ریاست‌اش بسیاری از استادان برکنار و به اجبار بازنشسته شدند و بسیاری از دانشجویان از ادامه تحصیل محروم ماندند و طرح "تفکیک جنسیتی" با اصرار او در دانشگاه علامه پیاده‌ شد، همچنین گفت یکی از استادان دیگر هم که "سمت‌های مختلف از رئیس دانشکده تا معاون دانشگاه هم داشته در اتاق کارش به یکی از دانشجویان تعرض کرده و هم‌اتاقی‌اش هم وارد شده و آنها را در آن وضع دیده" اما "خارج از دانشگاه می‌گوید چون ما در انتخابات به فلان شخص رای دادیم، شریعتی ما را اخراج کرد."</p>
<p>آقای شریعتی، علت برکناری یک استاد دیگر دانشگاه علامه را این‌طور تشریح کرده است: "استاد رفته است سر کلاس می‌گوید هم‌جنس‌بازی کار خوبی است. استاد جامعه‌شناسی هم هست. من باید چه کار کنم؟ قرآن به من می‌گوید این ترویج فحشاست، کار شیطان است. حالا من باید اجازه حضور این استاد در دانشگاه را بدهم؟ من چنین آدمی نیستم." او درباره یک استاد دیگر دانشگاه گفته "با دختر مردم خارج از دانشگاه قرار می‌گذاشت، در حالی که سن پدربزرگ دانشجو را داشت."</p>
<p>توصیه دانشجویان به عرفان کاذب و فریب دانشجویان مذهبی، توهین و فحاشی به مقدسات، اقدام مسلحانه علیه کشور در حمله مرصاد، منحرف کردن دانشجویان و قانون‌شکنی، از دیگر اتهاماتی است که شریعتی علیه استادان برکنارشده مطرح کرده و گفته به همین خاطر حضور برخی استادان در دانشگاه بر اساس شرع و صراحت قانون "حرام" بوده است.</p>
<p>خشم شریعتمداری از برکناری شریعتی</p>
<p>صدرالدین شریعتی چند روز پیش از برکناری در اقدامی عجیب بیش از ۱۰۰ نفر از نزدیکان محمود احمدی‌نژاد را به عنوان اعضای هیات علمی به استخدام دانشگاه علامه درآورد؛ اقدامی که اعتراض گسترده دانشگاهیان را در پی داشت. به اعتقاد آنها این استخدام غیرقانونی بوده و استخدام‌شدگان از تخصص کافی برای عضویت در هیات علمی برخوردار نبوده‌اند، اما او در واکنش به اعتراضات، مخالفان و منتقدان خود را "باطل" خواند و گفت "خداوند مدافع او در برابر دشمنان است."</p>
<p>او همچنین بارها "اجرای ۱۰۰ درصدی طرح تفکیک جنسیتی" در دانشگاه علامه را از جمله افتخارات خود خواند و تاکید کرد که علت اصلی مخالفت با او این است که "عده‌ای می‌خواهند انتقام دوران فتنه را از او بگیرند." شریعتی دانشجویان را متهم کرده بود که قصد داشتند در ماجراهای پس از انتخابات بحث‌برانگیز ۸۸ "دانشگاه (علامه) را مرکز فرماندهی فتنه قرار دهند و جنگی علیه نظام و رهبری راه بیندازند."</p>
<p>روزنامه کیهان به سردبیری حسین شریعتمداری، به شدت به برکناری صدرالدین شریعتی از ریاست دانشگاه علامه واکنش نشان داده و هشدار داده است که شعار اعتدال حسن روحانی هم ممکن است همچون شعار اصلاحات محمد خاتمی، در نهایت به "وطن‌فروشی" منجر شود.</p>
<p>او در سرمقاله روز سه‌شنبه کیهان، در واکنش به این برکناری نوشت: "باید از جناب روحانی پرسید، آن کلید کذایی که در تبلیغات ریاست جمهوری به مردم نشان دادید و بعد‌ها نیز بار‌ها به آن اشاره فرمودید، کلید حل مشکلات بود یا سوئیچ‌بولدوزر؟ چرا که کار از داس و امثال آن گذشته است."</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=10698 by HTTrack Website Copier/3.x [XR&CO'2014], Fri, 16 May 2025 23:48:32 GMT -->
</html>

