<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=4599 by HTTrack Website Copier/3.x [XR&CO'2014], Sat, 17 May 2025 17:07:02 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 4599
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article4599</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">نامه اعظم طالقانی به نمایندگان مجلس </h1>
				
				<!-- finde_surligneconditionnel-->

				<p><small>يكشنبه8 شهریور 1388</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>موج سبز آزادی- جمهوری اسلامی به اصلاح گسترده نیاز دارد؛ شکنجه‌گران و قاتلان باید معرفی و محاکمه شوند اعظم طالقانی دبیر کل جمعیت زنان انقلاب اسلامی، از فعالان ملی-مذهبی و دختر آیت الله سید محمود طالقانی،در نامه ای خطاب به نمایندگان مجلس شورای اسلامی نوشت «نگرانی و اضطراب مردم جدی است اگر شما صادقانه وشجاعانه تلاش نکنید، آقایان کروبی و موسوی را حمایت نکنید، شکنجه‌گران و کسانی که مرتکب فجایع تجاوز جنسی و یا به شهادت رساندن جوانان و زندانیان معترض شده‌اند دستگیر، محاکمه، مجازات و به مردم معرفی نکنید این ملت اعتمادشان کاملاً نسبت به شما زائل خواهد شد.»</p>
<p>دبیرکل جمعیت زنان انقلاب اسلامی تاکید کرده«از ابتدای انقلاب این منطق که نقد نکنید، ساکت شوید، جمهوری اسلامی تضعیف می‌شود، شما حرف‌های دشمنان را می‌زنید؛ سبب شد که عده‌ای بدتر از بیگانگان در داخل چنان ریشه‌ای بدوانند و دملی شوند که نیشتر زدن به آن امروز بسیار مشکل است.»</p>
<p>اعظم طالقانی با یادآوری اینکه جمهوری اسلامی به«اصلاح گسترده» نیاز دارد، خطاب به نمایندگان مجلس نوشته «دستگیری شکنجه‌گران و قاتلین و محاکمه و مجازات و معرفی آنها به مردم و اعلام زندانهای غیررسمی و جمع شدن آنها، ضروری است نه آنکه آنان را اخراج کنید اینان آبروی جمهوری اسلامی را چنان به خطر انداخته‌اند که از بیگانگان مخالف جمهوری اسلامی به مراتب خطرناک‌ترند مردم انتظار دارند با اجرای عدالت جلوی فروپاشی را بگیرید و معتقدند دشمن در آستین است.»</p>
<p>متن نامه اعظم طالقانی خطاب به نمایندگان مجلس شورای اسلامی چنین است:</p>
<p> نمایندگان محترم مجلس شورای اسلامی <br class='autobr' />
 «لَقَدْ أَرْسَلْنَا رُسُلَنَا بِالْبَيِّنَاتِ وَأَنزَلْنَا مَعَهُمُ الْكِتَابَ وَالْمِيزَانَ لِيَقُومَ النَّاسُ بِالْقِسْطِ...» (حدید آیه 25) <br class='autobr' />
 (به راستى [ما] پيامبران خود را با دلايل آشكار روانه كرديم و با آنها كتاب و ترازو را فرود آورديم تا مردم به انصاف برخيزند...)</p>
<p>مراقب خشم سنگین خدا باشید!</p>
<p>همانطور که مستحضرید رابطه ما با مردم ایران از سال‌های قبل انقلاب و بعد از انقلاب به گونه‌ای بوده که قطره‌ای از دریا بودیم که جدا نشدیم، زیرا آموخته‌ایم اگر قطره از دریا جدا ‌شود به سرعت خشک می‌شود؛ از اینرو پیوسته در میان مردم و با مردم همزیستی داشته و داریم و آنان از ما انتظار دارند در مقابل تضییع حقوقشان سکوت نکنیم، بطور مداوم از حقوق آنان دفاع کنیم، البته این از الطاف و نعمتی است که خدا بر ما منت گذارده و اگر تا کنون قصوری داشته‌ایم از خالق یکتا و مردم طلب بخشش می‌کنیم؛ به این جهت آنچه در این نوشته می‌خوانید مطالب و شکوائیه مردم و انعکاس افکار عمومی است و در واقع از زبان ملت رنج کشیده این مرز و بوم است:</p>
<p>با توجه به آنچه گفته شد مهمترین نکات مورد نظر مردم عبارت است از اینکه پس از دو ماه که بر سر این ملت خطرها گذشته و هزینه‌ها پرداخته‌اند، خون‌های پاکی که بر خیابان‌ها ریخته شده، وجود بازداشتگاههای غیررسمی که یکی از آنها مانند کهریزک شناخته شده و دستگیری فعالان خوشنام سیاسی- اجتماعی- فرهنگی و دانشجوئی که جز بازجوئی و بازجو رنگ آفتاب را ندیده‌اند؛ دستگیری بیش از چهار هزار نفر از شهروندان این سرزمین، برگ‌های سیاهی را در تاریخ ما ثبت کرد. مردم انتظار دارند مراجع دینی، نخبگان سیاسی- فرهنگی و بخصوص نمایندگان مجلس شورای اسلامی با قدرت و شجاعت همّ خود را بکار بندند و پشتیبان ملت باشند و این رسالت را بنحو احسن به انجام رسانند و اگر روزی گرفتار شدند و مانند نخبگان سیاسی فعلی هرچه در دادگاهها بگویند نه تنها خدشه‌ای به موقعیت آنان وارد نمی‌شود بلکه به لحاظ تاریخی و آینده موقعیت آنان بیش از گذشته تثبیت می‌گردد.</p>
<p>هنگامی که رئیس دفتر آقای احمدی‌نژاد اظهار می‌کند: «معتقدم براي آمدن حضرت حجت، لازم نيست در كره زمين همه مسلمان باشند. ما به اين نتيجه رسيده‌ايم كه براي آماده‌كردن جهان براي ظهور حضرت، نمي‌توانيم از ادبيات ديني استفاده كنيم. چون همزباني ايجاد نمي‌كند. بايد سراغ ادبيات مشترك انساني برويم و به اين دليل بايد از ادبياتي همه‌فهم مانند عدالت، ظلم‌ستيزي، مهرورزي و يگانه‌پرستي استفاده كنيم.» و به تحليل اين مطلب پرداخت كه نمي‌شود همه انسان‌ها را مسلمان كرد. وي ادامه داد: «با توجه به علائم دوران ظهور مانند تكرار نام حضرت در مجامع و منابر، معتقديم كه در دوران ظهور هستيم.» مشايي همچنين به نقش خود به عنوان معاون اول كه قرار بود در زمينه‌سازي ظهور فعاليت داشته باشد، نيز اشاراتي نموده؛ و درباره آراي احمدي‌نژاد گفت: «از 24 ميليون راي احمدي‌نژاد، 20 ميليون منتقد به نظام هستند كه در اين انتقاد خود حتي از آن 13ميليون هم جدي‌تر هستند، چرا كه آن 13ميليون فقط دولت احمدي‌نژاد را زير سوال بردند، ولي اين 20ميليون به كل روند سال‌هاي گذشته پيش از احمدي‌نژاد نه گفتند و در حقيقت احمدي‌نژاد در اين ميان فقط چهار ميليون رأي ايجابي دارد.» دادگاههای نمایشی برنامه‌ریزی قبلی که ایشان تحلیل می‌کند را تأئید می‌کند و در این تحلیل تمام سعی و تلاش اینست که اداره کشور توسط خادمین آن و رهبران خلاف بوده است این پروژه تبعاتی را در پی خواهد داشت زیرا تغییر باید با اراده و مشیت الهی که جز عدالت را برنمی‌تابد، همراه گردد. او می‌گوید: «آقای احمدی‌نژاد فقط چهارمیلیون رأی داشته و بیست میلیون رأی به منتقدان نظام تعلق دارد» آیا مفهوم این اعلام نظر این نیست که کل نظام که وابسته به امام و مقام رهبری و مسئولین اداره‌کننده‌گان سی‌سال انقلاب از جمله خود آقای احمدی‌نژاد که چهار سال رئیس قوه مجریه بوده خلاف کرده‌اند؟! چرا در مقابل این اعتقاد یعنی زیر سوال بردن نظام جمهوری اسلامی، هیچکس اعتراضی ننمود و منتقدین که در واقع جمعیت آگاه جامعه مترقی است و معترضین به تقلب در انتخابات (که عصاره تخلفات می‌تواند باشد) باید توسط اوباش و اشرار آزار ببینند آنهم با این شرایط که حتی خانواده‌ها از عده‌ای از آنان هیچگونه اطلاعی ندارند امثال تاج‌زاده، زیدآبادی، بهزاد نبوی، قوچانی و... چه بر سر آنان آمده است؟!</p>
<p>مردم می‌پرسند که شما نمایندگان مردم از سخنان موسوی، کروبی و خاتمی که صدا و ناله وجدان فعلی جامعه ماست چرا حمایت نمی‌کنید و بجای رسیدگی مو‌به‌مو اظهارات آنان و بقول محمد مطهری(فرزند شهید مطهری) این دمل چرکین که اگر از قبل با آن برخورد می‌شد کار به اینجا نمی‌کشید اقدام جدی نمی‌کنید و برای تعالی بخشیدن نظام کار نمی‌کنید، مگر شما نمایندگان انتصابی هستید؟! برای افکار عمومی اینگونه تصور شده که شما با مردم آنهم مردم رنجدیده همخوانی ندارید.!!</p>
<p>مردم یکپارچه به نظام جمهوری اسلامی وفادارند اما معتقدند که نظام جمهوری اسلامی اگر متعالی نگردد و تعالی‌بخش نباشد یعنی به حقوق و خواست برحق مردم اصالت ندهد چه چیزی از آن باقی می‌ماند که باید حفظ شود؟! حفظ نظام یعنی چه؟! نزدیکترین فرد به دولت همه چیز را با این اظهارات تمام خونهای ریخته شده در انقلاب و فداکاریها را به زیر سوال برده، امنیت دارد! ولی کسانی که در این سی‌سال کم یا زیاد و به هر شکلی سوابق و خدماتی داشته‌اند باید درون زندان‌های رسمی و غیررسمی مخوف و ناامنی بسر برند! آیا این معترضین که فقط سوالشان این بود که رأی ما را کجا بردید؟ ما به کسی رأی ندادیم که نمی‌دانیم با ذخایر ارزی و بیت‌المال ما چه کرده، هیچ‌گاه به میلیاردها گم شده پاسخ نداده و نمی‌دهد؟ چرا رأس حاکمیت با اینکه وضع مالی دولت که برای هیچکس شفاف نیست هم از ایشان دفاع می‌کنند؟ این رفتارها یعنی چه؟ مردم سوال می‌کنند آیا در این میلیاردها پول گم شده شریکید؟</p>
<p>تاریخ ما پر است از فرقه‌هائی که به قدرت رسیدند و با استبداد حکومت کردند بعد هم مشخص شد که ساخته پرداخته بیگانگان بودند انتشار کتاب‌های «دهه ظهور» و کتاب مشابه آن به زبان عربی که در لبنان انتشار یافته و آزادانه به فروش می‌رسد با اینکه مطالب داخل این کتاب‌ها عجیب و خطرناک بنظر می‌رسد هیچ نهاد دولتی مرتبط اعتراضی به انتشار آن ننموده است در این کتابها ظاهر آقای احمدی‌نژاد را شبیه فرمانده کل قوای امام زمان دانسته، سیدمحمد خاتمی ترور می‌شود، آقای احمدی‌نژاد مأموریت دارند قدس را نجات دهند و بعد هم با ناتو قراردادی منعقد خواهد شد که شبیه صلح حدیبیه خواهد بود و سنی‌کشی و ... شروع می‌شود کسانی که این کتاب‌ها را دیده‌اند و خوانده‌اند نگران از وجود فرقه‌ای هستند که تمام سرمایه‌های ملی را به هدر دهد و کشور را نابود کند چون این فرقه از روایاتی بهره می‌گیرد که برای علما و جامعه مذهبی ایران خطراتی دارد.</p>
<p>به هر حال نمایندگان محترم، نگرانی و اضطراب مردم جدی است اگر شما صادقانه وشجاعانه تلاش نکنید، آقایان کروبی و موسوی را حمایت نکنید، شکنجه‌گران و کسانی که مرتکب فجایع تجاوز جنسی و یا به شهادت رساندن جوانان و زندانیان معترض شده‌اند دستگیر، محاکمه، مجازات و به مردم معرفی نکنید این ملت اعتمادشان کاملاً نسبت به شما زائل خواهد شد. آنها می‌گویند هنگامی که کمیته تحقیق و تفحص به زندان مراجعه نمود و بعضی از زندانیان مطالبی را به کمیته گفتند پس از رفتن آنان این افراد را از آنجا بردند و یکی از آنها مشخص نیست که چه بر سرش آمده است، از این جهت شما باید از قوه‌قضائیه بخواهید به شاهدان و کسانی که به این مصیبت‌ها گرفتار شده‌اند، امنیت داده شود و در مجلس حاضر شوند و برای همه نمایندگان توضیح دهند تا این دمل چرکین که سال‌هاست رشد کرده نیشتر زده شود.</p>
<p>آنان از زندانهای غیر رسمی می‌گویند و این بسیار برای آبروی نظام اسلامی مضر است باید شما جلوی این موقعیت خطرناک را بگیرید. چنانچه شما که نمایندگان این ملت هستید قائل به انقلاب مخملی یا رنگی باشید و این اعتراض دردناک را با تحلیل مذکور ارزیابی کنید و به این نکته توجه نکنید که این ملت واقعاً به شما رأی داده است و از سه سال قبل تاکنون بیش از شما خطرات و آسیب‌هایی که به نظام وارد شده را می‌فهمید و دلسوزانه و مشفقانه بدون آموزش و با رعایت موازین اخلاقی و رعایت حقوق یکدیگر از دو هفته قبل از انتخابات تا کنون پا به صحنه گذارده‌اند، شهید دادند، زندانی دادند و به این در آن در می‌زنند تا خبری از زندانی خویش بدست آرند و اغلب دست خالی و به قول شاهدین در گرمای تابستان و دوری و بی‌خبری از عزیزشان به ناله و نفرین می‌پردازند و ناامیدانه برمی‌گردند و هیچگونه عکس‌العمل خشونت‌باری از آنان سرنمی‌زند و با روی آوردن به حضرت حق و دوری از شرک و پلیدی و صبورانه مقاومت می‌کنند. خشم سنگین خدا مستقیماً شامل شما خواهد شد، اطلاعاتی را که افکار عمومی از محیط خود دارند و دل‌های پردردشان را از بی‌کسی فقط در دل شب و فقط با او به نجوا می‌گذارند تسلی می‌دهند این دلسوختگان همه فکر و ذکرشان سرنوشت کشور و ملت است اگر کسانی هم از این شرایط سوءاستفاده کنند بدیهی و طبیعی است، حاکمیت نباید وجود چنین بستری را مهیا کند. اگر کمی به جامعه‌شناسی ایران آشنا باشیم در این دوران، بزهکاری، جنایت، ناهنجاری‌های اخلاقی و روانی و اجتماعی بسیار کاهش یافته بود و جامعه در واقع فضای سلامت سال 57 را تنفس کرد که دشمنان حق، نفس‌گیرشان کرد. ملت نشان داد که می‌تواند در فضای سالم و صادق در جامعه‌ای آزاد شایستگی خود را به اثبات رساند.</p>
<p>طلبه‌ای می‌گوید: «اگر احمدي نژاد در انتخابات رياست جمهوري به پيروزي نمي‌رسيد، يك جريان نفاق درست مانند جريان ابوبكر در صدر اسلام ايجاد مي‌شد. بايد دانست كه مفهوم سيادت كه مفهومي ارزشي است نيز در تاريخ اسلام نفاق‌زا بوده است زيرا سادات در تاريخ اسلام نقش لردها در تاريخ اروپا را دارند. ما در اسلام مدل اشرافيگري اروپايي را نداريم ولي بايد گفت كه مدل ديگري كه در اسلام داريم اشرافيگري نسبي است كه آن سيادت است. سيادت از سوي خدا تنها به طايفه بني‌هاشم داده شده است و به رغم اينکه گفته مي‌شود سادات بني‌زهرايي هستند، بايد گفت که سادات غير بني‌زهرايي نيز داريم.»او با تأکيد بر اينکه در طول تاريخ سادات غير بني‌زهرايي همواره تلاش‌هايي براي آميخته‌شدن با سادات بني‌زهرايي داشته‌اند، گفت: «کساني مانند بني‌عباسي‌ها خواستند با استفاده از جريان سادات و با تقلب، قدرت را در دست بگيرند. آنها با اين شعار که ما پسر عموي اهل‌بيت هستيم، توانستند خود را اينگونه جلوه داده و حکومت را در دست بگيرند.» او افزود: «همان‌هايي که ادعا دارند آقا را آقا کردند، همان کارهاي صدر اسلام را انجام مي‌دهند که بايد به آنها گفت از تاريخ درس بگيريد.» وي تصريح کرد: «اين آقايان به اندازه بچه‌هاي مارکسيست قبل از انقلاب که زير شکنجه نيروهاي ساواک تحمل کرده و بعضاً دير اعتراف کرده، نبودند. نيروهاي ساواکي به وسيله رژيم صهيونيستي آموزش مي‌ديدند. بچه‌هاي اطلاعات به اندازه ساواک نيستند. او ائتلاف مقابل احمدي‌نژاد را به ائتلاف طلحه، زبير و معاويه تشبيه کرده و می‌گوید: «چون در يک طرف آقا و سرباز او حضور داشتند، مقابل آنها ائتلاف کردند. آيا نفاقي بدتر از اين مي خواهيد؟» و در پاسخ به پرسش دانشجويي مبني بر اينکه مانند حضرت علي پس از جنگ جمل که با عايشه رفتار مناسبي انجام داده، اقدام کنيم، گفت: «جريان عايشه را حضرت علي له کرد و او را سر جايش نشاند، اما هيچگاه به وي توهين نکرد. امام علي مقابل آنها لشکر کشيد و تک‌تک آدم‌هاي آن را کشت.» او بعد با لبخند ادامه می‌دهد: «انگار ما هم همين کار را مي‌کنيم. يک عايشه در اين نظام پيدا مي‌كنيم، سربازهاي او را مي‌كشيم و قلع و قمع مي‌کنيم، اما با خودش کاري نداريم. البته نه اينكه او را مي‌آوريم و پيش‌نماز و فرمانده مي‌کنيم!!!»</p>
<p>مراجع، عقلاً، علما و نمایندگان محترم مردم ملاحظه فرمایید: کدام استاد این طلبه را چنین آموزش سطحی و کینه‌توزانه داده است و طی این سی‌سال چقدر قلع و قمع کرده‌اند که افکار عمومی می‌گوید در این مدت ایران همیشه دچار خشم سنگین بوده است کشورهایی را که مدعی کافر بودنشان هستیم بارها عفو عمومی داده‌اند و ما در رعب و ترس زندگی کردیم. ننگ بر چنین استادانی که ترویج خشونت و کشتار می‌کنند.</p>
<p>افکار عمومی می‌گوید این نمایندگان که قانون به آنها حق داده با قوه مجریه و قوه قضائیه از طریق انجام مصوبات، نظارت، سوال، استیضاح و طرح عزل نمائید چرا به وظایف خود عمل نمی‌کنند مطمئن باشید ما هیچگاه فروپاشی را به مصلحت نمی‌دانیم و این همه تلاش هم برای همین است</p>
<p>آنها به این اعتقاد رسیده‌اند که شما به وظیفه نمایندگی‌تان عمل نمی‌کنید و اگر وجدان الهی شما فعال بود حتی جان خود را برای حفظ حقوق مردم می‌دادید همانطور که شهادت علی‌(ع) شهادت می‌دهد. مردم می‌گویند که رفتارهای خشونت‌آمیز قوه‌قضائیه و ضابطین آنها بیش از همه به رفتارهای خشونت‌آمیز کشورهای کمونیستی و بسیار بدتر از زندان ابوغریب می‌باشد خشونت و شکنجه آن هم به خاطر خدا !!!</p>
<p>پاسخ کسانی که حقوق مردم را نادیده می‌گیرند در واقع حقوق الهی را نادیده گرفته‌اند و بزودی به عذاب الهی گرفتار خواهند شد! چرا شما نمایندگان هیچگونه اعتراضی به 27هزار میلیارد تومان مطالبه معوقه بانک‌ها و تخصیص هشت هزار میلیارد تومان وام به90 نفر نداشته‌اید و متأسفانه هیچگونه اقدامی برای دریافت این بیت‌المال صورت نمی‌گیرد آیا شما نباید در این گونه موارد به حد شرعی و مجازات قائل نیستید؟! علی(ع) با عقیل چه کرد؟</p>
<p>ملت می‌گویند چگونه است بجای آنکه آقای کروبی که دلسوزانه برای جمهوری اسلامی فریاد می‌زند و عمق فاجعه را رو کرده تا آبروی اسلام را حفظ کند آنچه می‌گوید می‌دانید آنها مستند است، از او می‌خواهید اثبات کند!</p>
<p>از ابتدای انقلاب این منطق که نقد نکنید، ساکت شوید، جمهوری اسلامی تضعیف می‌شود، شما حرف‌های دشمنان را می‌زنید؛ سبب شد که عده‌ای بدتر از بیگانگان در داخل چنان ریشه‌ای بدوانند و دملی شوند که نیشتر زدن به آن امروز بسیار مشکل می‌باشد و این روش دقیقاً بر خلاف شیوه رسول‌الله(ص) و سنت ائمه بوده و نتیجه آن مفاسدی شده که اصلاح آن برنامه گسترده‌ای را می‌طلبد. دستگیری شکنجه‌گران و قاتلین و محاکمه و مجازات و معرفی آنها به مردم و اعلام زندانهای غیررسمی و جمع شدن آنها، ضروری است نه آنکه آنان را اخراج کنید اینان آبروی جمهوری اسلامی را چنان به خطر انداخته‌اند که از بیگانگان مخالف جمهوری اسلامی به مراتب خطرناک‌ترند مردم انتظار دارند با اجرای عدالت جلوی فروپاشی را بگیرید و معتقدند دشمن در آستین است.</p>
<p>ماه علی(ع) است! در قلمروی حکومت علی (ع) خلخال از پای یک زن غیرمسلمان به زور درآوردند. هنگامی که این خبر به علی رسید، برآشفت و فریاد برآورد که اگر امروز مرد مسلمانی از شنیدن این خبر، از تأسف بمیرد، نه تنها قابل سرزنش نیست بلکه سزاوار است که بمیرد! (خطبه27نهج‌البلاغه) و برای آنان آرزوی مرگ می‌کند، امروز دینداری مانند آتش کف دست می‌باشد دینداران و عرفا جلوه خدا را در مردم و جلوه مردم را در الله می‌دانند با این شرایط همه ما باید آرزوی مرگ کنیم که این خود ظهوری از خشم سنگین خداست. «نمایندگان محترم بسیار بسیار وقایع دردناکی وجود دارد که شما می‌دانید و باید برای حفظ جمهوری اسلامی از خودگذشتگی نمائید».</p>
<p> همدرد شما ملت <br class='autobr' />
 اعظم طالقانی شهریور 1388</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=4599 by HTTrack Website Copier/3.x [XR&CO'2014], Sat, 17 May 2025 17:07:02 GMT -->
</html>

