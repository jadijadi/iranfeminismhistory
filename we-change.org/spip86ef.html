<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=9212 by HTTrack Website Copier/3.x [XR&CO'2014], Sat, 17 May 2025 04:00:22 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 9212
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article9212</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">افزاش کودک آزاری؛ پیامد تاخیر در تصویب لایحه حمایت از کودکان</h1>
				
				<!-- finde_surligneconditionnel-->

				<p><small>دو شنبه24 بهمن 1390</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p><a href="http://www.mehrnews.com/fa/newsdetail.aspx?NewsID=1530530" class='spip_out' rel='external'>خبرگزاری مهر</a>: امسال به طور میانگین هرماه یک کودک آزاری شدید اتفاق افتاده که منجر به بستری و در برخی موارد فوت کودک شده است. دراین میان آسیب‌شناسان اجتماعی بارها در مورد تکرار چنین وقایع دلخراشی هشدار داده و بر تسریع تصویب سریع لایحه حمایت از کودکان در معرض خطر تاکید کرده‌اند.<br class='autobr' />
به گزارش خبرنگار مهر، در سال 90 خبرهایی مربوط به آزار و اذیت کودکانی مانند پارسای 4 ساله، باربد 3 ساله ، علی 9 ساله، هانیه ، نیما و ... توسط والدینشان گزارش شد که دچار جراحت، شکستگی و سوختگیهای بسیاری شده بودند و متاسفانه برخی از این کودکان بدلیل آسیبهای زیاد وارده فوت کردند.</p>
<p>در تمامی این کودک آزاریها ردپای اعتیاد وجود دارد، اعتیادی که بلای جان والدین و یا یکی از آنها شده و در نهایت گریبانگیر کودک بیگناه شده است.</p>
<p>آخرین کودک آزاری که هفته گذشته رخ داد مربوط به علی کودک سه ساله ای بود که پس از آزارهای زیاد در سطل زباله در خیابان قرار داده شده بود. این کودک توسط فردی کارتن خواب به بیمارستان الغدیر و سپس شهدای تجریش منتقل شد که از ناحیه دست دچار شکستگی و جراحت بسیار در بدن شده بود.</p>
<p>در اغلب کودک آزاریها خبری از والدین کودک نمی شود و درنهایت پس از طی شدن مراحل قضایی کودک به بهزیستی تحویل داده می شود که در مورد علی نیز اینگونه بود. او اکنون در شیرخوارگاه آمنه بسر می برد.</p>
<p>در مواردی که والدین حضور دارند برای مدتی فرد مقصر به زندان رفته و پس از گذراندن دوره محکومیت آزاد می شود و چرخه کودک آزاری ادامه خواهد داشت.</p>
<p>یک آسیب شناس و متخصص علوم رفتاری با بیان اینکه دلیل حوادثی نظیر کودک آزاری به دلیل کم توجهی به حقوق کودکان است، گفت: 85 درصد از کودک آزاریها توسط والدین معتاد انجام می شود.</p>
<p>دکتر مجید ابهری افزود: بسیاری از کودک آزاریها از جمله آزارهای مادی و عاطفی غالبا مخفی مانده و موجب ورود افراد بیمار از نظر رفتاری به جامعه می شود. چنین فرزندانی با نگاه پر از کینه به جامعه نگریسته و همواره درصدد انتقام هستند.</p>
<p>وی با اشاره به اینکه آزارهای جسمانی معمولا توسط پدر یا مادر و یا هردو و یا ناپدری و نامادری انجام می شود، گفت: در صورتهای مختلف فرد آزاد دهنده گرفتار اعتیاد بوده که این آسیب نیز مجموعه ای از ناهنجاریهای روحی و رفتاری است. حال سوال این است چه فرد و یا سازمانی مسئول رسیدگی به وضعیت این کودکان است.</p>
<p>وی افزود: فقط انعکاس در جراید و چند روز بیان حادثه کافی نیست. ما به عنوان امضا کننده سند دفاع از حقوق کودکان در جهان و یکی از اعضای کنوانسیون دفاع از حقوق کودک یادمان باشد موظف به ایفای نقش قانونی خود هستیم و مهمتر از همه اینکه براساس باورهای دینی، اسلامی و همچنین دستورهای اکید رسول اکرم (ص) باید با کودکان رفتار خوب داشته و از آنها حمایت کنیم.</p>
<p>اما براساس آمارهای بدست آمده 66 درصد کودک آزاری ها از سوی مردان اعمال می شود و دختران بیش از پسران در معرض کودک آزاری قرار می گیرند. همچنین 25 درصد کودک آزاری ها در خانواده های طلاق اتفاق می افتد.</p>
<p>بررسیها نشان می دهد، در مقابل یک مورد کودک آزاری که فاش می شود حداقل 20 مورد دیگر پنهان می ماند. تحقیقات نشان می دهد بیش از 90 درصد کودک آزاری ها در محیط خانه اتفاق می افتد و این در حالی است که پدران با 5/48 درصد، بالاترین و پس از آن مادران با 8/23 درصد در ردیف بعدی عوامل کودک آزاری جسمانی در خانواده های کودک آزار قرار دارند.</p>
<p>آسیب شناسان اجتماعی معتقدند برای پیشگیری از کودک آزاری و همچنین برخورد با این موارد که آمار آن در سال جاری افزایش پیدا کرده است باید لایحه حمایت از کودکان در معرض آسیب که از سوی قوه قضائیه و بهزیستی به دولت ارائه شده هرچه سریعتر به تصویب برسد تا دیگر شاهد وقوع مواردی اینگونه در کشور نباشیم.</p>
<p>مدیرکل دفتر امور آسیب دیدگان اجتماعی سازمان بهزیستی در مورد لایحه حمایت از کودکان در معرض خطر به خبرنگار مهر گفت: این لایحه از سوی قوع قضائیه به دولت ارسال شد که چندین مورد آن نیز مربوط به سازمان بهزیستی است.</p>
<p>به گفته حبیب الله مسعودی فرید، مواردی مانند کودک آزاری، اورژانس اجتماعی، سوء استفاده از کودکان برای کارهای خلاف و ... از جمله مواردی است که در این لایحه مربوط به بهزیستی می شود.</p>
<p>مدیر کل دفتر امور آسیب دیدگان اجتماعی سازمان بهزیستی تاکید کرد: درحال حاضر این لایحه در کمیسیون اجتماعی مجلس بررسی می شود که اخیرا نیز ما برای توضیح در مورد آن به کمیسیون رفتیم.</p>
<p>فرید با اشاره به لزوم تصویب سریع این لایحه گفت: مواردی مانند کودک آزاری اخیر نیاز به تصویب این لایحه را تسریع می کند به همین دلیل برای جلوگیری و برخورد با عوامل کودک آزاری باید علاوه بر تصویب لایحه از اقدامات پیشگیرانه نیز استفاده کرد.</p>
<p>درهر حال چنانچه طرح و برنامه و لایحه ای برای پیشگیری از کودک آزاری و برخورد با این آسیب ناپسند و دور از انسانیت در جامعه به تصویب نرسد هر روز شاهد وقوع یک کودک آزاری خواهیم بود. بنابراین جای آن دارد مسئولان و نمایندگان مجلس قبل از پایان مجلس هشتم با توجه عواقب دلخراش چنین حوادثی  و تاثیرات مخرب آن بر جامعه هرچه سریعتر لایحه حمایت از کودکان درمعرض خطر را به تصویب برسانند تا شاید اجرای آن بتواند جلوی وقوع کودک آزاری های بعدی را بگیرد.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=9212 by HTTrack Website Copier/3.x [XR&CO'2014], Sat, 17 May 2025 04:00:22 GMT -->
</html>

