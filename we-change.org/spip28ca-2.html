<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=6343 by HTTrack Website Copier/3.x [XR&CO'2014], Sat, 17 May 2025 18:49:38 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 6343
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article6343</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">پروين اردلان و آذين ايزدی فر برنده جايزه هلمن – همت شدند</h1>
				
				<!-- finde_surligneconditionnel-->

				<p><small>جمعه15 مرداد 1389</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>سازمان ديده بان حقوق بشر، پروين اردلان و آذين ايزدی فر، دو روزنامه نگار و نويسنده ايرانی را به عنوان برندگان جايزه معتبر هلمن - همت (جايزه ويژه نويسندگان تحت آزار) اعلام کرد. اين سازمان روز گذشته ۴۲ روزنامه نگار از ۲۰ کشور جهان را به عنوان برندگان امسال جايزه معتبر هلمن / همت به خاطر تعهدشان به آزادی بيان و شجاعتشان در مواجهه با تعقيب و فشار سياسی معرفی کرد.</p>
<p>ديده بان حقوق بشر روز گذشته اعلام کرد جايزه هلمن / همت به ۴۲ نويسنده از ۲۰ کشور جهان به خاطر تعهدشان به آزادی بيان و شجاعتشان در مواجهه با تعقيب و فشار سياسی و نيز به نمايندگی از نويسندگان و روزنامه نگاران بيشمار ديگری که زندگی شخصی و حرفه ای شان به خاطر سياست های سرکوبگرانه دولت ها و با هدف کنترل گفتار و نشريات مختل شده تعلق گرفت.</p>
<p>به گزارش کميته دانشجويی دفاع از زندانيان سياسی، مارسيا آلينا مسئول و هماهنگ کننده جايزه هلمن - همت گفت: جايزه هلمن - همت برای کمک به نويسندگانی که شهامت بيان ديدگاههای مخالف و انتقاد از مقام های دولتی و صاحبان قدرت را دارند تعلق می گيرد. وی همچنين گفت: بسياری از نويسندگان با روشنگری در مورد سوء استفاده ها و افزايش فشار افکار عمومی در هدف مشترکی با ديده بان حقوق بشر سهيم هستند.</p>
<p>در ميان برندگان امسال اين جايزه معتبر، نام پروين اردلان و آذين ايزدی فر از ايران نيز به چشم می خورد.</p>
<p>پروين اردلان نويسنده سردبير، و بنيانگذار مرکز فرهنگی زنان، و همچنين عضو تحريريه مجله اينترنتی زنستان می باشد که در سال ۲۰۰۶ فعاليت های اين مرکز و نشريه ممنوع اعلام شد. وی همچنين از بنيانگذاران کمپين يک ميليون امضاء برای تغيير قوانين تبعيض آميز عليه زنان می باشد. وی به خاطر فعاليت های حقوق بشری اش بارها بازداشت، بازجويی و متهم شد و مورد اذيت و آزار قرار گرفت. وی در ۲۰۰۷ به خاطر فعاليت هايش در مورد حقوق زنان در ايران برنده جايزه بنياد اولاف پالمه شد. بعد از انتخابات بحث برانگيز رياست جمهوری در ايران، دولت روزنامه نگاران و چهره های اصلاح طلب را به شدت سرکوب کرد. در سپتامبر ۲۰۰۹ اردلان برای انجام يک سخنرانی به سوئد رفت و در همانجا ماند.</p>
<p>آذين ايزدی فر در دوران جوانی يک فعال سياسی بود و نويسندگی را آغاز کرد. در سيزده سالگی، در حالی که در يک تظاهرات در اعتراض به حجاب اجباری شرکت کرده بود مورد ضرب و شتم قرار گرفت. وی سپس مخفی شد، اما در ۱۶ سالگی دستگير و به سه سال حبس در زندان اوين محکوم شد. وی بعدها يک دندانپزشک شد اما به خاطر فعاليت های سياسی اش از ادامه کار وی جلوگيری به عمل آمد. وی سپس به عنوان يک مترجم مشغول به کار شد، هرچند که تنها تعداد کمی از کتاب هايی که وی ترجمه کرد مجوز نشر يافتند. وی بعد از حمله نيروهای دولتی به منزلش در سال ۲۰۰۶، به وين گريخت و همکاری اش را با سازمان عفو بين الملل آغاز کرد. در سال ۲۰۰۷ پناهندگی ايالات متحده را دريافت کرده و هم اکنون در کاليفرنيا اقامت دارد. در طول اين سال ها وی چهار کتاب، ۱۹ مقاله و صدها شعر نوشته که هيچ يک منتشر نشده. وی در حال حاضر در حال نوشتن خاطرات سال های جوانی خود به عنوان يک زندانی سياسی، و سلسله مقالاتی در مورد اسطوره شناسی و روانشناسی اجتماعی ايران است.</p>
<p>در بيانيه روز گذشته ديده بان حقوق بشر از استفاده حکومت ها از ابزاری همچون نيروهای نظامی، اتهامات کيفری و افترائات برای خاموش کردن برندگان امسال اين جايزه نام برده شده. به گفته ديده بان حقوق بشر اين افراد مورد اذيت و آزار و يورش و تحت تعقيب قرار گرفته و به خاطر اتهامات ناروا زندانی شده اند، يا تنها برای گردآوری اطلاعات از سازمان های غيردولتی شکنجه شدند. علاوه بر آنانی که مستقيما هدف قرار گرفتند، بسياری نيز وادار به خودسانسوری شدند.</p>
<p>جايزه هلمن - همت همه ساله توسط ديده بان حقوق بشر به نويسندگانی از سراسر جهان که مورد اذيت و آزار و فشارهای سياسی قرار گرفته اند اهدا می شود. اهدای اين جايزه از سال ۱۹۸۹ و با وقف اموال ليليان هلمن نمايشنامه نويس آمريکايی و برای تقدير از " آزادی بيان " آغاز و هر سال به روزنامه نگارانی که توسط حکومت ها تحت فشار بوده و برای بيان ديدگاه های مخالف در مضيقه قرار دارند تعلق می گيرد. پيش از اين علی اشرف درويشيان، حسن زارع زاده اردشير، علی افشاری، اميد معماريان، شهرام رفيع زاده، تقی رحمانی، آسيه امينی، شهرنوش پارسی پور، ابراهيم نبوی، روزبه ميرابراهيميان، انصافعلی هدايت، محمد صديق کبودند و عليرضا جباری و ديگر نويسندگانی که مدافع آزادی بيان هستند نيز برنده اين جايزه شده اند.</p>
<p>اين جايزه با هدف کمک مالی به نويسندگانی که به دليل انتقاد به سياست های رسمی دولت و يا افرادی که در قدرت هستند در فشار قرار می گيرند، داير شده است. خانم هلمن در دهه ۱۹۵۰، يعنی زمانی که هيستری ضد کمونيستی ايالات متحده را فرا گرفته بارها توسط کميته ای که در زمينه تفتيش عقايد در کنگره آمريکا تشکيل شده بود در مورد اعتقادات و عقايد سياسی خود مورد بازخواست قرار گرفت. هلمن ناچار شد کار حرفه ای خود را رها کند و دوست ديرين او يعنی همت که داستان نويس بود مدتی را به همين دليل در زندان به سر برد.</p>
<p>در سال ۱۹۸۹ مسئولين موقوفه هلمن از ديده بان حقوق بشر خواستند تا برنامه را برای کمک به نويسندگانی که به خاطر بيان ديدگاه های خود بر ضد دولت و به خاطر انتقاد از مقامات دولتی و اعمال آنها و يا به دليل نوشتن در مورد مسايلی که دولت های آنها تمايلی به آشکار شدنشان ندارند هدف قرار گرفتند، ترتيب دهند.</p>
<p>طی ۲۱ سال گذشته بيش از ۷۰۰ نويسنده از ۹۲ کشور جهان اين جايزه را برده‌اند.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=6343 by HTTrack Website Copier/3.x [XR&CO'2014], Sat, 17 May 2025 18:49:38 GMT -->
</html>

