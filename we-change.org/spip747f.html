<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=8685 by HTTrack Website Copier/3.x [XR&CO'2014], Sat, 17 May 2025 03:56:14 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 8685
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article8685</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				<img class='spip_logo spip_logos' alt="" src="local/cache-vignettes/L200xH134/arton8685-6bac08441.jpg?1747453299" width='200' height='134' />
				
				<h1 class="titre">هفته ی دوم مهر با زنان در خبر: آمنه و نهال ؛سایه ی مرگ بر سر زنان </h1>
				
				<!-- finde_surligneconditionnel-->

				<p><small>يكشنبه17 مهر 1390</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>تغییر برای برابری: مرگ دانشجوی زن ایرانی، درگذشت نهال سهابی، تاکید وزیر علوم بر اجباری بودن قانون حجاب و عفاف، ادامه اعتراضات دانشجویان به اجرای طرح تفکیک جنسیتی، اجرایی نشدن طرح بیمه زنان خانه دار، گسترش بیمارستانهای زنانه، اعتراض فعالان فرهنگی_اجتماعی آذربایجانی به بازداشت و ضرب و شتم فرانک فرید، صدور اجکام زندان تعدادی از شهروندان زن بهایی، تعلق جایزه صلح نوبل به سه زن، مخالفت شاهزاده سعودی با ممنوعیت رانندگی زنان و نجات 300 زن در 60 روسپی خانه در شهر پرو توسط پلیس از جمله مهمترین اخبار هفته ی دوم مهرماه هستند.</p>
<p><strong>مرگ بانوی دانشجوی ایرانی در خوابگاه دانشجویان درپی بی توجهی مسئولان دانشگاه</strong></p>
<p>آمنه زنگنه، دانشجوی ورودی ٨٩ کارشناسی ارشد نوبت دوم رشته پلیمر دانشگاه امیرکبیر، روز دوشنبه 11 مهرماه بر اثر استنشاق گاز ناشی از اسید دچار خفگی شده و درگذشت.<br class='autobr' />
درپی این حادثه تعداد زیادی از دانشجویان دانشگاه پلی تکنیک با تعطیلی کلاس های خود، دست به اعتراض زدند اما مسئولان دانشگاه حاضر به پاسخگویی نشدند.</p>
<p>یکی از دوستان این دانشجو در گفتگویی که با دانشجونیوز داشته است،  مدیریت نالایق در تمامی سطوح دانشگاه را عامل اصلی این حادثه تلخ عنوان کرده، این درحالی ست که مسوولان دانشگاه امیرکبیر اعلام کرده‌اند که این دانشجو دارای افسردگی بوده و این احتمال وجود دارد که دست به خودکشی زده باشد.</p>
<p><strong>خودکشی و درگذشت نهال سهابی بانوی جوان ایرانی</strong></p>
<p>نهال سهابی نویسنده وبلاگ «لحظه‌های محتضر» پنج‌شنبه 7 مهر با خوردن قرص به زندگی خود پایان داد. این حادثه به دنبال خودکشی یکی از دوستان وی به نام «بهنام گنجی» صورت گرفت. بهنام گنجی از دوستان کوهیار گودرزی بود که هم زمان با وی بازداشت و پس از سه هفته از زندان آزاد شده بود. گنجی پس مدت کوتاهی پس از آزادی از زندان اقدام به خودکشی کرد و درگذشت.</p>
<p>پدر این بانوی جوان در مصاحبه با روز گفته بود نهال کاملا متاثر از روزمرگی ها و مسائل سیاسی جامعه بود مسائل دو سال گذشته اثر به شدت مخربی روی او داشت و همه د ر شعرها و نوشته هایش مشخص است.   نزدیک یکسال بود به خصوص که به لحاظ روحی به مراتب بدتر می شد شکننده تر می شد و ما تلاش میکردیم مدام با او حرف بزنیم و فضاهای جدید ایجاد کنیم اما خب...</p>
<p><strong>از انکار تفکیک جنسیتی  دانشگاهها  توسط وزیر علوم  تا تاکید معاون وزارت علوم بر اجباری بودن قانون «حجاب و عفاف» در دانشگاهها و گسترش اعتراضات دانشجویان به طرح تفکیک جنسیتی</strong></p>
<p>در ادامه اعتراضات دانشجویان دانشگاه های ایران از جمله دانشگاه امیرکبیر، دانشگاه کردستان، دانشگاه شهر کرد، دانشگاه یزد و برخی دانشگاه های دیگر، روز چهارشنبه  13 مهرماه صدها تن از دانشجویان دانشگاه زنجان در اعتراض به اجرای «طرح جداسازی جنیستی در بوفه این دانشگاه، جداسازی اتوبوس های سرویس دانشجویان و همچنین اجرای طرح تفکیک جنیستی در کتابخانه ی فنی و مهندسی»، در محوطه این دانشگاه دست به تجمع گسترده زده اند. اگرچه طرح جداسازی جنسیتی در بسیاری از دانشگاهها عملا به اجرا درآمده است و اعتراضات گسترده ای را نیز به دنبال داشته اما وزیر علوم همچنان بر انکار آن اصرار دارد. این در حالی است که غلامرضا خواجه سروری، معاون فرهنگی واجتماعی وزیر علوم ایران در نشستی خبری از تشکیل« ۷ کارگروه برای اسلامی‌شدن دانشگاه‌‌ها» خبرداده و همچنین دانشگاه‌‌‌ها را موظف به اجرای «قانون عفاف و حجاب» دانسته و تاکید کرده است: « با آگاهي بخشی هايي كه انجام مي‌شود در چند سال آينده بدحجاب نخواهيم داشت». خواجه سروری همچنین وی همچنین به بحث «ایجاد پردیس‌های جداگانه‌ دختران و پسران در راستای اجرای عمیق‌تر طرح عفاف و حجاب» اشاره کرد و گفت: «بناست در هر استان یک دانشگاه دخترانه تاسیس شود که قطعا حضور دانشجویان در این دانشگاه اختیاری خواهد بود».</p>
<p><strong>سرانجام بیمه ی زنان خانه دار و وعده ای که از آغاز توخالی بود</strong></p>
<p>فاطمه آلیا، عضو کمیسیون زنان مجلس، خبر داد که در صدد تهیه طرحی برای راه اندازی صندوق سرمایه گذاری برای بیمه زنان خانه دار است. به گزارش «اکونیوز» وی نبود اعتبارات دولتی لازم را مانع عملی کردن این طرح دانسته است.</p>
<p>طرح بیمه کردن زنان خانه دار 8 سال پیش از سوی دولت وقت مطرح شد اما نشانه ها نمایانگر این امر است آن است که این طرح از همان ابتدا هیچ پشتوانه ی عملی نداشت و بودجه ای برای آن درنظر گرفته نشده بود. با این وجود گویا مسئولان همجنان اصرار دارند با وعده های دیگری 18 میلیون زن خانه دار را در بلاتکلیفی نگاه دارند.</p>
<p><strong>گسترش بيمارستان‌هاي تك جنسيتي زنان در دستور كار وزارت بهداشت</strong></p>
<p>به گزارش ایسنا معاون درمان وزير بهداشت با اشاره به برنامه‌هاي وزارت بهداشت براي گسترش بيمارستان‌هاي تك جنسيتي زنان گفت: راه‌اندازي يك بيمارستان ويژه زنان در هر استان را پيگيريم. وی گفت: به نظر مي‌رسد برنامه راه‌اندازي حداقل يك بيمارستان ويژه زنان در هر استان طي شش ماه آينده صورت گيرد. به اين ترتيب اميدواريم طي 2 تا 3 سال آينده يك بيمارستان جامع زنان در هر استان راه‌اندازي شود.</p>
<p>با ادامه روند تک جنیستی کردن مکان ها به نظر می رسد می بایست در انتظار جامعه ای زنانه_ مردانه و به طبع آن رشد آسیب های اجتماعی خاص و مربوط به چنین طرح های غیراصولی باشیم.</p>
<p><strong>زنان در زندان</strong></p>
<p><strong>بیانیه فعالان فرهنگی و اجتماعی آذربایجان و حامیان آن در اعتراض به دستگیری فرانک فرید</strong></p>
<p>بیش از 650 تن از فعالان فرهنگی و اجتماعی آذربایجان و حامیان، به همراه فعالان زنان در بیانیه ای، ضرب و شتم و بازداشت فرانک فرید را محکوم و خواستار آزادی وی شدند. فرانک فرید شاعر، مترجم و نویسنده مدافع حقوق زن در ۱۲ شهریورماه ۱۳۹۰ در تبریز بازداشت شد. به گفته ی یکی از همبندان وی در روز اول بازداشتش به شدت مورد ضرب و جرح قرار گرفته است.</p>
<p>رزیتا واثقی، ناهید قدیری، سونیا طعامی و نورا نبیل‌زاده چهار شهروند بهائی ساکن مشهد به ۵ سال حبس تعزیری محکوم شدند.  این احکام بر اساس اتهام‌های «تبلیغ به نفع بهائیت» و «توهین به مقدسات اسلام» برای این افراد صادر شده است.  رزیتا واثقی و ناهید قدیری بیش از ۲۰ ماه است که در حال سپری کردن حکم پنج سال حبس تعزیری خود بدون یک روز مرخصی در زندان وکیل آباد مشهد هستند.</p>
<p><strong>با زنان در جهان این روزها</strong></p>
<p><strong>سه زن برنده ی جایزه ی صلح نوبل</strong></p>
<p>لیما گوبوی پیش برنده مذاکرات صلح در لیبریا ، توکل کارمان روزنامه نگار 32 ساله یمنی و الن جانسون سیرلیف 72 ساله اولین ریس جمهور زن در آفریقا برندگان جایزه صلح نوبل 2011 بودند.</p>
<p>سخنگوی کمیته صلح نوبل، توربیورن یاگلاند در معرفی برندگان جایزه نوبل سال 2011 گفت: زنان بیشترین رنج را از جنگ و کشمکشها می برند. این مسئله تبدیل به مشکل ایمنی درجه اول شده است.</p>
<p><strong>اعلام مخالفت شاهزاده ی سعودی با ممنوعیت رانندگی زنان</strong></p>
<p>شاهزاده امیره ال تأویل، همسر الولید بن طلال، نوه پادشاه عربستان سعودی، طی مصاحبه ای مخالفت خود را با ممنوعیت رانندگی توسط زنان اعلام داشته و از بخشوده شدن شیما قصانیه، زنی که به خاطر رانندگی به 10 ضربه شلاق محکوم شده بود، توسط پادشاه این کشور اظهار خوشحالی کرد.</p>
<p><strong>نجات 300 زن از بردگی جنسی در 60 روسپی خانه جنگلی پرو</strong></p>
<p>به گزارش شهرزادنیوز 400 پلیس پرو طی عملیات غافلگیرانه‌ای 300 زن را که مانند بردگان نگه‌داری و مجبور به روسپی‌گری در 60 روسپی خانه جنگلی شده بودند، آزاد کردند.</p>
<p>به گفته لویس اوُتا روُلا، معاون وزیر کشور پرو، در میان آزاد شدگان هفت دختر خردسال هم وجود داشته‌اند که جوان ترین آنان 13 ساله است. تعدادی از کودکان نیز مجبور بودند تا دیروقت شب به عنوان پیشخدمت کار کنند.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=8685 by HTTrack Website Copier/3.x [XR&CO'2014], Sat, 17 May 2025 03:56:15 GMT -->
</html>

