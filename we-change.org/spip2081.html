<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=3181 by HTTrack Website Copier/3.x [XR&CO'2014], Sat, 17 May 2025 03:07:47 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 3181
			<br>
			<br>مسیر:<br> صفحه اول  &gt;  سایت نوشته ها
			<br>
			<br>لینک مستقیم:<span dir=ltr><br>/spip.php?article3181</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				<img class='spip_logo spip_logos' alt="" src="local/cache-vignettes/L200xH149/arton3181-c9a900a5f.jpg?1747448877" width='200' height='149' />
				<p class="surtitre">گفتگو با مهرداد مشایخی</p>
				<h1 class="titre">حقوق شهروندی، محتوای دموکراسی است</h1>
				<p class="soustitre">رادیو زمانه</p>
				<!-- finde_surligneconditionnel-->

				<p><small>چهار شنبه29 آبان 1387</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p><i><br class='autobr' />
زمانه: آنچه که در زیر می‌آید بخش نخست متن مصاحبه‌ای است که در ماه ‏جولای گذشته توسط تعدادی از خبرنگاران درون مرزی با دکتر مشایخی ‏انجام گرفته است. این مصاحبه اما امکان انتشار در نشریات کشور را ‏نیافت. ‏</i></p>
<p><strong>آقای دکتر مشایخی، شما در مقاله اخیرتان- از اصلاح‌طلبی حکومتی تا ‏جنبش حقوق شهروندی- فوریه ۲۰۰۸، سایت ایران امروز- روند ‏دموکراسی‌خواهی در ایران را محتاج «نوآوری» دانسته‌اید. از نظر شما ‏چرا ایران بعد از دوران اصلاحات که با امید به ارتقاء سطح دموکراسی در ‏کشور آغاز شده بود با توجه به جریان کنونی جامعه نیازمند نوآوری در ‏عرصه مبارزه دموکراسی‌خواهانه شده است؟ ‏</strong></p>
<p>دهه‌ی ۱۳۷۰ در عام، و سال‌های پس از بسیج گسترده دوم خرداد، به‌طور ‏اخص، بیانگر چرخشی ملموس در فرهنگ سیاسی روشنفکران، بخش‌هائی ‏از مردم، و نیز جناحی از حکومتگران بود. دموکراسی خواهی که بیش از ‏چهار دهه زیر سنگینی رادیکالیسم و انقلابی گری مدفون شده بود، بتدریج، ‏امکانی برای تنفس پیدا کرد.</p>
<p>در فضای برآمده از قدرت گیری اصلاح ‏طلبان، دستکم برای ۳ سال فرصتی پدید آمد که موضوع دموکراسی هم از ‏حیث نظری مطرح شود و هم در گستره ای رو به رشد تمرین بشود. اما، به ‏دلائلی که امروز بر همگان آشکار است، اصلاح طلبان حکومتی موفق به ‏پیاده کردن طرح‌های خود نشدند.</p>
<p>در این شکست موانع متعددی موجود ‏بودند. از جمله: الف- توازن حقیقی قوا درون بلوک قدرت هنوز به نفع ‏اصلاح طلبان نبود؛ ب- فرهنگ سیاسی عوام (به‌ویژه بخشی از جامعه که با ‏هویت «توده» و «خلق» به میدان می‌آید) دچار تحول ارزشی نشده بود؛ پ- ‏مرز میان اصلاحات مورد نظر و دموکراتیک سازی مبهم و تعریف نشده ‏بود. اصلاح طلبان تلاش درخوری برای تعریف «دموکراسی» مورد ‏نظرشان («دموکراسی دینی») و نقشه راه دستیابی به آن بخرج ندادند. ‏</p>
<p>به هر حال، ۸ سال دوره خاتمی به سرعت سپری شد بدون آن که مبحث ‏دموکراسی واقعا باز شود. در میان روشنفکران سکولار دموکرات هم بحث ‏دموکراسی بیشتر به صورت یک غایت مطلوب طرح می‌شود؛ غایتی که ‏مرزهای هویتی میان سکولارها و طرفداران «دموکراسی دینی» را تعیین ‏می‌کرد.</p>
<p>تلاش‌هائی که به صورت مکتوب به مفاهیم دموکراسی و ‏دموکراتیک سازی بپردازند، و یا مهم تر از آن، کاربرد آن را در شرایط ‏مشخص ایران توضیح دهند، اندک بودند. شماری از کتاب‌های معتبر غربی ‏البته، ترجمه شدند، ولی کاربرد و ارتباط آنها برای سعادت اکثریت مردم ‏توضیح داده نشدند. اکثریت مردم، متأسفانه، دموکراسی خواهی را بمثابه ‏رقیبی در مقابل «عدالت خواهی» مورد نگرش قرار داد. ‏</p>
<p>بنابراین، مراد من از «نوآوری» در زمینه دموکراسی خواهی، هم فراتر ‏رفتن از سطح کلیات گفت‌مانی به سطح مباحث و تفسیرهای خاص ‏دموکراسی و دیگر، یافتن عامل‌هائی اجتماعی است که بتوانند به ‏زمینه‌سازی و نهادسازی برای امر دموکراسی بپردازند.</p>
<p>مثلا، چرا ایران را ‏آماده (و یا احیانا‎ ‎غیر آماده) پیشبرد یک پروژه دموکراتیک می‌دانیم. ‏استدلال‌های بنیادین ما کدامند؟ و بالاخره، از فرصت‌ها و ظرفیت‌های بسیار ‏اندک موجود چگونه می‌توان فرآیند دموکراتیک سازی را آغاز کرد.‏</p>
<p><strong><br class='autobr' />
زمینه‌ها و الزامات چنین نوآوری‌یی چیست؟ به نظر می‌رسد نقد اشکال ‏قبلی کنشگری و طراحی راهکارهای جدید را بتوان مبنای این نوآوری ‏دانست، اگر اینگونه است مسیر چنین آسیب‌شناسی حساسی را چگونه ‏ترسیم می‌کنید؟ ‏</strong></p>
<p>بله، طبعا زمینه چینی برای یک نوآوری محتاج نقد تلاش‌هائی است که در ‏چند دهه اخیر صورت گرفته اند. نقدهای بسیاری بر حرکت اصلاح طلبی ‏حکومتی نوشته شده اند. اما اکثر آنها از منظر دموکراسی خواهی و یا حقوق ‏شهروندی به نقد ننشسته اند.</p>
<p>مثلا عنوان کرده اند که آنها ضعیف عمل کرده ‏اند، یا آقای خاتمی مرد این میدان نبوده و یا آنها پیوندهای گوناگونی با ‏اقتدارگرایان داشته اند و نظائر آن. اینها البته درست هستند ولی ضعف ‏دموکراسی خواهی را در میان اصلاح طلبان ترسیم نمی‌کند.</p>
<p>احتیاج به نقدی ‏منسجم هست که ضعف دموکراسی خواهی آنها را بطور مشخص بیان کند. ‏در عین حال، ما هنوز با دیدگاه‌های سکولار مارکسیستی، ملی گرایی ‏افراطی و نظائر آن در مورد دموکراسی به بحث نظری ننشسته ایم. ‏</p>
<p>اگر باور داشته باشیم که پیشبرد دموکراسی در ایران نیازمند دو عنصر ‏است: نیروهای جامعه مدنی دموکراسی خواه و، همچنین، جناحی از ‏حکومتگران که با نظام دموکراتیک قهر نباشند و منافع آتی خود را در آن ‏متحقق ببینند؛ در آن صورت، تحول فکری – برنامه ای اصلاح طلبان یک ‏ضرورت جدی برای جامعه ما است. البته در چند سال اخیر، شاهد آغاز ‏چنین مبحثی در میان شماری از شخصیت‌های کلیدی اصلاح طلب بوده‌ایم. ‏این امر را باید به فال نیک گرفت. ‏</p>
<p><strong>شما در بخشی از مقاله‌تان اشاره می‌کنید که «مبارزات مدنی و مسالمت‌آمیز ‏مردم ایران برای دگرگونی‌های ساختاری از دل چالش‌گری نیروهای جامعه ‏مدنی بیرون می‌آید». آیا می‌توان از این گزاره نتیجه گرفت که ما برای ‏ایجاد نوآوری در روند فعالیت سیاسی و بهبود حرکت ‏دموکراسی‌خواهانه‌مان نیازمند نوعی «جنبش اجتماعی» هستیم؟ اگر پاسخ ‏مثبت است چه فرد یا افرادی باید در راستای ایجاد و تقویت این جریان ‏فعالیت کنند؟ نقش نهادها و فعالان مدنی در پیدایش این نوآوری چگونه ‏است؟ ‏</strong></p>
<p>طبیعی است که برای قوام گرفتن حرکت دموکراسی خواهانه ما محتاج ‏عامل‌هائی انسانی هستیم که مولد انرژی فرهنگی - اجتماعی - سیاسی باشند. ‏نه دولت‌های خارجی می‌توانند ایران را دموکراتیزه کنند و نه نخبگان در ‏قدرت (ولو آن که دموکرات هم شوند) به تنهائی. بار اصلی این تلاش ‏تاریخی را می‌باید گروه‌های اجتماعی و جنبش‌های آنها حمل کنند.</p>
<p>ممکن ‏است هر یک از این «خُرده جنبش»ها به تنهائی حامل نقشه راه کامل نباشند. ‏اشکالی ندارد. موفقیت، ولو نسبی، هر یک از آنها، می‌تواند انگیزه، انرژی، ‏فکر، برنامه و امید به آینده، برای دیگران ایجاد کند. رابطه میان افراد، ‏شخصیت‌ها، و جنبش‌ها از پیش قابل پیش بینی نیست.</p>
<p>برخی جنبش‌ها ممکن ‏است از شخصیت فره مندی بهره گیرند. دیگران ممکن است تلاش خود را ‏جمعی تر ارائه دهند و شخصیت‌ها، بتدریج، در جای خود قرار گیرند. به هر ‏حال، آغاز جنبش‌ها، همیشه محتاج هدایت و خلاقیت شماری از افراد ‏باتجربه تر و آگاه تر است. ‏</p>
<p>هر یک از خرده جنبش‌ها در ابتدا برای کسب حقوق شهروندی معین و ‏مشخصی به میدان می‌آیند: زنان، معلمان، کارگران، اقلیت‌های قومی، ‏دانشجویان، هنرمندان. طبعا موفقیت نسبی هر یک از آنها در نهادینه کردن ‏حقوق حقه شان یک نوع پایه ریزی برای دموکراسی ریشه ای است.</p>
<p>ولی ‏موانع کار و تجربه مشترک این خرده جنبش‌ها، به آنها می‌آموزد که، در ‏نهایت، بدون تشکیل یک جنبش فراگیر، یا «جنبش رنگین کمانی» و یا ‏‏«جنبش جنبش‌ها» موفقیت‌های جدی به دست نخواهد آمد. یعنی دموکراسی ‏در ساختارهای سیاسی و حقوقی ریشه نخواهد گرفت.‏</p>
<p><strong>چالش‌ها و موانع پیش روی مهندسی شیوه‌های نو یا آن طور که شما ‏می‌گویید «نوآوری» در راه مبارزه برای استقرار دموکراسی در جامعه ‏ایرانی کدامند؟ ‏</strong></p>
<p>عمده‌ترین موانع دموکراتیک سازی در ایران، به ترتیب عبارتند از ‏ساختارها و مناسبات سلطه، از نهادهای حکومتی بگیریم، تا نهادهائی که ‏ناظر بر مناسبات میان شهروندان هستند، نظیر خانواده و مناسبات قومی. به ‏هر رو، حکومت‌ها در ایران، از حیث تاریخی، کمترین تأثیر را از ‏دموکراسی گرفته اند.</p>
<p>رانت نفتی هم مزید بر علت شده و نقش استبدادی و ‏اقتدار حکومتی را تقویت کرده است. دموکراتیک سازی، البته، از حکومت ‏آغاز می‌کند ولی نمی‌تواند نسبــت به سایـر حیطه‌های اجتماعی بی تفاوت ‏باشد. ‏</p>
<p>دوم، از ارزش‌ها و گفتمان‌های فرهنگی‌مان باید صحبت کنیم که هنوز ‏سنخیت چندانی با مبانی دموکراسی ندارند. البته اخیرا تکان‌هائی خورده‌اند و ‏از قدرت مشروعیت بخشی شان در تحکیم مناسبات سلطه و نابرابری کاسته ‏شده ولی هنوز محتاج پالایش فرهنگی در سطحی گسترده هستیم.</p>
<p>فرهنگ ‏سیاسی هم به همین ترتیب کارکرد دارد. هنوز مفاهیم کهن در این فرهنگ ‏سیاسی حضوری قابل ملاحظه دارند: فرادستی تکلیف (در برابر حق)، ‏تفسیرهای جنگ سردی از «استقلال ملی»، آمریکاستیزی، ریش‌سفیدی و ‏چانه‌زنی (در برابر مذاکره و مصالحه)، زن‌ستیزی، تبعیض‌گری علیه ‏برخی مذاهب و اقوام، دیگرنمایی و عدم شفافیت، توهم توطئه، عدم ‏همکاری، و بسیاری دیگر. اینگونه فرهنگ مسلما مانعی در برابر شکل‌‏گیری مفهوم «شهروند»، «حق» و «دموکراسی» خواهد بود. ‏</p>
<p>مشکل زمانی مضاعف می‌شود که روشنفکران هم نتوانند خود را از شر ‏چنین سنت‌هایی رها سازند. بخش قابل توجهی از روشنفکری ما، بویژه در ‏نسل‌های مسن‌تر، هنوز با بسیاری از این مفاهیم تصفیه حساب جدی نکرده ‏است. ‏</p>
<p>به گمان من، شبکه‌های جنبشی که حول احقاق حق و ضدیت با هر نوع ‏تبعیض (ولو در سطحی محدود) درگیر پراتیک شوند هم فرهنگ را متحول ‏می‌سازند و هم مناسبات اجتماعی را. تغییر ارزش‌های فرهنگی هم محتاج ‏کار فکری است و هم باید در پراتیک اجتماعی بازتاب پیدا کند. ‏</p>
<p><strong>آیا مصداقی هم برای این موضوع در ذهن دارید؟ اساسا آیا هیچ کنشگری ‏اجتماعی وجود دارد که توانسته تا این حد در راه تغییر مناسباتی که از ‏آن‌ها سخن گفتید قدم بردارد و نوآور باشد؟</strong> ‏</p>
<p>در حال حاضر کمپین برای یک میلیون امضاء یکی از بهترین مصداق‌های ‏چنین تلاشی است. نوآوری در بسیاری از عرصه‌های فعالیتی آن بچشم ‏می‌خورد. از آنجا که به برابری حقوقی نظر دارد می‌توان آنها را ‏دموکراتیک، برابری طلب، اصلاح گر، مسالمت آمیز، ضد تبعیض و ‏جنبشی خواند. شکل سازماندهی آن غیر متمرکز و منعطف است؛ شخصیت ‏محور نیست و از تمامی فضاها و امکانات موجود استفاده بهینه می‌کند تا ‏پیام خود را به گوش جامعه برساند.‏</p>
<p><strong>ایجاد فضایی جهت گفت و گوی باز، دموکراتیک، عقلانی و اثربخش و در ‏کنار آن نقد، گفتگو، تعامل و طراحی مجدد بر پایه یک کار گروه مطالعاتی ‏میان نیروهای تحولخواه ایرانی (از تمامی طیف‌ها) چه تأثیری بر ‏شکل‌گیری نوآوری سیاسی خواهد داشت؟ ‏</strong></p>
<p>روشنفکری سیاسی دموکرات ایران از گفتمان اصلاح طلبی (حکومتی) ‏عبور کرده است ولی هنوز جا پای خود را درون یک گفتمان دموکراتیک ‏بدیل متکی بر حقوق شهروندی مستحکم نساخته است. به یک معنی آن را ‏در یک دوران گذار می‌توان فرض کرد که بیشتر پسا اصلاح‌طلب ‏Post – ‎Reformist)‎‏) است تا هر چیز دیگری.</p>
<p>ولی این پسا اصلاح طلبی سرانجام، ‏می‌باید حول دموکراسی خواهی شهروند مدار آرام گیرد و خود را تعریف ‏کند. برای این کار روشنفکران، از سوئی می‌باید از آخرین روندها و ‏تحولات جامعه غافل نباشند و از آنها درس گیرند.</p>
<p>از سوی دیگر، نیاز ‏مشخص به پراتیک نظری و مطالعاتی وجود دارد. من هم بر این باورم که ‏یک گفتگوی سازمان یافته، منظم و هدفمند حول موضوع پیشبرد فرآیند ‏دموکراسی در ایران یک ضرورت غیر قابل انکار است. شاید در ابتدای ‏کار، یک توافق اولیه روی موضوع یک پیش شرط لازم باشد.</p>
<p>پیشبرد و ‏ادامه بحث بسیار آسان تر از شروع و برنامه ریزی برای آن است. ‏ارتباطات شبکه ای و اینترنتی بحث و گفت‌وگو میان طیف‌های مختلف را ‏بسیار تسهیل کرده است. موانع این امر بیشتر ذهنی و درونی است. در واقع ‏باید «چشم‌ها را شست».</p>
<p><i>ادامه دارد...</i></p>
<p><a href="http://zamaaneh.com/idea/2008/11/post_426.html" class='spip_out' rel='external'>رادیو زمانه</a></p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=3181 by HTTrack Website Copier/3.x [XR&CO'2014], Sat, 17 May 2025 03:07:48 GMT -->
</html>

