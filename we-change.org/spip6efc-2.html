<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=8468 by HTTrack Website Copier/3.x [XR&CO'2014], Sat, 17 May 2025 17:32:38 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 8468
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article8468</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">تاکید چندین باره وزیر علوم بر اسلامی سازی دانشگاه ها: « با جدیت ادامه خواهد داشت» </h1>
				
				<!-- finde_surligneconditionnel-->

				<p><small>دو شنبه7 شهریور 1390</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>دانشجو نیوز: در ادامه تاکید و پافشاری مقامات سیاسی و دانشگاهی ایران بر اسلامی کردن دانشگاه ها و متعاقب آن اجرای طرح تفکیک جنسیتی، تک جسنیتی نمودن دانشگاه ها، تغیراتی در منابع درسی دانشگاه ها و برخورد با پوشش دانشجویان، کامران دانشجو، وزیر علوم دولت ایران از تداوم طرح اسلامی کردن دانشگاه ها سخن گفته و افزوده است:« اسلامی کردن دانشگاه ها با جدیت ادامه خواهد داشت.»</p>
<p>به گزارش دانشجونیوز، به دنبال اعمال محدودیت های گسترده برای دانشجویان که مقامات وزارت علوم ایران آن را «اسلامی سازی دانشگاه ها» نامیده اند، کامران دانشجو، وزیر علوم که پیشتر از تصویب و اجرایی پروژه های دانشگاهی دولت نظیر طرح جداسازی پسران و دختران، ممانعت از ورود همه دختران قبول شده در آزمون ها به دانشگاه ها، ارتباطات گسترده حوزه های علمیه و دانشگاه ها و دهها طرح دیگر سخن به میان آورده بود، در آخرین اظهاراتش از تداوم این طرح ها سخن گفته و با اشاره به اینکه «بازنگري ۴۰۰ سرفصل رشته‌هاي دانشگاهي و تدوين ۳۰ منبع درسي از جمله اقدامات انجام شده است» افزوده است:</p>
<p>«به دليل اهميت و جايگاه خاص علوم‌انساني تغيير محتوا و منابع دروس اين رشته‌ها در اولويت قرار گرفته است زيرا اين علوم هستند كه مسير علوم ديگر را مشخص كرده و با تعريفي كه از انسان مي‌دهند مسير تربيتي نسل آينده را روشن مي‌كنند.»</p>
<p>وزیر علوم ایران که در جمع "اساتید دانشگاه ها" سخنرانی کرده و خبرگزاری حکومتی "فارس" آن را پوشش داده، وی تنها افزایش ظرفیت و کثرت دانشجویان در دانشگاه را به عنوان عوامل موفقیت آمیز در سیاست های آموزشی جمهوری اسلامی ذکر کرده و افزوده است: «در سال ۱۳۵۷ تعداد ۱۷۵هزار نفر دانشجو در كشور مشغول به تحصيل بودند كه اين ميزان در سال ۱۳۹۰ به بيش از ۴ ميليون و يكصد هزار نفر افزايش يافته است.»</p>
<p>بحث افزایش ظرفیت در دانشگاه ها در حالی از سوی وزیر علوم به عنوان دلیلی بر پیشرفت آموزش در کشورشمرده شده که بسیاری از دانشگاه ها در ایران فاقد امکانات علمی و رفاهی بوده و دولت به اجبار تنها ظرفیت دانشگاه ها را بالا برده بدون آنکه به فکر کیفیت ان بوده باشد.</p>
<p>مطرح نبودن نام دانشگاه های ایران در ۵۰۰ دانشگاه برتر جهان شاهد دیگری بر بی کیفیتی و ناکارامدی طرح ها و سیاست های دولتی در دانشگاه ها بوده است.</p>
<p>کامران دانشجو در ادامه به جزئیات اسلامی کردن دانشگاه ها پرداخته و اضافه کرد: «اسلامي شدن دانشگاه دو ركن اساسي دارد يكي بعد ظاهري و مناسبات انساني و ديگري بعد محتواي دروس و منابع درسي به ويژه علوم انساني است كه البته بعد دروس و محتوا اساسي‌تر و مهمتر است و هر دو بعد بايد همزمان پيگيري شود زيرا بايد بين سيرت و صورت تناسب و هماهنگي برقرار باشد.»</p>
<p>وزیر علوم و فناوری ایران با اشاره به «گام‌هاي مهم در راستاي اسلامي كردن محتواي دروس دانشگاهي » به وضعیت پوشش در دانشگاه ها پرداخته و تأكيد كرد: « در اكثر دانشگاه‌هاي دنيا چگونگي نوع پوشش كه با ساده‌ترين پوشش‌ها در عرف همان جامعه مطابقت دارد در كتابچه‌اي درج شده است و بايد رعايت شود. در زمان ثبت‌نام به اطلاع رسانده مي‌شود و چه آنها كه قبول دارند و چه آنهايي كه اين مقررات مطابق سليقه آنها نيست موظف مي‌شوند و تعهد مي‌كنند آن را در طول تحصيل رعايت كنند و اگر در طول تحصيل از طرف فردي رعايت نشود طبق مقررات شامل برخوردهاي مقررات خاص آن دانشگاه مي‌شود.»</p>
<p>دانشجو در ادامه به رفع نگرانی های احمدی نژاد و دغدغه های مراجع تقلید پرداخته است. وی گفت : «اسلامي شدن دانشگاه‌ها یکی از برنامه‌هاي اصلي من در زمان اخذ رأي اعتماد از مجلس شوراي اسلامي بود و اين برنامه با جديت ادامه مي‌يابد و در اين راه از نظرات و راه‌كارهاي همه صاحب‌نظران استقبال مي‌كنيم تا هم نگراني‌هاي رئيس‌جمهور را رفع كنيم و هم با اجراي درست اين طرح دغدغه‌هاي مراجع تقليد را برطرف سازيم.»</p>
<p>منظور وزیر علوم از نگرانی های احمدی نژاد، همان نامه چندی پیش احمدی نژاد به دانشجو بود که در آن به تفکیک جنسیتی در دانشگاه ها اعتراض شده بود. پیشتر محمود احمدی نژاد با ارسال نامه ای به وزرای علوم و بهداشت با تشكيل كلاس‌ها و رشته‌هاي تك جنسيتي در دانشگاه‌ها به شدت مخالفت كرد. وی در نامه خود نوشته بود: «شنيده شده است كه در برخي دانشگاه‌ها، رشته‌ها و كلاس‌هاي تك جنسيتي بدون لحاظ تبعات اعمال مي‌گردد. ضروري است فوري از اين اقدامات سطحي و غير عالمانه جلوگيري شود.»</p>
<p>به زعم برخی از کارشناسان مخالفت احمدی نژاد منجر به توقف موقت اجرایی شدن این طرح شد اما شماری از نمایندگان مجلس و روحانیون همسو با حکومت به شدت با نامه وی مخالفت کردند.</p>
<p>همچنین آیت‌الله جعفر سبحانی، یکی از مراجع تقلید قم نیز در دیدار با جمعی از اعضای فراکسیون دانشگاهیان مجلس ایران عنوان کرده بود که مشکل فعلی دانشگاه‌های ایران در سه وجه متون درسی، فقدان اساتید اسلامی و تداخل جنسیتی خلاصه می‌شوند. آیت‌الله سبحانی، مهم‌ترین مشکل مراکز آموزش عالی کشور را تداخل جنسیتی برشمرده و خواهان اصلاح علوم انسانی در دانشگاه‌ها نیز شده بود.</p>
<p>گفته می شود بحث اسلامی‌ کردن دانشگاه‌ها موضوع تازه‌ای در جمهوری اسلامی نیست اما این بحث با روی کار آمدن دولت دهم و تصدی وزارت علوم توسط کامران دانشجو بیش از پیش رواج یافته است. کامران دانشجو،در ماه‌های گذشته بارها بر تفکیک جنسیتی دانشگاه‌ها به منظور اسلامی شدن فضای آموزش عالی و قصد وزارت علوم بر تک جنسیتی کردن دانشگاه‌ها تاکید کرده است.</p>
<p>وی از جمله گفته که هیچ دانشگاهی حق برگزاری اردوهای مختلط را ندارد و دانشگاه‌ها باید کاری کنند تا دختران و پسران از آزمایشگاه‌ها، کارگاه‌ها، سالن‌های تشریح یا اتاق کامپیوتر در نوبت‌های جداگانه استفاده کنند</p>
<p>دانشجو در انتهای اظهاراتش به فضاي فعاليت اجتماعي و فرهنگي در دانشگاه‌ها اشاره کرده و مدعی شد: «آيين‌نامه كرسي‌هاي آزادانديشي زمينه فعاليت اجتماعي و فرهنگي دانشجويان و ارائه افكار و نظرات را در يك فضاي منطقي و سالم فراهم كرده است كه با رفع برخي نقاط ضعف موجود، اين آيين‌نامه فعاليت‌هاي دانشجويان در سال جديد رونق بيشتري خواهد گرفت.»</p>
<p>این ادعاهای وزیر علوم در حالی است که تمام تشکیل های منتقد دانشگاهی بدستور دولت تعلیق و تعطیل شده اند و بسیاری از فعالان آن با احکام قضایی و انضباطی روبرو شده اند.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=8468 by HTTrack Website Copier/3.x [XR&CO'2014], Sat, 17 May 2025 17:32:38 GMT -->
</html>

