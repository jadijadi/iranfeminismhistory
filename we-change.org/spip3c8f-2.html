<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=3514 by HTTrack Website Copier/3.x [XR&CO'2014], Sat, 17 May 2025 03:37:31 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 3514
			<br>
			<br>مسیر:<br> صفحه اول  &gt;  سایت نوشته ها
			<br>
			<br>لینک مستقیم:<span dir=ltr><br>/spip.php?article3514</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				<img class='spip_logo spip_logos' alt="" src="local/cache-vignettes/L143xH200/arton3514-b8590d54e.jpg?1747451107" width='143' height='200' />
				<p class="surtitre">گفت و گو با شیرین عبادی و دکتر ابراهیم یزدی</p>
				<h1 class="titre">کانون، سال ۸۳ مجوز گرفته است</h1>
				<p class="soustitre">رادیو زمانه / مریم محمدی</p>
				<!-- finde_surligneconditionnel-->

				<p><small>چهار شنبه2 بهمن 1387</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>افزایش فشارها بر کانون‏‌ها و نهاد‌های مدنی، به ویژه تلاش‌‏گران در زمینه‏‌ی حقوق بشر در ایران هر روز ابعاد نگران‌‏کننده‏‌تری به خود می‏‌گیرد.</p>
<p>پس از حمله به دفتر «کانون مدافعان حقوق بشر» در تهران و پلمب دفتر کانون، تحت عنوان «عدم کسب مجوز»، اجتماع و اخلال گروه‏‌های فشار در مقابل منزل و دفتر کار خانم شیرین عبادی، رییس کانون مدافعان حقوق بشر و همچنین دستگیری منشی کانون مدافعان حقوق بشر، خانم ژینوس سحابی، در هفته‌‏ی گذشته، در سایت‌‏های «فارس»، «مهر» و برخی دیگر از سایت‌‏های وابسته به اصول‌‏گرایان خبری مبنی بر تأسیس «کانون دانشجویی مدافعان حقوق بشر» منتشر شد.</p>
<p>از طرف دفتر روابط عمومی «کانون مدافعان حقوق بشر» هرگونه ارتباطی با چنین گروهی تکذیب و تذکراتی پیرامون استفاده از نام «کانون مدافعان حقوق بشر» داده شد.</p>
<p>به نظر می‏رسد این‏‌گونه برخوردها که هر‌از‌گاهی چهره‏‌های خاصی را بیشتر مورد توجه قرار می‌‏دهد، اکنون متوجه دکتر ابراهیم یزدی، دبیر کل «نهضت آزادی ایران» است.</p>
<p>در روند اقدامات برشمرده، جلسه‌‏ای که پنج‌شنبه‌ی گذشته در منزل آقای یزدی برای بزرگداشت «شصتمین سالگرد روز بین‏‌المللی حقوق بشر» تدارک شده بود، لغو شد و همچنین سایت «الف» ـ متعلق به جناحی از اصول‌گرایان ـ یک‌شنبه ۲۹ دی در خبر اول خود مدعی دیدار آقای دکتر ابراهیم یزدی با باراک اوباما، رییس جمهور منتخب آمریکا شد.</p>
<p>پیرامون این موارد، با خانم شیرین عبادی و دکتر ابراهیم یزدی گفت و گو کرده‌ام.</p>
<p><strong>خانم عبادی روز شنبه، ۲۸ دی در برخی سایت‏‌های داخل آمده بود که «کانون دانشجویی مدافعان حقوق بشر در ایران» در دانشگاه‏‌های داخل و خارج تشکیل شده است. می‌‏خواستم از شما، به عنوان رییس «کانون مدافعان حقوق بشر ایران»، سوال کنم که چه ارتباطی میان شما و این کانون دانشجویی وجود دارد؟</strong></p>
<p>تأسیس هر نهاد حقوق بشری را ستایش می‏کنم و به مناسبت تشکیل «کانون دانشجویی مدافعان حقوق بشر» به آن‌‏ها تبریک می‌‏گویم، برایشان آرزوی موفقیت می‏‏‌کنم و این را به فال نیک می‌‏گیرم. هر چقدر نهادهای حقوق بشر در کشور بیشتر باشند، حقوق بشر اعتلای بیشتری خواهد یافت.</p>
<p>اما، این نهاد جدیدالتأسیس هیچ‌‏گونه ارتباطی با «کانون مدافعان حقوق بشر» که افتخار ریاست آن را دارم و در تاریخ اول دی‌ماه به صورت غیرقانونی بسته و پلمب شد، ندارد.</p>
<p><strong>آیا بسته شدن کانون مدافعان حقوق بشر که به تازگی شاهد آن بودیم، می‏‌تواند با گشایش این دفتر تازه ارتباطی داشته باشد؟<br class='autobr' />
</strong></p>
<p>من از تأسیس هر انجمن و نهاد مردمی حقوق بشر استقبال می‏‌کنم. اما این‌که آیا هم‏‌زمانی این‏‌ها بر حسب تصادف بوده یا خیر، سوالی است که من نباید جواب بدهم، آن‌‏‏ها باید پاسخ بدهند.</p>
<p><strong>تا آن‏جایی که در اخبار منتشر می‏‌شد، بخشی از فعالیت‏‌های «کانون مدافعان حقوق بشر»، متوجه دفاع از دانشجویانی بود که به دلایل مختلف، مورد پیگردهای قضایی و حقوقی قرار می‌‏گرفتند. به این ترتیب، کانون مدافعان حقوق بشر رابطه‏‌ی گسترده‌‏ای هم با دانشجویان داشت. آیا از دانشجویانی که به دلایل حقوق بشری با کانون مدافعان ارتباط داشتند، کسانی را می‏‌شناسید که عضو «کانون دانشجویی حقوق بشر» باشند؟</strong></p>
<p>همان‏‌گونه که اشاره کردید، یکی از وظایف «کانون مدافعان حقوق بشر» دفاع از دانشجویانی بود که اخطار می‌‏گرفتند، معلق می‌‏شدند یا از دانشگاه اخراج می‌‏شدند و یا این‌‏که به زندان می‌‏رفتند.</p>
<p>در تمامی این سطوح، وکلا به میدان می‏آمدند و از دانشجویانی که از ما درخواست کمک کرده‏ بودند، حمایت می‌‏کردند. تعداد بسیاری زیادی از دانشجویان، به این صورت مورد حمایت کانون مدافعان حقوق بشر بودند.</p>
<p>در بین دانشجویانی که ما از آن‏‌ها دفاع کرده‌ایم، کسی در این کانون جدید نیست. ضمن این‌که اگر بعدها هم این‏‌ها به کانون جدید بروند، دلیل بر ارتباط ارگانیک ما با این سازمان جدید نخواهد بود.</p>
<p><strong>علت پلمب شدن دفتر کانون مدافعان حقوق بشر، عدم کسب مجوز از ماده‏‌ی ۱۰ احزاب ذکر شده، ولی گویا این مجور آن‏‌طور که بعدها در اخبار خواندم، کسب شده است. آیا همین‏‌طور است؟</strong></p>
<p>ما به «کمیسیون ماده‌‏ی ۱۰ قانون احزاب» رفتیم و خوشبختانه تأسیس کانون و صدور پروانه‌‏ی فعالیت برای ما، به تصویب کمیسیون هم رسید و سخنگوی کمیسیون در هفدهم فروردین ۱۳۸۳، موافقت کمیسیون را رسماً اعلام کرد.</p>
<p>این خبر را می‏توانید در آرشیو خبرگزاری‏‌ها، از جمله خبرگزاری‌‏های «مهر» و «ایرنا»، به تاریخ ۱۷ فروردین ۱۳۸۳ پیدا کنید.</p>
<p>واقعیت هم همین است. حداقل در آرشیو خبرگزاری «مهر» به تاریخ هفدهم فروردین ۱۳۸۳، چنین خبری را می‏خوانیم. در این خبر آمده است: «به گزارش خبرگزاری مهر، در آخرین جلسه‌‏ی «کمیسیون ماده‏‌ی ۱۰ احزاب»، تقاضای تأسیس «حزب آزادی‌‏خواهان»، «انجمن دفاع از حقوق زنان»، «سازمان زنان ایران» تصویب شد. در این جلسه همچنین موضوع صدور پروانه برای «مجمع فرهنگیان ایران اسلامی»، «کانون مدافعان حقوق بشر»، انجمن خلیفه‌‏گری یکی از اقلیت‌‏های مذهبی و «حزب اعتلای اسلامی لرستان» نیز به تصویب رسید».</p>
<p><strong>از خانم عبادی در مورد پیشنهاد دیگر همکار ایشان، آقای احمدی، مبنی بر این‌که چرا کانون مدافعان حقوق بشر را به عنوان یک کانون صنفی ثبت نمی‌‏کنند، پرسیدم</strong>.</p>
<p>صحیح‌‏ترین کار قانونی را انجام دادیم. ما صنف که نیستیم، با صنف خیاط، شیرینی‌‏فروش یا کفاش فرق داریم. ما یک نهاد مردمی هستیم و چون برخی از اظهار نظرهای ما می‌‏توانست درون مسایل سیاسی قرار بگیرد (مثل اظهار نظر راجع به قانون نظارت استصوابی و انتخابات)، بنابراین، سراغ کمیسیون ماده‌‏ی ۱۰ قانون فعالیت احزاب و جمعیت‏‌ها رفتیم که در این حیطه هم اگر خواستیم اظهارنظری کنیم، مورد عتاب و خطاب برخی قرار نگیریم که «اظهار نظر شما وارد مسایل سیاسی شده است.»</p>
<p><strong>با توجه به این دلایل مستندی که شما دارید، آیا اخبار خوبی در مورد بازگشایی کانون دارید؟</strong></p>
<p>خیر، فعلاً خیر.</p>
<p><strong>به این ترتیب، افق آینده را چگونه می‏بینید؟</strong></p>
<p>افق آینده زمانی روشن خواهد شد که دولت جمهوری اسلامی به قوانینی که خود وضع کرده، احترام بگذارد. هرچند ما به عنوان حقوق‌‏دان مستقل، ممکن است اعتراضاتی هم به برخی از قوانین داشته باشیم، اما تا زمانی که قانون قانونیت دارد، احترام می‏گذاریم و امیدواریم برخی از کارمندان دولت هم احترام بگذارند و خودشان را بالاتر از قانون ندانند.</p>
<p><strong>در مورد اخباری که در آغاز توضیح دادم، با آقای دکتر ابراهیم یزدی، گفت و گو می‏کنم.</strong></p>
<p><strong>آقای یزدی، سایت «الف» در ایران، یک‌شنبه ۲۹ دی‌ماه ضمن انتشار خبر انتخاب شدن آقای ولی‏رضا نصر به سمت مشاور آقای اوباما در مسایل خاورمیانه، از دیدار آقای اوباما با خانم هاله‏ اسفندیاری، آقای نصر و از جمله شما، خبر داده است. با توجه به این‌که ظاهراً از زمان انتخاب ‏آقای اوباما، شما در آمریکا نبوده‏اید، مبنای انتشار چنین خبری چیست؟</strong></p>
<p>والله، نمی‌‏دانم سایت «الف» وابسته به کدام گروه است. نه تنها از وقتی آقای اوباما انتخاب شده‌‏اند، بلکه خیلی جلوتر از آن، نزدیک به نه ماه پیش (فروردین‌ماه) از آمریکا برگشته‏ام. بعد از آن هم به آمریکا نرفته‌‏ام و هیچ ملاقاتی نداشته‌‏ام.</p>
<p><strong>فکر می‌‏کنید زمینه‌‏ی انتشار چنین اخباری در مورد شما چیست؟</strong></p>
<p>آن‏‌ها یا بی‌‏اطلاع هستند، یا مغرض. من الان در ایران هستم، آمریکا هم نبوده‌‏ام، با آقای اوباما هم هیچ دیداری نداشته‌‏ام.</p>
<p><strong>به چه دلیل جلسه‌‏ی روز پنج‌شنبه که در منزل شما برای بزرگداشت «روز حقوق بشر» تدارک شده بود، لغو شد</strong>؟</p>
<p>بزرگ‏ترین دلیلش این بود که نیروهای انتظامی به ما اطلاع دادند جلوگیری خواهند کرد و به ما اخطار دادند. ما هم چون قصد درگیری نداریم، از مهمانانمان عذر خواستیم و گفتیم وقت دیگری برای تجلیل از کسانی که در زمینه‌‏ی حقوق بشر در ایران فعال بوده‏اند و هستند، خواهیم گذاشت.</p>
<p><strong>با توجه به این‌که به نظر می‏‏آید این محدودیت‏ها در ایران افزایش پیدا کرده باشد، فکر می‏کنید آیا دولت در مورد فعالیت‌‏های جامعه‏ی مدنی به تفسیر جدیدی رسیده است؟</strong></p>
<p>نمی‏دانم توجیه آن چیست، اما آقایان صحبت از براندازی نرم می‏‌کنند و از هر حرکتی می‌‏ترسند که تبدیل به حرکت گسترده‏‌ای بشود. با توجه به چنین نگرانی‌‏هایی که دارند، جلوی هر حرکتی را می‌‏‏گیرند.</p>
<p><a href="http://zamaaneh.com/special/2009/01/post_712.html" class='spip_out' rel='external'>رادیو زمانه</a></p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=3514 by HTTrack Website Copier/3.x [XR&CO'2014], Sat, 17 May 2025 03:37:33 GMT -->
</html>

