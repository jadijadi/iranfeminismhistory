<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=2459 by HTTrack Website Copier/3.x [XR&CO'2014], Sat, 17 May 2025 02:01:25 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 2459
			<br>
			<br>مسیر:<br> صفحه اول  &gt;  سایت نوشته ها
			<br>
			<br>لینک مستقیم:<span dir=ltr><br>/spip.php?article2459</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				<img class='spip_logo spip_logos' alt="" src="local/cache-vignettes/L200xH134/arton2459-9f3208ae4.jpg?1747343210" width='200' height='134' />
				<p class="surtitre">گفت و گو با طاهره رحیمی دبیرکل جامعه فاطمیون </p>
				<h1 class="titre">چندهمسری به تلخی مرگ است</h1>
				<p class="soustitre">روزنامه سرمایه / فریده غائب</p>
				<!-- finde_surligneconditionnel-->

				<p><small>سه شنبه8 مرداد 1387</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>طاهره رحیمی دبیرکل جامعه فاطمیون به محض شنیدن نام لایحه خانواده خیلی فوری می گوید: «من نظری متفاوت از دیگران دارم.» او به عنوان یک زن ، چندهمسری را می پذیرد و معتقد است ایران کنونی در شرایط اضطرار و مازاد جمعیت زنان آماده به ازدواج قرار دارد که ازدواج مجدد مردان تنها راهکار حل این پدیده است.</p>
<p><strong> به تازگی کلیات لایحه حمایت از خانواده در کمیسیون قضایی مجلس به تصویب رسیده است. موضع شما به عنوان دبیرکل جامعه اسلامی فاطمیون در برابر این لایحه چیست؟</strong></p>
<p>ما جلسات مختلفی را در احزاب زنان تشکیل داده ایم اما من درباره این لایحه نظری متفاوت از دیگران دارم. به نظر من لایحه خانواده نیاز به تکمیل شدن دارد اما این به معنای کنار گذاشتن اش نیست. من با کلیات لایحه حمایت از خانواده موافقم.</p>
<p><strong>ماده بحث برانگیز 23 این لایحه که می گوید مرد بدون اجازه همسر اول به شرط تمکن و اجرای عدالت می تواند ازدواج مجدد داشته باشد جزء کدام مواد این لایحه است؟ یعنی شما موافق این ماده هستید یا مخالف؟</strong></p>
<p>من با کلیاتش موافقم اما نیاز به اصلاحات دارد. اصلاً در اسلام بحثی به نام رضایت زن اول نداریم این بحث در اسلام زمانی مطرح شد که مرد قصد ازدواج با برادرزاده یا خواهرزاده همسرش را داشت که به خاطر مساله صله ارحام و مشکلات بعدی آن اسلام رضایت زن اول را شرط قرار داد وگرنه رضایت زن اول در بقیه موارد وجود نداشت.</p>
<p><strong>از حرف شما می توان اینگونه برداشت کرد که به عنوان موافقان اجرای ماده 23 لایحه خانواده نیازی به اجازه همسر اول برای ازدواج مجدد نیست.</strong></p>
<p>حتی اگر تمام عالم را به زن بدهند باز هم زن نمی تواند بپذیرد که شوهرش همسر دیگری اختیار کند چرا که این خلاف فطرت زن است. من معتقدم رضایت زن چه باشد و چه نباشد نه عقلی است و نه شرعی. ماده 23 که شرط رضایت زن را برداشته قانون بهتری است چرا که اگر قرار بر اجرای ازدواج مجدد باشد با مشت و لگد و زور هم که شده زن را مجبور به دادن رضایت می کنند پس رضایت زن معنا و مفهوم ندارد. قانون فعلی می گوید اگر مردی بدون رضایت همسرش ازدواج مجدد کند به شش ماه زندان محکوم می شود. حرف من این است که آیا این شش ماه حبس به نفع خانواده است؟</p>
<p><strong> اگر این طور است که شما می گویید پس چرا اصلاً رضایت همسر برای ازدواج مجدد مرد در قانون فعلی نوشته شده است؟</strong></p>
<p>رضایت زن برای جلوگیری از ازدواج های زیرزمینی و قربانی نشدن هزاران کودک است. شما هم خوب می دانید که الان در جامعه این گونه ازدواج ها وجود دارد و نمی توانیم چشم مان را ببندیم و بگوییم ازدواج های زیرزمینی وجود ندارد.</p>
<p><strong> چگونه است که از یک طرف شما موافق برداشتن شرط رضایت همسر اول برای ازدواج مجدد هستید و از طرفی می گویید رضایت زن اول به خاطر جلوگیری از ازدواج های زیرزمینی است؟</strong></p>
<p> با قانونی شدن ازدواج مجدد ازدواج های زیرزمینی کاهش می یابد چرا که زن ترجیح می دهد رابطه اش رسمی و آشکار باشد. خداوند در ازدواج مجدد استطاعت مرد را تاکید کرده است. نقصی که در قانون ما وجود دارد توجه بیشتر به استطاعت مالی است در حالی که استطاعت معنوی و عقلی و جسمی هم باید احراز و عدالت نیز اجرا شود. به نظر من قانونی کردن این ماده از بحران تعداد زنان آماده به ازدواج که در سنین 30 تا 45 ساله اند جلوگیری می کند.</p>
<p><strong> یعنی شما معتقدید زنان 30 تا 45 ساله آماده به ازدواج در ایران با بحران مواجهند؟</strong></p>
<p> بله جمعیت آنها بسیار زیاد است. طبق آمار یک میلیون و 700 هزار زن اضافه آماده به ازدواج در کشور داریم و همین امر ایران را در شرایط اضطراری قرار داده که تنها راه حلش ازدواج مجدد قانونمند است.</p>
<p><strong> اما مریم بهروزی دبیر جامعه زینب در نامه اش به مجلس با استناد به آمارهای رسمی مرکز آمار در نامه ای اعلام کرده است در برابر هر هزار دختر هزار و 113 پسر وجود دارد. پس مبنای این آمار شما چیست؟</strong></p>
<p>شاید این آمار در سایر مقاطع سنی باشد اما همچنان می گویم که جمعیت زنان آماده به ازدواج در سنین 30 تا 45 ساله بسیار زیاد است و یک میلیون و هفتصد هزار نفر آنها بدون شوهرند.</p>
<p><strong>آماری که شما مطرح می کنید یک بحث قدیمی است و در این چند سال جمعیت شناسان زیادی بطلان آن را اعلام کردند.</strong></p>
<p> من معتقدم تعداد زنان آماده ازدواج نسبت به مردان بیشتر است چرا که در جنگ مردانمان به شهادت رسیدند. آمار مرگ و میر ناشی از حوادث موتور سیکلت در کشور سالیانه 9هزار نفر است و علاوه بر آن تصادفات را هم باید در نظر گرفت. پس میزان مرگ و میر مردان در سن ازدواج بسیار بیشتر از زنان در سن ازدواج است. باید بپذیریم این نوع ازدواج در جامعه انجام می گیرد پس اگر 10 مورد هم باشد برایش باید قانون نوشته شود و دولت موظف است این شرایط اضطراری را حل کند.</p>
<p><strong> آیا وظیفه دولت در حمایت از این زنان بی سرپرست به پیدا کردن همسری برای آنها محدود می شود و آیا فکر نمی کنید تامین معاش مهم ترین دغدغه این زنان است؟</strong></p>
<p> اشتباه نکنید مشکل این زنان مالی نیست. در سخنرانی اخیرم برای همسران شهدا به این نکته اشاره کردم که دولت برای آنها تسهیلات فراوانی گذاشته و زندگی آنها را تامین می کند. از نظر اقتصادی در رفاهند اما 90درصدشان به بیماری های عصبی مبتلا هستند و این همان حقوق عاطفی و جنسی است که به آن توجه نمی شود. پول دادن به زن بیوه کافی نیست همانطور که یک مرد نیاز جنسی دارد زن هم دارد پس چرا ما آنها را تحقیر می کنیم؟ همچنین ما نمی توانیم زنان بی همسر را رها کنیم تا فساد کل جامعه را بگیرد.</p>
<p><strong>نتایج یک تحقیق که در گردهمایی اخیر وزارت کشور عنوان شد یکی از ویژگی های جدید روسپیگری در ایران را ورود زنان شوهردار به این مساله می داند. آیا با این وجود شما بر این تصورید که واقعاً زنان بی همسر جامعه را فاسد می کنند؟</strong></p>
<p> بله زنانی هستند که شوهر دارند اما کارهای دیگری هم می کنند. منظور من از زنان بی همسر زنانی است که در خیابان پرسه می زنند و ولگردی می کنند اگر این زنان کانون خانواده داشته باشند قطعاً از این کارها نمی کنند. اسلام جزء را فدای کل کرده است. من معتقدم ازدواج مجدد به تلخی مرگ است. ازدواج مجدد به لحاظ روحی خانواده را آسیب پذیر می کند اما همان مصلحتی که در مرگ نهفته است در ازدواج مجدد هم نهفته است و این به نفع زنان است.</p>
<p><strong>زنان در ازدواج مجدد چه نفعی می برند؟</strong></p>
<p>این شرایط اضطراری است که زن را مجبور به ازدواج مجدد می کند اگر نه کدام زن دوست دارد سرش هوو بیاورند یا خودش هوو شود؟ می پذیرم که چندهمسری ایده آل زن نیست اما از سر ناچاری و اضطرار مجبور می شود.</p>
<p><strong>اگر چندهمسری قانونی شود به نظرشما چنددرصد این نوع ازدواج ها از سر اضطرار خواهد بود؟</strong></p>
<p>جز در مواردی که عشق و عاشقی مطرح باشد و مواردی که با پول معامله می شود تمامی ازدواج های مجدد از سراضطرار است.</p>
<p><strong>منتقدان می گویند در دنیای واقعیت ازدواج های مجدد مردان معمولاً با زنانی جوان، زیبا و ... رخ می دهد در حالی که اگر مردی برای حمایت از زن این کار را می کند چرا با زن بیوه ای که سرپرست خانوار است و پنج فرزند هم دارد، ازدواج نمی کند؟</strong></p>
<p> باید ماده 23 این لایحه به قدری قانونمند شود که این مشکلات پیش نیاید. به این صورت که در کنار شرط استطاعت مالی، استطاعت معنوی، جسمی و عقلی احراز شود اینکه آیا مردی توانایی مدیریت و نگه داشتن چند زن را دارد یا نه. از طریق مصاحبه، مشاوره و پرس وجو از اطرافیان مرد اثبات انواع استطاعت ها امکان پذیر است.</p>
<p> <strong> شرط اجرای عدالت یکی از شروط ازدواج مجدد برای مرد است.ثابت کردن اجرای عدالت قبل از وقوع ازدواجی چطور امکان پذیر است؟</strong></p>
<p>منظور اسلام از عدالت همان عدالت ظاهری است یعنی اختصاص دادن وقت مساوی، محبت زبانی و رفاه برای همه زنان. یکی از نقص های ماده 23 هم این است که در اجرای عدالت باید مهریه زن اول به طور کامل پرداخت شود و اگر مهریه زن پایین بود یک دوم تمام اموالی که با مرد در طول زندگی به دست آورده است باید حق زن باشد.</p>
<p><strong> آیا در تقسیم احساس عشق و محبت هم می توان عدالت را اجرا کرد؟</strong></p>
<p>عدالت احساسی را نمی توان رعایت کرد اما فراموش نکنید که نگاه مرد با زن متفاوت است. زن نمی تواند همزمان دو نفر را دوست داشته باشد اما نگاه مرد به زن همانند عیال است مثل نگاه به فرزندان که همه را دوست دارد.</p>
<p><strong> اگر لایحه حمایت از خانواده از جمله ماده 23 با همین محتوا تصویب شود چه تبعاتی خواهد داشت؟</strong></p>
<p>مشکلات جامعه را حل نمی کند و آمار ازدواج های مجدد را بالا می برد چرا که ازدواج های بی در و پیکر نتیجه اش قربانی شدن زن اول و دوم است اما با قانونمند کردنش می توان جلوی ازدواج های نامناسب را گرفت چرا که امکان دارد مردانی که مستطیع نیستند ازدواج مجدد کنند اما باز هم معتقدم قانونمندی در هر شرایطی بهتر از بی قانونی است.</p>
<p><a href="http://sarmayeh.net/ShowNews.php?9991" class='spip_out' rel='external'>روزنامه سرمایه</a></p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=2459 by HTTrack Website Copier/3.x [XR&CO'2014], Sat, 17 May 2025 02:01:27 GMT -->
</html>

