<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=3952 by HTTrack Website Copier/3.x [XR&CO'2014], Sat, 17 May 2025 04:05:37 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 3952
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article3952</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">تحليل آماري قتل هاي سال گذشته در گزارش پليس آگاهي</h1>
				
				<!-- finde_surligneconditionnel-->

				<p><small>يكشنبه23 فروردین 1388</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p><strong>٤٢درصد قتل ها با سلاح سرد انجام گرفته است</strong></p>
<p><a href="http://www.parsine.com/pages/?cid=6568" class='spip_out' rel='external'>پارسینه</a> - معاون مبارزه با جرايم جنايي پليس آگاهي كشور، با اشاره به اين كه بهره گيري از سلاح سرد در وقوع قتل هاي سال ٨٧بيشترين سهم را به خود اختصاص داده است، از وقوع ٤٢درصدي قتل ها با استفاده از سلاح سرد در سال گذشته خبر داد. به گزارش ايسنا، سرهنگ رجبي ديروز در جمع خبرنگاران با بيان اين كه وقوع قتل در سال گذشته افزايش ١١درصدي داشته است كه در اين رابطه نسبت كشف قتل ها در سال گذشته در مقايسه با سال ٨٦، ١٠درصد افزايش را نشان مي دهد، گفت: ٨٦درصد قتل ها در سال گذشته توسط پليس كشف شد.</p>
<p><strong>٤٢درصد قتل هاي سال گذشته با استفاده از سلاح سرد به وقوع پيوست</strong></p>
<p>وي ادامه داد: بهره گيري از سلاح سرد، بيشترين نحوه وقوع قتل ها را در سال گذشته به خود اختصاص داد كه بر اين اساس، ٤٢درصد قتل ها با استفاده از سلاح سرد به وقوع پيوست كه اين ميزان نسبت به سال ٨٦تفاوت چنداني را نشان نمي دهد.</p>
<p>سرهنگ رجبي با بيان اين كه اختلافات و نزاع هاي آني، عامل تاثيرگذار در وقوع قتل است، ادامه داد: چاقوهاي نامتعارف به عنوان يك ابزار تكميل كننده اصلي از سوي مرتكبان به قتل مورد استفاده قرار مي گيرد كه در اين رابطه پليس همچنان منتظر است، بحث لايحه قانون ممنوعيت حمل، توزيع و فروش سلاح هاي سرد به صورت جدي در مجلس مطرح شود. معاون مبارزه با جرايم جنايي پليس آگاهي كشور، در ادامه سهم وقوع قتل با سلاح هاي گرم را ٢٥درصد عنوان كرد و افزود: نزاع و اختلافات خانوادگي بيشترين انگيزه قتل را به خود اختصاص داده است.</p>
<p>كاهش ٣درصدي وقوع قتل با انگيزه ناموسي و منكراتي در سال گذشته</p>
<p>وي با اشاره به كاهش نزديك به ٣درصد وقوع قتل با انگيزه ناموسي و منكراتي در سال گذشته، گفت: انگيزه سرقت در وقوع قتل ها نيز كاهش ٣درصدي را نشان مي دهد، اين در حالي است كه انگيزه اختلافات خانوادگي در وقوع قتل در سال ٨٧، ١٠درصد افزايش نسبت به سال ٨٦داشته است.</p>
<p><strong>قتل ٣٣درصد افراد توسط بستگان</strong></p>
<p>به گفته سرهنگ رجبي، سهم قتل توسط بستگان در سال گذشته نسبت به سال ٨٦تفاوت چنداني نداشته، به طوري كه اين نوع قتل ها ٣٣درصد از كل قتل هاي سال ٨٧را در بر گرفته است.</p>
<p>وي در ادامه با اشاره به اين كه سهم قتل زن توسط شوهر ١٦درصد و سهم قتل شوهر توسط زن نيز ٦درصد در سال گذشته بوده است، گفت: قتل زن توسط شوهر در سال ٨٧نسبت به سال ٨٦كاهش داشته و قتل مرد توسط زن، تفاوتي را در اين مدت نشان نمي دهد.</p>
<p><strong>١٢درصد، سهم فرزند كشي در سال گذشته</strong></p>
<p>وي افزود: سهم قتل توسط والدين در مجموع قتل هاي سال ٨٧، ١٢درصد و همچنين سهم والدين كشي نيز در اين مدت ١١درصد از مجموع قتل ها را به خود اختصاص داده است.</p>
<p>معاون مبارزه با جرايم جنايي پليس آگاهي كشور در ادامه از افزايش سه درصدي والدين كشي در سال گذشته خبر داد و افزود: ميزان وقوع قتل توسط والدين در سال ٨٧، يك درصد كاهش را نشان مي دهد.</p>
<p>به گفته وي، وجود ناهنجاري هايي همچون اعتياد به مواد مخدر در فرزندان از جمله انگيزه هايي است كه منجر به والدين كشي مي شود.</p>
<p>سرهنگ رجبي در رابطه با وقوع قتل هاي سريالي در سال ٨٧، گفت: پليس در رابطه با اين گونه قتل ها توفيقات مطلوبي داشته است، همچنين در سال گذشته قتل سازمان يافته اي بدين صورت كه كسي قاتل يا قاتلاني را براي وقوع چندين قتل اجير كند، در كشور رخ نداده است.</p>
<p><strong> <strong>ميانگين سني قاتلان در سال گذشته ٢٠تا ٣٠سال بوده است</strong> </strong></p>
<p>به گفته وي، ٢٣درصد مقتولان در سال گذشته، زن بودند كه اين ميزان نسبت به سال ٨٦تغييري نداشته است، همچنين ميانگين سني قاتلان نيز در سال گذشته ٢٠تا ٣٠سال بوده است.</p>
<p><strong>١٠تن از سارقان مسلح بانك در عمليات هاي پليس به هلاكت رسيدند</strong></p>
<p>معاون مبارزه با جرايم جنايي پليس آگاهي كشور، در ادامه از كاهش ١٥درصدي وقوع سرقت هاي مسلحانه در سال ٨٧، خبر داد و درصد كشف وقوع اين سرقت ها را ٨٣درصد عنوان كرد كه اين ميزان نسبت به سال ٨٦ افزايش هفت درصدي را نشان مي دهد.</p>
<p>وي درباره دلايل كاهش وقوع سرقت هاي مسلحانه در سال ٨٧نيز اظهار كرد: افزايش كيفي اقدامات پليسي، همچنين تجهيز اماكني همچون بانك ها به وسايل امنيتي در كاهش اين گونه سرقت ها تاثيرگذار بوده است.</p>
<p>سرهنگ رجبي افزود: حدود ١٠تن از سارقان مسلح بانك در عمليات هاي پليس به هلاكت رسيدند و نزديك به ٢٠باند مسلح سرقت توسط پليس متلاشي كه در اين رابطه نزديك به ٤٥سلاح جنگي كشف و ضبط شد.</p>
<p>وي افزود: وقوع سرقت هاي مسلحانه در كشور ٣٩درصد نسبت به سال ٨٦كاهش داشته و در سال گذشته ١٧فقره سرقت مسلحانه بانك در كشور رخ داده است.</p>
<p><strong>وقوع بيشترين آدم ربايي ها در استان هاي فارس و كرمان</strong></p>
<p>معاون مبارزه با جرايم جنايي پليس آگاهي كشور، ازكاهش ٦درصدي وقوع آدم ربايي در سال ٨٧، خبر داد و اختلافات ناشي از معامله مواد مخدر در استان هاي شرقي كشور را بيشترين انگيزه وقوع اين جرايم عنوان كرد.</p>
<p>وي افزود: در حال حاضر بالغ بر ٩٩درصد وقوع آدم ربايي در كشور توسط پليس كشف مي شود كه كشف ١٠٠درصدي آدم ربايي در سال ٨٨از جمله برنامه هاي پليس آگاهي كشور است، همچنين بيشترين آمار وقوع آدم ربايي در استان هاي فارس و كرمان طي سال گذشته بوده است.</p>
<p><strong>كاهش ٥درصدي وقوع جرايم تجاوز در سال گذشته</strong></p>
<p>سرهنگ رجبي در ادامه با اشاره به كاهش ٥درصدي وقوع جرايم تجاوز، اظهار كرد: نسبت كشف به وقوع تجاوزات در سال ٨٧، ٩٦درصد بوده كه اين آمار نسبت به سال ٨٦، افزايش هفت درصدي داشته است. وي روش اغفال و برقراري رابطه دوستي را از بيشترين شيوه و شگردهاي ارتكاب تجاوز در كشور عنوان كرد.</p>
<p>معاون مبارزه با جرايم جنايي پليس آگاهي كشور در پاسخ به سوال يكي از خبرنگاران درباره آخرين خبر درباره كاظم شفيعي نيز اظهار كرد: پليس يك پرونده جنايي را كه به نتيجه نرسيده مختومه نخواهد كرد و اين موضوع در حال حاضر مورد پي گيري پليس قرار دارد.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=3952 by HTTrack Website Copier/3.x [XR&CO'2014], Sat, 17 May 2025 04:05:37 GMT -->
</html>

