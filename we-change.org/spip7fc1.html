<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=4053 by HTTrack Website Copier/3.x [XR&CO'2014], Sat, 17 May 2025 04:05:37 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 4053
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article4053</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">گزارشی در باره نقض گسترده ، مستمر و برنامه ریزی شده حقوق  کارگران در سال 1387</h1>
				
				<!-- finde_surligneconditionnel-->

				<p><small>جمعه11 اردیبهشت 1388</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>به مناسبت روز جهانی کارگر</p>
<p>فعالین ایرانی دفاع از حقوق بشر در اروپا و امریکای  شمالی- به مناسبت 11 اردیبهشت  ( اول ماه می ) روز جهانی کارگر و در راستای انعکاس اخبار نقض گسترده ، مستمر و برنامه ریزی شده حقوق بشر در ایران ، « فعالین ایرانی دفاع از حقوق بشر در اروپا و امریکای شمالی » گزارش سالانه خود پیرامون وضعیت کارگران در ایران را به اطلاع عموم می رساند.</p>
<p>با توجه به سانسور حاکم بر مطبوعات و رسانه های خبری ایران و عدم مصونیت فعالین حقوق بشری ، سیاسی ، اجتماعی و فعالین جنبش های زنان ، دانشجویی و آزاد نبودن تشکلهای مستقل کارگری، طبیعتا این گزارش دارای کمبودهایی می باشد و نمی تواند در برگیرنده تمامی موارد نقض حقوق کارگران در ایران باشد.</p>
<p>این گزارش فاصله زمانی اول فرودین تا آخر اسفند 1387 را در بر می گیرد.</p>
<p>خلاصه گزارش به این شرح است:</p>
<p>•	ضرب و شتم			1 مورد</p>
<p>•	بازداشت ها 			52 مورد</p>
<p>•	احضار به دادگاه و یا نهادهای امنیتی           	29 مورد</p>
<p>•	بازجویی ها			8 مورد</p>
<p>•	محاکمات			11 مورد</p>
<p>•	احکام صادر شده توسط دادگاهها         	19 مورد</p>
<p>•	صدور قرار وثیقه جهت آزادی                	8 مورد</p>
<p>•	جلوگیری از اجرای مراسم	                    2 مورد</p>
<p>•	تجمعات اعتراضی			64 مورد</p>
<p>•	مرگ در حین کار			512 مورد</p>
<p>•	کودکان کار			1.700.000</p>
<p>•	عدم پرداخت حقوق         		448.223 نفر</p>
<p>•	اخراج از کار			66.534 مورد</p>
<p>در ارتباط با این گزارش چند نکته قابل ذکر است:</p>
<p>ـ در سال گذشته نقض گسترده حقوق کارگران در ابعادی وسیع ادامه داشت. بازداشت، بازجویی، محاکمه، صدور حکم زندان ، شلاق و محرویت از فعالیتهای صنفی مستقل فعالین کارگری همچنان ادامه دارد.</p>
<p>ـ مرگ کارگران به علت نبود امکانات ایمنی لازم در محیط کار افزایش یافته است.</p>
<p>ـ اخراج وسیع کارگران رسمی و قراردادی بدون برخورداری از مزایای قانونی تبديل به يک روند عمومی شده است. در تاریخ 25 فروردین رجبعلی شهسواری رئیس اتحادیه کارگری کارگران پیمانی و قرار دادی گفت: بیش از 50 هزار کارگر قرار دادی در سراسر کشور در روزهای آغازین سال 87 از کار اخراج شدند. همچنین محمد جهرمی وزیر کار و امور اجتماعی در تاریخ 24 آبان ماه اعلام کرد:253 هزار نفر کار خود را از دست داده اند. حسن صادقی معاون دبیرکل خانه کارگر در تاریخ 23 اسفند اعلام کرد: در چند ماه اخیر 330 هزار کارگر از کار اخراج شده اند و 90 در صد کارگران اخراج شده برای استفاده از مزایای حمایتی صندوق بیمه بیکاری محدویت دارند. بستن قرار دادهای روز مزدی توسط شرکتهای پیمانکاری و پرداخت حقوق کارگران با تاخیر بسیار زیاد، از دیگر مشکلات کارگران در سال گذشته بود.</p>
<p>ـ برخلاف قوانین (ILO) یک هیئت انتصابی از سوی وزیر کار و امور اجتماعی به جای نمایندگان واقعی کارگران ایران به جلسه سازمان جهانی کار (ILO) در ژنو اعزام گردیده است.</p>
<p>متن کامل گزارش وضعیت کارگران در ایران در سال 1387 به شرح زیر است:</p>
<p>بین المللی<br class='autobr' />
1 ـ سازمان عفو بین الملل، کنفدراسیون بین المللی اتحادیه های کارگری و فدراسیون جهانی کارگران حمل و نقل با انتشار اطلاعیه مشترک خطاب به مقامات ایرانی خواستار آزادی فوری و بدون قید و شرط محمود صالحی و منصور اسانلو شدند. در این بیانیه آمده است محمود صالحی یک زندانی وجدان است و نیازهای پزشکی دراز مدت دارد. این نهادها قبلا در روز 6 مارس از اعضای خود خواسته بودند برای آزادی محمود صالحی و منصور اسانلو تلاش کنند.(اخبار روز 5/1/87)</p>
<p>2 ـ رئیس حزب چپ سوئد طی نامه ای خطاب به محمود احمدی نژاد رئیس جمهور ایران نوشت: ما از وضعیت فرزاد کمانگر مطلع شده ایم، یک معلم و فعال حقوق بشر کرد بشدت مورد شکنجه قرار گرفته است. فرزاد کمانگر بدون هیچ شانسی برای دفاع در مقابل اتهامات نابجا به مرگ محکوم شده است. شیوه رفتار با مردم بشدت بی رحمانه و آزار گرایانه است و بر خلاف قانون و معاهدات بین المللی حقوق بشر است. ما قویا در مقابل رفتار بسیار ناعادلانه با فرزاد کمانگر معترض هستیم. او بایستی فورا آزاد شده و برای معالجات پزشکی به بیمارستان برده شود.(فعالان حقوق بشر در ایران 2/3/87)</p>
<p>3 ـ دبیر کل فدارسیون جهانی اتحادیه معلمان طی نامه ای خطاب به مقامات دولت ایران خواستار توقف حکم اعدام فرزاد کمانگر شده است . فدراسیون جهانی اتحادیه های معلمان بیش از 30 میلیون عضو را در 171 کشور نمایندگی می کند و دفتر مرکزی آن در بروکسل پایتخت بلژیک می باشد. (فعالان حقوق بشر در ایران 21/3/87)</p>
<p>4 ـ اولیا علی بیگی نایب رئیس کانون عالی شوراهای اسلامی کار که به نمایندگی از سوی وزارت کار در اجلاس سازمان بین المللی کار(ILO) شرکت کرده بود، اعلام کرد : امسال نیز مانند سالهای گذشته اعتراضاتی نسبت به ایران شد . در اجلاس امسال ایرادی به ایران گرفتند که مربوط به زندانی شدن منصور اسانلو و تشکل سندیکای کارگران شرکت واحد اتوبوسرانی تهران و حومه بود. در این اجلاس بیانیه ای علیه ایران در مورد زندانی بودن منصور اسانلو ، آزاد نبودن تشکلهای مستقل کارگری و اخراج فعالین سندیکایی امضا شد.(ایسنا 26/3/87)</p>
<p>5 ـ فدراسیون جهانی کارگران در بخش های صنایع کشاورزی، مواد غذائی، هتلداری، رستوران، توزیع مواد غذائی و تنباکو "آی یو اف" به نمایندگی از 373 اتحادیه کارگری و سندیکا در 121 کشور حمایت کامل خود را از مبارزه صنفی کارگران برای دریافت دستمزد، تشکیل سندیکا و حقوق مدنی شان اعلام کرد. دبیرکل این فدراسیون جهانی کارگران در نامه ای خطاب به کارگران شرکت نیشکر هفت تپه نوشت :  این حق همه کارگران است که آزادانه به سازمانهای کارگری بپیوندند و با کارفرمایان خود بطور دسته جمعی مذاکره کنند. این حق به علت اینکه در اسناد بین المللی حقوق بشر به رسمیت شناخته شده است به عنوان قانون بین المللی ضمانت اجرائی دارد. دبیر کل فدراسیون جهانی کارگران تائید کرد: هیچ شرکت، مدیر و دولتی نمی تواند کارگران را از این حق محروم کند. وی افزود: شما کارگران هفت تپه با ایجاد سازمان خود و مستقل از دولت، امکان دستیابی فعالانه به حقوقتان را فراهم کرده اید زیرا هر سازمان مستقلی، چالشی علیه خود کامگی است. مبارزه شما مبارزه ساده ای نیست اما من قول می دهم که شما از حمایت همه اعضای اتحادیه های کارگری این فدراسیون بهره مند خواهید بود. (رادیو فردا 12/4/87)</p>
<p>6 ـ در نود و هفتمین کنفرانس بین المللی کار(ILC) که با حضور نمایندگان کارگران، کارفرمایان و دولتهای 181 کشور عضو سازمان بین المللی کار (ILO) در شهر ژنو سوئیس برگزار گردید، کمیته آزادی انجمن آن سازمان پس از رسیدگی به شکایاتی که از سوی سازمان بین المللی کارفرمایان (IOE) در رابطه با دخالت دولت ایران در انتخابات کانون عالی انجمن های صنفی کارفرمائی ایران ارائه شده بود، با تصویب شورای حکام آن سازمان توصیه های محکمی را به دولت ایران ابلاغ نمود، که شامل موارد ذیل می باشد: 1. خودداری دولت از دخالت در امور داخلی تشکلهای کارفرمائی و نیز عدم مداخله در انتخاب آزاد نمایندگانشان و جلوگیری از مواردی که مغایر با اصول آزادی انجمن ها می باشد. 2. خود داری از نگاه جانبدارانه نسبت به یکی از تشکل های کارفرمائی در مقابل دیگر تشکل های کارفرمائی. 3. انجام اقدامات لازم جهت اصلاح قوانین و مقررات موجود به طوری که حق انتخابات نمایندگان تشکل های کارگری و کارفرمائی به شکلی آزاد و بدون ممانعت مسئولین دولتی تضمین شود. 4. انجام اقدامات فوری برای اصلاح قانون کار کشور به طوری که تضمین نماید اصول آزادی انجمن ها برای همه کارفرمایان و کارگران، حقوق شناخته شده ای می باشند. 5.انجام اقدام لازم جهت ثبت مجدد کانون عالی انجمن های صنفی کارفرمائی ایران و دادن تضمین نسبت به اینکه کانون عالی انجمن های صنفی کارفرمائی ایران بدون هیچ گونه اذیت و آزاری بتواند فعالیتهای خود را ادامه دهد. (دسترنج 25/4/87)</p>
<p>7 ـ کنگره اتحادیه های کارگری انگلستان طی نامه ای خطاب به محمود احمدی نژاد نسبت به صدور احکام دادگاهی بر علیه فعالان کارگری در ایران و همچنین نحوه برخورد با اتحادیه های کارگری اعتراض کرد. در این اطلاعیه همچنین نسبت به صدور احکام اعدام برای فعالان سیاسی-مدنی از جمله فرزاد کمانگر و دستگیری حسن قربانی و کاوه رستمی اعتراض نمودند. در پایان خواهان آزادی منصور اسانلو رئیس سندیکای اتوبوسرانی تهران و حومه، لغو حکم اعدام فرزاد کمانگر شده اند. (اخبار روز 5/6/87)</p>
<p>8 ـ استوارت هوارد دبیر کل فدراسیون بین المللی حمل و نقل، با انتشار بیانیه ای بازداشت علیرضا ثقفی را محکوم کرد.( رادیو فردا 7/6/87)</p>
<p>9 ـ پل مویست رئیس اتحادیه کارگران خدمات عمومی کانادا طی نامه ای به رئیس جمهور ایران اعلام کرد: اخبار مربوط به صدور احکام تازه زندان و شلاق علیه فعالین کارگری در ایران انزجار ما را برانگیخته است. سوسن رازانی، شیوا خیرآبادی، عبدالله خانی، سید غالب حسینی و خالد حسینی فعالان کارگری به زندان و شلاق محکوم شده اند. در این نامه همچنین درخواست شده که منصور اسانلو رئیس سندیکای کارگران شرکت واحد از زندان آزاد شود. در این نامه آمده است: ما از شما می خواهیم همه اتهامات و احکام علیه فعالین کارگری در ایران را پس بگیرید. (اخبار روز 11/6/87)</p>
<p>10 ـ فرد ون لی وون دبیر کل فدراسیون آموزش بین الملل که بیش از 30 میلیون معلم از 171 کشور در آن عضویت دارند، در نامه ای خطاب به محمود احمدی نژاد از سرکوب اعضای اتحادیه معلمان در ایران ابراز نگرانی عمیق کرد. وی در این نامه بازداشت و زندانی کردن 37 تن از معلمان و اعضای کانون های صنفی را که قصد شرکت در جلسه روز 26 شهریور را داشتند محکوم کرده است. نامبرده بازداشت فعالان حقوق معلمان را نقض حقوق بشر دانست.(رادیو فردا 3/7/87)</p>
<p>11 ـ اتحادیه جهانی معلمان با سی میلیون عضو در سراسر جهان، کنفدراسیون جهانی اتحادیه های کارگری و سازمان عفو بین الملل مشترکا خواستار لغو حکم اعدام فرزاد کمانگر شدند.(رادیو فردا 7/9/87)</p>
<p>12 ـ اتحادیه اروپا با انتشار بیانیه ای از وخیم شدن وضعیت حقوق بشر در ایران ابراز نگرانی کرده است .در این بیانیه اتحادیه اروپا از ایران خواستار لغو مجازات اعدام ، عدم برخورد با اقدام مسالمت آمیز و قانونی زنان مدافع حقوق بشر و فعالان صنفی و پایان دادن به فشارهای وارده بر آنها ، تضمین شرایط مناسب برای همه زندانیان ، از جمله مراقبت های پزشکی برای منصور اسانلو رئیس شرکت واحد اتوبوسرانی ، تضمین شرایط مناسب و قانونی بازداشت حسین درخشان وبلاگ نویس و اقدام برای آزادی این افراد شده است . در کنار 27 کشور عضو اتحادیه ، کرواسی ، مقدونیه ، مونته نگرو ، ایسلند ، صربستان ، نروژ ، اوکراین ، مولداوی و لیختن اشتاین نیز از وضعیت حقوق بشر در جمهوری اسلامی ایران ابراز نگرانی کرده و جزو امضاءکنندگان این بیانیه هستند .<br class='autobr' />
(رادیو فردا 1/10/87)</p>
<p>13 ـ اتحاد بین المللی در حمایت از کارگران ایران با ارسال نامه ای خطاب به رهبر و رئیس جمهور ، جمهوری اسلامی ایران دستگیری محسن حکیمی عضو کمیته هماهنگی برای ایجاد تشکل های کارگری و بیژن امیری کارگر خودروسازی و عضو هئیت کوهنوردی کارگران را محکوم کرد . در این نامه آمده است : ما ضمن محکوم کردن دستگیری این فعالین کارگری ، خواهان آزادی فوری و بدون قید و شرط محسن حکیمی و بیژن امیری هستیم و در این زمینه به سهم خود تلاش خواهیم کرد . تمامی فعالین کارگری دستگیر و زندانی شده از جمله منصور اسانلو و افشین شمس باید فورا آزاد گردند. (عصرنو 5/10/87)</p>
<p>14 ـ جولیا سوسا دبیر سندیکاهای آرژانتین طی نامه ای خطاب به محمود احمدی نژاد رئیس جمهور  جمهوری اسلامی ایران اعلام کرد: فعالان اتحادیه های کارگری و حقوق بشر در سرتاسر جهان بار دیگر از شنیدن دستگیری ابراهیم مددی نایب رئیس سندیکای کارگران شرکت واحد تهران ، نگران شده اند . این نخستین بار نیست که مسئولین ایرانی طی تعطیلات کریسمس اقدامات ناعادلانه ای را علیه تشکیلات واقعی کارگری اعمال نموده اند . کمتر از یک هفته پیش محسن حکیمی عضو کمیته هماهنگی برای ایجاد تشکل های کارگری و بیژن امیری از کارگران خودروسازی کارخانه پارس خودرو توسط پلیس مخفی بازداشت شده اند . بدون شک دولت ایران از فشارهای مداوم بین المللی بر خود نسبت به تخطی از پیمان های ILO همچون آزادی تشکل و حق قرار دادهای دسته جمعی کاملا آگاه می باشد . ما  از دولت جمهوری اسلامی ایران می خواهیم تا بدون قید و شرط ابراهیم مددی ، محسن حکیمی ، بیژن امیری ، منصور اسانلو و فرزاد کمانگر را آزاد نمایند. همچنین کنفدراسیون اتحادیه های کارگران راه آهن ژاپن ، اتحادیه کارگران حمل ونقل امریکا ، اتحادیه ترابری اتریش و کنفدراسیون سراسری کارگران انگلستان با انتشار بیانیه های بازداشت ابراهیم مددی را محکوم کرده و از مقامات ایرانی خواسته اند بدون قید وشرط ابراهیم مددی و سایر فعالین کارگری را آزاد کنند.<br class='autobr' />
(سندیکای کارگران شرکت واحد اتوبوسرانی تهران و حومه 7/10/87)</p>
<p>15 ـ دیوید کاکرافت دبیر کل فدراسیون جهانی حمل و نقل با انتشار نامه ای خطاب به محمود احمدی نژاد رئیس جمهور، جمهوری اسلامی ایران بازداشت و تماس های تلفنی بی رویه توسط نهادهای امنیتی با فعالین کارگری را محکوم کرد . نامبرده خواستار آزادی بی قید و شرط فعالین کارگری از جمله منصور اسانلو ، ابراهیم مددی ، بیژن امیری ، محسن حکیمی و فرزاد کمانگر شد.( سندیکای کارگران شرکت واحد اتوبوسرانی تهران 7/10/87)</p>
<p>16 ـ ژان فرانسوا کورب رئیس ث.ژ.ت ، سندیکای عمومی کارگران فرانسه در نامه ای به سفیر جمهوری اسلامی ایران در فرانسه نوشت : بار دیگر اعتراض و تقبیح خود را بخاطر نقض حقوق سندیکایی وتلاش دولت ایران جهت سرکوب سندیکالیسم مستقل اعلام می داریم . ث.ژ.ت از دستگیری ابراهیم مددی ، محسن حکیمی و بیژن امیری اطلاع یافت و قاطعانه رفتار دولت در جهت خفه کردن سندیکالیسم مستقل با اعمال زور توسط قوای دولتی را محکوم می کند . ما خواهان آزادی بدون قید وشرط تمامی فعالین سندیکای از جمله منصور اسانلو دبیر کل سندیکای شرکت واحد و لغو هرگونه تعقیب قانونی علیه آنها می باشیم . (اخبار روز 24/10/87)</p>
<p>17 ـ رئیس فدراسیون اتحادیه های کارگری سراسر پاکستان و سازمان زنان کارگر پاکستان طی نامه ای خطاب به رهبر، رئیس جمهور و رئیس قوه قضائیه جمهوری اسلامی ایران، به موج جدید دستگیری و سرکوب فعالین کارگری در ایران اعتراض کردند. در این نامه با اشاره به بازداشت و مدت محکومیت منصور اسانلو، افشین شمس، فرزاد کمانگر، محسن حکیمی، بیژن امیری، ابراهیم مددی، پدرام نصراللهی، بختیار رحیمی، نوشته شده: فدراسیون اتحادیه های کارگری سراسر پاکستان و سازمان زنان کارگر توجه شما را جلب می کند که تعداد زیادی از فعالان کارگری در ایران بخاطر فعالیتهای کارگری به حبس های تعلیقی محکوم شده اند و یا در حال دادگاهی شدن هستند و یا از کار معلق و یا اخراج شده اند. بنابراین ما قویا همه این بازداشتها و سرکوب فعالین و تشکلات کارگری در ایران رامحکوم می کنیم و خواهان آزادی فوری و بی قید و شرط تمام کارگران بازداشتی هستیم. ما همچنین از حکومت ایران می خواهیم که حقوق کارگران مبنی بر سازمان تشکل، تجمع و اعتصاب را محترم شمرده و به آزار و ستم نسبت به فعالین کارگری خاتمه داده و در امور مربوط به تشکلات مستقل کارگران مداخله ننمائید. (اخبار روز 26/10/87)</p>
<p>18 ـ بازداشت اعضای هیئت مدیره سندیکای کارگران شرکت نیشکر هفت تپه و سپس بازداشت علی نجاتی رئیس این تشکل مستقل کارگری اعتراض هایی در ایران و جهان بدنبال داشته است. کنفدراسیون بین المللی اتحادیه های کارگری با 170 میلیون عضو  به عنوان بزرگترین تشکل کارگری جهان با انتشار بیانیه ای خطاب به محمود احمدی نژاد رئیس جمهور ایران نسبت به سرکوب فعالان کارگری سندیکای شرکت نیشکر هفت تپه در ایران اعتراض کرد. در این بیانیه دبیرکل کنفدراسیون نوشت فعالان کارگری بازداشتی باید آزاد شوند و تهدید این فعالان بخاطر فعالیت های قانونی شان باید پایان یابد. مسئول حقوق بشر این تشکل گفت: ما از سازمان بین المللی کار آی ال او خواسته ایم تا به سرکوب فعالان کارگری از سوی دولت ایران اعتراض کند و از تهران بخواهد ضمن احترام گذاشتن به تعهدات بین المللی خود ، به این سرکوب ها پایان دهد. همچنین سازمان عفو بین الملل با انتشار بیانیه ای از علی نجاتی به عنوان زندانی عقیدتی نام برده که بدلیل تلاش برای استفاده از حق آزادی بیان و تشکل یابی بازداشت شده است. این سازمان حقوق بشری خواستار خوش رفتاری با علی نجاتی و آزادی فوری این فعال کارگری شده است.(رادیو فردا 26/12/87)</p>
<p>اخبار</p>
<p>19 ـ رئیس انجمن صنفی کارگران تخلیه و بارگیری بندر خمینی گفت: 1500 کارگر در بخش تخلیه و بارگیری بندر خمینی مشغول بکار هستند. باوجود 40 تا 50 سال کار سخت و زیان آور، تنها 8 تا 10 سال سابق بیمه دارند. وی افزود: کارگرانی وجود دارند که بدلیل نداشتن مستمری تامین اجتماعی در سن 80 سالگی هنوز هم کار می کنند. او گفت: دستمزد کارگران ناعادلانه است، هر کارگر در ازای تخلیه هرتن کالا 310 تومان دستمزد دریافت می کند. در بنادر کشور بدلیل شرایط ویژه کار، حوادث در حین کار و نقض عضو کارگر زیادی اتفاق می افتد که کارگران بدلیل بیمه نشدن، از هیچ حمایتی برای درمان برخوردار نمی شوند. وی ادامه داد: سازمان تامین اجتماعی عامل اصلی تضییع حقوق بیمه ای کارگران تخلیه وبارگیری کشور است.(دسترنج 27/1/87)</p>
<p>20 ـ نظام علی نادری عضو شورای اسلامی کار کارخانه لاستیک البرز پس از 11 روز از زندان آزاد شد. وی در جریان اعتراضات کارگری بهمراه گروهی از همکاران خود بازداشت شده بود.(دسترنج 4/2/87)</p>
<p>21 ـ حسن صادقی معاون امور استانهای خانه کارگر اعلام کرد: 67 درصد جمعیت کارگران را کارگران قراردادی و پیمانی تشکیل می دهند. همچنین پرویز مرادی نایب رئیس اتحادیه کارگران قرار دادی و پیمانی کشور گفت: کارگران قرار دادی امنیت شغلی ندارند.(دسترنج 8/2/87)</p>
<p>22 ـ بدستور علیرضا محجوب دبیر کل خانه کارگر و رئیس فراکسیون کارگری مجلس هفتم نیروهای پلیس امنیتی و انتظامی مانع ورود فعالین کارگری به ورزشگاه "خیریه عمل" در منطقه پونک شدند. بمناسبت روز جهانی کارگر مراسمی از سوی خانه کارگر برگزار گردید، ولی به حدود صد نفر از کارگران عضو سندیکای شرکت واحد اتوبوسرانی، اتحادیه آزاد کارگران ایران، سندیکای نقاشان،فلزکاران و مکانیک و جمعی دیگر از فعالان کارگری در کمیته پیگیری و هماهنگی اجازه ورود به مراسم داده نشد.(دویچه وله 13/2/87)</p>
<p>23 ـ سعید حضرتی از کارگران بازداشت شده در روز جهانی کارگر در منطقه عسلویه از زندان آزاد شد. جوانمیر مرادی و طاها آزادی همچنان در بازداشت بسر می برند.(دسترنج 16/2/87)</p>
<p>24 ـ محمد گودرزی دبیر اجرایی خانه کارگر بروجرد گفت: اعتبار شوراهای اسلامی کار 13 واحد تولیدی صنعتی بزرگ بروجرد پس از اتمام دوره تمدید نشده و هم اکنون تمامی کارخانه ها فاقد این تشکل قانونی هستند. اداره کار بروجرد از تمدید حق فعالیت شوراهای اسلامی کار خودداری می کند و 20000 کارگر از حق داشتن شورا محروم هستند.(دسترنج 30/2/87)</p>
<p>25 ـ نعمت الله محمدی رئیس انجمن صنفی کارگران تخلیه و بار گیری بندر خمینی اعلام کرد: تحریم اقتصادی امنیت شغلی 2000 کارگر تخلیه و بارگیری را در معرض تهدید قرار داده است. نامبرده گفت: در سه ماهه اول سال 86، 244 کشتی وارد بندر خمینی شدند که این میزان با کاهش 50% در سه ماهه نخست سال جاری به کمتر از 150 کشتی رسیده است. وی افزود: کاهش ورود کشتی به این بندر  طی ماه گذشته باعث بیکاری 2000 کارگر در ساعاتی از شبانه روز شده که این مهم کاهش حقوق دریافتی کارگران را به همراه داشته است.(دسترنج 28/3/87)</p>
<p>26 ـ محمد گودرزی دبیر اجرائی خانه کارگر بروجرد اعلام کرد: با واگذاری کارخانه های نساجی بروجرد به بخش خصوصی و شرکتهای پیمانکاری، کارگران نیز همانند کارخانه به این شرکتها واگذار می شوند تا در قابل کارگران قراردادی یکی پس از دیگری اخراج شوند. تاکنون بسیاری از کارگران با سابقه در قالب نیروهای قراردادی از کار اخراج شده اند. با توجه به قراردادی شدن کارگران، اشتغال 1500 کارگر کارخانه های نساجی بروجرد در معرض خطر جدی قرار دارد. (دسترنج 11/4/87)</p>
<p>27 ـ در ادامه اعتصاب غذای کارگران ایران خودرو، شب گذشته کارگرانی که در سالن سمند مشغول بکار بودند با تهدید مسئولان مجبور به شکستن اعتصاب غذای خود شدند. در سالن سمند حداقل 30 تا 40 مامور حراست و عامل نیروی انتظامی برای کنترل 150 کارگر حضور داشتند. از زمان آغاز اعتصاب در ایران خودرو افراد ناشناس بیشتری با پوشش لباس کار در جمع کارگران به ویژه سرویس های رفت و آمد مشاهده شده اند. در میان کارگران ایران خودرو شایع شده است که از سوی حراست گروهی ناشناس مراقبت رفتار آنها هستند.<br class='autobr' />
(دسترنج 12/4/87)</p>
<p>28 ـ مهدی زمانی نوری دبیر اجرائی خانه کارگر ساوه اعلام کرد: بیش از 80 کارگر قراردادی شرکت "سینا کاشی" ساوه, اخیرا انعقاد قراردادهای خود را منوط به سپردن تعهد از سوی کارگران مبنی بر عدم استفاده از سرویس ایاب و ذهاب دانسته است. این شرکت وابسته به بنیاد مستضعفان است. (دسترنج 12/4/87)</p>
<p>29 ـ عید علی کریمی دبیر اجرائی خانه کارگر استان قزوین اعلام کرد: بیش از 50 هزار بیکار در استان قزوین منتظر ایجاد فرصت شغلی برای جذب در بازار کار هستند. (دسترنج 17/4/87)</p>
<p>30 ـ بیش از 3000 کارگر ساختمانی سنندج به هزینه بالای بیمه تامین اجتماعی و ناتوانی در پرداخت آن معترضند. اقبال رضائی دبیر اجرایی خانه کارگر در استان کردستان گفت: 4 کارگر ساختمانی فوت شده در سنندج و کردستان بخاطر معضل مالی، بیمه نبوده اند و بعد از حادثه منجر به فوت، خانواده های این کارگران حمایتی نشدند. (دسترنج 12/4/87)</p>
<p>31 ـ دختر 15 ساله ای بنام مهتاب احمدزاده اهل پیرانشهر که به همراه خانواده خود در یک کارگاه جوجه کشی در شهر نقده مشغول به کار بود، پس از تعرض صاحب کار به وی، به علت فشارها ی روحی و روانی ناشی از تجاوز اقدام به خودسوزی کرد و در محل حادثه جان سپرد. (فعالان حقوق بشر در ایران 18/4/87)</p>
<p>32 ـ اقبال رضائی دبیر اجرایی خانه کارگر در استان کردستان گفت: 700  کارگر شاغل در خبازیهای سنندج با تجمع در مسجد ملا ویسی خواستار افزایش دستمزد خود شده و تاکید کردند در صورت بی توجهی مسئولان اعتصاب خواهند کرد. کارگران با تهیه طوماری، خواستار اجرای ماده 41 قانون کار و مصوبه شورایعالی کار نسبت به افزایش دستمزد و بهره مندی از مزایای سال 87 شدند. (دسترنج 22/4/87)</p>
<p>33 ـ اقبال رضائی دبیر اجرایی خانه کارگر در استان کردستان گفت: مدیریت مجتمع تولیدی "نسیم بافت" و "پیروز بافت" با دو اسمه کردن کارخانه و به کارگیری 2 مدیر عامل از اجرای طرح طبقه بندی مشاغل شانه خالی می کنند. 70 کارگر شاغل در این مجتمع تولیدی نسبت به عملکرد مدیریت معترضند. (دسترنج 25/4/87)</p>
<p>34 ـ غلامرضا محمدی دبیر اجرائی خانه کارگر طبس اعلام کرد: روزانه 4 تا 10 کارگر طبسی که بیشتر آنان را معدنچیان تشکیل می دهند، دچار حادثه در حین کار می شوند. نامبرده افزود: 90 درصد حوادث در حین کار بدلیل کم کاری مدیران و کارفرمایان کارگاه ها و کارخانه ها بوده، که تاوان این قصور را کارگران با آسیب بدنی، قطع عضو و یا مرگ می پردازند. وی اظهار داشت: با وجود هشدار مسئولان ذیربط به متصدیان کار در خصوص تامین ایمنی محیط کار، برخی از کارفرمایان از تامین کلاه ایمنی، لباس و کفش کار بطور مستمر سرباز می زنند. غلامرضا محمدی گفت: 3 کارگر از ابتدای سال جاری تا کنون در شهرستان طبس جان خود را بدلیل نبود ایمنی از دست داده اند. (دسترنج 25/4/87)</p>
<p>35 ـ کریم صادق زاده دبیر اجرائی خانه کارگر تبریز اعلام کرد: بیش از 100 هزار کارگر در نقاط مختلف استان آذربایجان شرقی فعالیت می کنند که از بیمه تامین اجتماعی محرومند. نامبرده گفت ، با توجه به حوادث گسترده ناشی از کار، گسترش قرار دادهای موقت کار و بکار گیری کارگران به شکل روزمزدی و از طریق شرکتهای پیمانکاری خواستار بیمه کارگران ساختمانی شد. (فارس 27/4/87)</p>
<p>36 ـ علی اکبر رحیمی دبیر اجرایی خانه کارگر استان گلستان اعلام کرد: بیش از 40 هزار کارگر شاغل در استان گلستان خواستار دریافت مسکن برای رفع معضل اجاره نشینی و مشکلات عدیده معیشتی خود هستند.<br class='autobr' />
(ایلنا 29/4/87)</p>
<p>37 ـ یک کارگر برقکار به علت 3 ماه بیکاری و ناتوانی از پرداخت وام دریافتی ، با باز کردن شیر گاز در اتاقش ، در شهرستان سنقر واقع در استان کرمانشاه خودکشی کرد. ( دسترنج 31/8/87)</p>
<p>38 ـ كارگران كارخانه لاستيك البرز علي‌رغم  ادامه اعتراضات از زمستان گذشته و  شكايت به دفتر رياست جمهوری و فرمانداری تهران برای پرداخت حقوق‌های عقب افتاده‌ی خود ، هيچ گونه اقدامی صورت نگرفته است. با وجود متوقف شدن توليد كارخانه ، اما هيچ رسيدگي به اين اعتراض‌ها نمي‌شود. (دسترنج 31/4/87)</p>
<p>39 ـ يك فعال كارگري اعلام کرد: چند ماهي است كه بن های غير نقدي كارگران واحد توليدي كارخانجات توليدی تهران قطع شده است. (دسترنج 4/5/87)</p>
<p>40 ـ محمد جعفر تقی بيگلو, سخنگوی 16 کارگر اخراجي صندوق نسوز خرم گفت: اعتبار آخرين دفترچه‌‏های بيمه كارگران اخراجی كارخانه صندوق خرم سه ماه پيش پايان يافته است. وي گفت: در خصوص تمديد دفترچه بيمه كارگران ميان خانه كارگر و اداره كل تامين اجتماعی توافق صورت گرفته است, اما هنوز اداره كار و تامين اجتماعی محل از تمديد اعتبار دفترچه‌‏ها خودداری مي‌‏كند. حدود يك سال پيش 16 كارگر این كارخانه به دليل اختلافی كه با كارفرما داشتند از كار اخراج شدند. (ایلنا 5/5/87)</p>
<p>41 ـ  علي اصغر بروشان دبير اجرايي خانه كارگر اصفهان گفت : در صورت نرسيدن چغندر قند به كارخانه قند اصفهان شغل 400 نفر كارگر دائم و 120 نفر كارگر فصلی دچار مخاطره جدی خواهد شد. همچنین شورای كار استان اصفهان طي نامه ای اعلام کردند، در حاليكه قند و شكر يكي از كالاهاي اساسي مورد استفاده همه اقشار بوده و فرآورده هاي فراوانی از آن به دست مي آيد و اين صنعت سالهای متمادی در زير چتر حمايتي دولت فعاليت نموده اما يكباره با عدم پرداخت يارانه هاي توليد توسط دولت به كارخانجات و واردات بي رويه شكر از يك طرف و عدم توان مالي كارخانجات در پرداخت به موقع مطالبات كشاورزان مواجه شد.(ایلنا 8/5/87)</p>
<p>42 ـ رانندگان تاکسی شهری مهاباد با خاموش کردن وسائل نقلیه خود و خودداری از سوار نمودن مسافران، اعتراض خود را نسبت به کاهش قیمت کرایه مسافران که از سوی تاکسیرانی به آنان ابلاغ شده بود، اعلام نمودند. چرا که کاهش نرخ کرایه مسافران با میزان تورم موجود در بازار نا متناسب است. (سازمان دفاع از حقوق بشر کردستان 10/5/87)</p>
<p>43 ـ به گفته یکی از کارگران کیان تایر، بدنبال اعتراضات کارگران این کارخانه نسبت به عدم پرداخت حقوق خود در 4 ماه اخیر، مدیریت این کارخانه برای جلوگیری از تجمع و اعتراض کارگران برای آنان مرخصی اجباری صادر کرد. (ایلنا 12/5/87)</p>
<p>44 ـ یکی از کارگران کارخانه قند اقلید اعلام کرد: 150 نفر از کارگران این کارخانه بعد از گذشت 2 سال همچنان سرگردان هستند. وی افزود: مشکل اصلی شغل این کارگران از واردات بی رویه شکر شروع شد که موجب از بین رفتن چندین فرصت شغلی این کارگران شد. بیمه بیکاری تنها به کسانی که قراردادهای یک ساله داشتند، تعلق گرفته است و برای بقیه کارگران بیمه بیکاری در نظر گرفته نشده است. (ایلنا 12/5/87)</p>
<p>45 ـ حسین حمزه ای دبیر اجرائی خانه کارگر غرب تهران اعلام کرد: در چند هفته گذشته كارخانه بنياد بتن واقع در جاده مخصوص تهران ـ كرج و كارخانه كفش ملی واقع در منطقه سرآسياب براي ساخت واحدهاي مسكونی تخريب شده‌اند. وي يادآور شد: در سال‌هاي گذشته نيز كارخانه لوازم خانگي شعله آذين واقع در جاده قديم تهران ـ كرج به منظور انجام پروژه‌هاي ساختماني خراب شده بود. در هر كدام از اين كارخانجات حداقل بيش از يك صد كارگر مشغول به كار بودند كه پس از قطعی شدن موضوع جابجايی و تخريب، رابطه كاری آنها در قالب بازنشستگی‌های پيش از موعد و يا معرفی به بيمه بيكاری قطع مي‌شود. (ایلنا 13/5/87)</p>
<p>46 ـ کارگران شاغل در "فولاد اسفراین" خراسان شمالی، از به اجرا در نیامدن قانون مشاغل سخت و زیان آور در این کارخانه ابراز نارضایتی کردند. به موجب قانون مشاغل سخت وزيان آور كارگراني كه مشاغل آنها از نظر محيط كارگاه يا ماهيت كار مشمول مشاغل سخت و زيان آور تلقی شود؛ بايد از مزايايی چون دريافت سختی كار، بازنشستگی پيش از موعد و دريافت مستمری بيشتر در زمان بازنشستگی برخوردار شوند. (ایلنا 19/5/87)</p>
<p>47 ـ ميرزاخاني، نماينده سابق كارگران شركت آوانگان با انتقاد از توقف خط توليد اين واحد، گفت: از يك سال پيش كارفرما بدون توضيحي اقدام به توقف فعاليت هاي اين كارخانه و تعطيلي خط توليد اين واحدكرده است. به گفته وی در اين مدت كارگران بارها با مراجعه حضوري مسوولان استاني ، نهاد رياست جمهوري و مجلس شوراي اسلامي و نيز ارسال نامه به اين مراكز خواهان بازگشايي كارخانه شده اند اما هنوز به خواسته هاي آنها رسيدگي نشده است. (ایلنا 19/5/87)</p>
<p>48 ـ بدنبال پنج ماه پرداخت نشدن حقوق 1200 کارگر کارخانه صنایع مخابراتی راه دور ایران ، علی کیامرثی کارگر مونتاژ کار ، خود را از منبع آب حلق آویز کرد . پیکر نیمه جان وی به یکی از بیمارستانهای شیراز منتقل گردید . علی راستگو دبیر اجرایی خانه کارگر فارس و رئیس هیات مدیره کانون هماهنگی شوراهای اسلامی کار استان فارس اعلام کرد: به دلیل پرداخت نشدن مطلبات کارگران " کارخانه صنایع مخابراتی راه دور ایران" تاکنون همسران 20 نفر از کارگران به دادگاه خانواده مراجعه کرده اند.( ایلنا 22/5/87)</p>
<p>49 ـ سیاوش قراگزلو مدیر کل دفتر آمار و محاسبات سازمان تامین اجتماعی، تعداد حوادث ناشی از کار در تهران بزرگ را در سال گذشته 3114 مورد اعلام کرد. نامبرده افزود: در سال 85 خورشیدی 2488 مورد حوادث ناشی از کار در تهران بزرگ روی داده است. وی استان کردستان را دارای بیشترین رشد حوادث ناشی از کار دانست و گفت: در سال 85 تعداد 124 حادثه، و در سال گذشته 215 حادثه رخ داده است که بیانگر رشد 73 درصدی آن است. (ایلنا 4/6/87)</p>
<p>50 ـ منصور اسانلو رئیس سندیکای اتوبوسرانی تهران و حومه از زندان اوین به زندان رجائی شهر منتقل شد. وی قرار بود جهت معاینه چشم به بیمارستان لبافی نژاد منتقل شود. (ادوارنیوز 4/6/87)</p>
<p>51 ـ ناصر منصوری رئیس صنف سماور سازان گفت : در 2 سال گذشته 90درصد کارگاه های سماور سازی نعطیل شده اند و مابقی با 10درصد ظرفیت کار می کنند. وی افزود : حدود 1500 نفر شغل خود را از دست داده اند. ( ایلنا 15/6/87)</p>
<p>52 ـ کریم صادق زاده دبیر اجرائی خانه کارگر تبریز طی نامه ای به مجمع نمایندگان آذربایجان شرقی در مجلس هشدار داد: در صورت ادغام سازمان تامین اجتماعی با وزارت کار و امور اجتماعی، حداقل 7200000 کارگر و بازنشسته ضرر می کنند. نامبرده افزود: نباید امکانات و دارائی های سازمان تامین اجتماعی که به کارگران بیمه شده و بازنشستگان آن سازمان تعلق دارد، بابت جبران ناکارآمدیهای دیگران هزینه شود. بجای هزینه کردن اندوخته بیمه شدگان تامین اجتماعی، بدنبال بازپرداخت بدهی های چند صد میلیاردی دولت به سازمان تامین اجتماعی باشید. (ایلنا 29/6/87)</p>
<p>53 ـ محمد علی شکیب راد رئیس اتحادیه سراجان اعلام کرد: بیش از 1000 واحد صنفی سراجی دارای مجوز مشغول به فعالیت بوده اند و به همین میزان نیز واحد غیر قانونی وجود دارد. اما با واردات بی رویه محصولات چینی ، 70درصد کارگاههای تولیدی  داخلی تعطیل و کارگران بیکار شده اند. تولیدات این واحدها شامل ساک، چمدان ، کوله پشتی، کیف مدرسه ، کیف زنانه و مردانه ، کیف آرایش و کمربند است. ( ایلنا 2/7/87)</p>
<p>54 ـ سیاوش قراگزلو مدیرکل دفتر آمار و محاسبات اقتصادی و اجتماعی سازمان تامین اجتماعی گفت: در سال گذشته 117 نفر بدلیل حوادث ناشی از کار فوت کرده اند . همچنین 260 نفر بطور کلی از کار افتاده اند و 596 نفر دچار از کار افتادگی بین 33 تا 66درصد شده اند . در ضمن 1184 نفر دچار از کار افتادگی کمتر از 33درصد می باشندو 24075 نفر در حوادث کار مجروح شده اند. (ایلنا 7/7/87)</p>
<p>55 ـ پروانه سلیمی عضو انجمن خانواده ناشنوایان اعلام کرد: 70درصد کشور بیکار هستند . براساس قانون حمایت از معلولان ، 3درصد فرصت شغلی در هر نهاد باید در اختیار معولان قرار گیرد، اما در عمل چنین چیزی محقق نشده است . وی افزود: دستگاههای دولتی استقبال چندانی از این قانون نکرده اند. (ایلنا 12/7/87)</p>
<p>56 ـ اولیا علی بیگی نایب رئیس کانون عالی شوراهای اسلامی کار اعلام کرد : چندین ماه است که از انتخابات کانون های شورای اسلامی کار در استان های یزد ، قم و آذربایجان غربی می گذرد، وی گفت : این انتخابات با حضور و تایید ناظران وزارت کار بوده است اما سازمان تشکلات کارگری و کارفرمایی وزارت کار اعتبار نامه کانون های این استانها را صادر نمی کند. نامبرده افزود: در صورت ادامه روند موجود به سازمان جهانی کار (ILO) شکایت خواهیم کرد. (ایلنا 1/8/87)</p>
<p>57 ـ محمد جهرمی وزیر کار و امور اجتماعی اعلام کرد : بدلیل کمبود نقدینگی و مواد اولیه 253000 نفر بیکار شده اند. بر اساس طرح وزارت کار برای مقابله با بیکاری تاکنون 19 میلیارد دلار جهت اجرای طرح بنگاههای زود بازده پرداخت شده است. (بی بی سی 24/8/87)</p>
<p>58 ـ علی ایمانی رئیس سازمان کار استان قزوین اعلام کرد: 52000 نفر جوینده کار در استان قزوین وجود دارند. وی افزود: عمده واحدهای مشکل دار این استان مربوط به کارخانه های نساجی است.(ایلنا 3/9/87)</p>
<p>59 ـ رضا خاکی دبیر کل کنفدارسیون صعنت ایران گفت: تولید در ایران با موانع و مشکلات زیادی همراه است، هر روز به آمار واردات در کشور افزوده می شود و نیروی کار بیشتر نادیده گرفته می شود. بیش از 80 درصد صنایع کشور دولتی هستند. سیستم تولید در ایران به لحاظ دولتی بودن مستقل نیست و صنایع ایران همواره از سوی دولت پشتیبانی شده اند و این بدلیل رقابتی نبودن صنایع ایران است.(ایلنا 20/9/87)</p>
<p>60 ـ یک کارگر جوان 25 ساله بنام محسن به علت اخراج از کار ، با پرتاب خود از طبقه هشتم محل کارش در تهران خودکش کرد.(اعتماد 30/10/87)</p>
<p>61 ـ عباس وطن پرور دبیر شورای هماهنگی کارفرمایان کشور گفت : با توجه به بدنه سنگین دولت و تعیین دستوری حداقل دستمزد در پایان هر سال ، ما نمی توانیم دستمزدی براساس واقعیت ها داشته باشیم وی افزود : امروز خط فقر در شهرها 780 هزار تومان است و حقوق پایه 220 هزار ، هیچ تعادلی بین این دو رقم وجود ندارد و در واقع انجام این هماهنگی غیر ممکن است . (مهر 7/11/87)</p>
<p>62 ـ قادر بدری عضو هیات مدیره انجمن صنفی کارگران نقاش ساختمانی تهران و حومه گفت: بیش از 50000 نقاش ساختمانی از مزایای بیمه محروم هستند. این کارگران بدلیل کار با مواد شیمیائی در معرض انواع بیماری های پوستی و ریوی نیز قرار دارند. 20 درصد کارگران در صنعت ساختمان سازی و صنایع وابسته اشتغال دارند. بیمه مهمترین خواسته کارگران این صنف است. (ایلنا 17/11/87)</p>
<p>63 ـ بهمن دانایی دبیر و عضو هئیت مدیره انجمن کارخانه های قند و شکر گفت : 16 کارخانه شکر در سال 87 تعطیل شده و کارگران کار خود را از دست داده اند. بازار شکر کشور در اختیار انگشت شمار افرادی که هیچ گاه در تولید شکر دست نداشته اند قرار گرفته و سود های کلانی را نصیب خود کرده اند . تولید شکر در داخل امسال به نسبت سال 85 حدود 800 هزار تن کاهش نشان می دهد.(فردا 5/12/87)</p>
<p>64 ـ علی سلیمانی رئیس سازمان کار و امور اجتماعی استان آذربایجان غربی اعلام کرد : 87 درصد حوادث رویداده در کارگاه ها بر اثر رعایت نکردن نکات ایمنی ، 10درصد بر اثر شرایط غیر ایمنی و 3 درصد  بر اثر حوادث غیر قابل کنترل است . وی افزود : در سال جاری 47 درصد از حوادث ناشی از کار در این استان مربوط به حوادث ساختمانی بوده است . این میزان نسبت به سال گذشته 12 درصد رشد نشان می دهد . سال گذشته 469 مورد حادثه ناشی از کار در استان روی داده که از این تعداد 166 مورد مربوط به حوادث ساختمانی بود ، این در حالی است که امسال از 395 مورد حادثه رخ داده در استان 186 مورد در بخش ساختمانی رخ داده است . وی آشنا نبودن مالکان ساختمانی با مقرارت ایمنی لازم ، فقدان نظارت صحیح از طرف مهندسان ناظر ، استفاده از کارگران روز مزدی آموزش ندیده ، هماهنگ نبودن شهردار و شرکت های خدمات رسان و نهادینه نشدن فرهنگ ایمنی را از جمله دلایل بالا بودن حوادث ناشی از کار در استان بر شمرد . (ایلنا 11/12/87)</p>
<p>ضرب و شتم<br class='autobr' />
65 ـ حسین باقریان دبیر اجرایی خانه کارگر شهریار گفت : حسینعلی ایمانی کارگر شرکت " ماسه ساز کورا " توسط پنج نفر از عوامل کارفرما با گاز اشک آور مورد حمله و ضرب و شتم شدید قرار گرفت . وی افزود: کتک زدن کارگران در این واحد مسبوق به سابقه است . کارگران این کارخانه بارها با مراجعه به خانه کارگر شهریار از نداشتن امنیت جانی اظهار نگرانی کرده اند . (ایلنا 7/11/87)</p>
<p>بازداشت<br class='autobr' />
66 ـ نسرین محمودی آذر و حمید اطهاری عضو هیات مدیره و دبیر کمیته زنان انجمن دوستداران محیط زیست اشنویه و آرام ابراهیم خاص به اتهام تلاش برای برگزاری مراسم روز جهانی کارگر در اشنویه توسط نیروهای امنیتی بازداشت شدند.(موکریان نیوز 13/2/87)</p>
<p>67 ـ دو نفر از فعالین کارگری کارخانه پروفیل ساوه با شکایت کارفرما به حکم دادگستری بازداشت شدند.(دسترنج 18/2/87)</p>
<p>68  ـ طه آزادی و جوانمیر مرادی از اعضای هیئت مدیره "اتحادیه آزاد کارگران ایران" که در روز جهانی کارگر در عسلویه بازداشت و سپس به اداره اطلاعات بوشهر منتقل شدند، تاکنون با خانواده های خود ملاقات نداشته اند. جرم این فعالین کارگری بازداشت شده خواست"حداقل دستمزد کارگران باید یک میلیون تومان شود " اعلام شده است.(روز 28/2/87)</p>
<p>69 ـ بیش از 3000 کارگر کوره پزخانه های ارومیه که از 20روز پیش در اعتراض به پایین بودن دستمزدها و شرایط نامطلوب محل کار در اعتصاب بسر می برند، در روز 24 خرداد با حمله نیروهای انتظامی مواجه شدند.نیروی انتظامی برای در هم شکستن اعتصاب کارگران کوره پزخانه ها حداقل 24 نفر را بازداشت کردند. کارگران بازداشتی مورد بازجویی قرار گرفته و با سپردن تعهد آزاد شدند . ( دسترنج 27/3/87)</p>
<p>70 ـ محمد جراحی 58 ساله عضو "کمیته پیگیری برای ایجاد تشکلهای مستقل کارگری "  و از کارگران شاغل در منطقه عسلویه پس از تحمل 20 روز بازداشت آزاد شد. (دسترنج 19/4/87)</p>
<p>71 ـ افشین شمس قه فرخی 32 ساله، دبیر انجمن کاریکاتور اصفهان، عضو انجمن فرهنگی ـ هنری « سایه» ، عضو « کمیته دفاع از محمود صالحی» و عضو کمیته هماهنگی برای کمک به ایجاد تشکلهای کارگری در روز 13 تیر توسط مامورین امنیتی در شهرستان الیگودرز بازداشت و به زندان « دستگرد » اصفهان منتقل گردید. در تاریخ 15 تیر ماموران اداره اطلاعات اصفهان منزل پدری وی را مورد تفتیش قرار داده و کلیه دست نوشته های وی را با خود بردند. از روز بازداشت تاکنون هیچ تماسی با خانواده نداشته است.(دسترنج 30/4/87)</p>
<p>72 ـ محمد صالح کامیاری عضو هیئت بازگشائی سندیکای کارگران نقاش توسط نیروی انتظامی بازداشت شد. (سلام دمکرات 14/6/87)</p>
<p>73 ـ سیما ابراهیمی، سوسن رازانی، کیومرث بهشتی زاد، سمیه بهشتی زاد و «نه به ز» نصراللهی از فعالین کارگری سنندج به همراه محمود سلیمی، سعدالله محمدی و عثمان کریمی از فعالین کارگری بانه توسط نیروهای اطلاعاتی برای مدت 2 روز بازداشت شدند. (کمیته هماهنگی برای ایجاد تشکلهای کارگری 25/6/87)</p>
<p>74 ـ ابراهیم مددی نایب رئیس سندیکای کارگران شرکت واحد اتوبوسرانی تهران و حومه توسط مامورین امنیتی بازداشت شد . (ایلنا 7/10/87)</p>
<p>75 ـ پدرام نصر اللهی و برهان سعیدی از فعالان کارگری عضو شورای زنان سنندج توسط نیروهای امنیتی بازداشت شدند. (موکریان نیوز 3/11/87)</p>
<p>76 ـ بهزاد سهرابی عضو کمیته هماهنگی برای کمک به ایجاد تشکیلات کارگری توسط نیروهای امنیتی بازداشت شد. منزل نامبرده توسط مامورین امنیتی مورد تفتیش قرار گرفت، مامورین کامپیوتر و لوازم شخصی وی را نیز با خود بردند.( کمیته هماهنگی برای ایجاد تشکیلات کارگری 13/11/87)</p>
<p>77 ـ رضا رخشان مسئول روابط عمومی سندیکای کارگران نیشکر هفت تپه اعلام کرد : عبدالرحیم بسحاق از اعضای هئیت مدیره سندیکا توسط مامورین امنیتی بازداشت گردید . (سلام دمکرات 6/12/87)</p>
<p>78 ـ نجات دهلی عضو هیات مدیره شرکت کشت و صنعت نیشکر هفت تپه که برای پیگیری وضعیت رحیم بسحاق به دادگستری شوش رفته بود ، توسط مامورین امنیتی بازداشت و به مکان نامعلومی منتقل گردید .(فعالان حقوق بشر در ایران 7/12/87)</p>
<p>79 ـ علی اکبر پیر هادی عضو هئیت مدیره سندیکای کارگران شرکت واحد اتوبوسرانی تهران و حومه به اتهام اقدام علیه امنیت ملی توسط نیروهای امنیتی بازداشت شد . (سندیکای کارگران شرکت واحد 8/12/87)</p>
<p>80 ـ رضا رخشان عضو هئیت مدیره سندیکای کارگران شرکت کشت و صنعت نیشکر هفت تپه و مسئول روابط عمومی این سندیکا به اتهام مصاحبه توسط نیروهای امنیتی در شهرستان شوش بازداشت و منزل وی مورد بازرسی قرار گرفت.(کمیته گزارشگران حقوق بشر 10/11/87)</p>
<p>81 ـ محمد حیدری مهر و قربان علیپور از اعضای سندیکای کارگران شرکت نیشکر هفت تپه توسط مامورین امنیتی بازداشت شدند . (اخبار روز 13/12/87)</p>
<p>احضاربه دادگاه و یا نهادهای امنیتی <br class='autobr' />
82 ـ ابراهیم نوروزی گوهری از اعضای سندیکای کارگران شرکت واحد اتوبوسرانی جهت بازجویی به شعبه 14 دادسرای انقلاب تهران احضار شد. علت احضار این فعال کارگری مربوط به مشارکت وی در اعتراضهای صنفی کارگران شرکت واحد در زمستان 84 است. وی یکی از 16 کارگر شرکت واحد است که هنوز دستگاه قضایی به پرونده نامبرده در خصوص نا آرامیهای سال 84 رسیدگی نکرده است. منصور اسانلو رئیس سندیکای کارگران شرکت واحد در حال حاضر مشغول سپری کردن دوران محکومیت پنج سال حبس تعزیری خود است. ابراهیم مددی نایب رئیس سندیکای کارگران شرکت واحد نیز گفته می شود از سوی دادگاه به سه سال ونیم حبس تعلیقی محکوم شده است، در حال حاضر منتظر ابلاغ حکم خود به سر می برد. علی زادحسین دیگر فعال سندیکای شرکت واحد مدتی پیش از سوی دادگاه به 10 ماه حبس تعلیقی محکوم شده بود.(دسترنج 8/2/87)</p>
<p>83 ـ فریدون نیکو فر، علی نجاتی، جلیل احمدی، محمد حیدری مهر و رمضان علیپور فعالین کارگری شرکت نیشکر هفت تپه شوش به دادگاه انقلاب دزفول احضار شدند.نامبردگان سال گذشته در جریان تجمع اعتراضی کارگران در مقابل فرمانداری شوش توسط ماموران اداره اطلاعات بازداشت و پس از مدتی با قرار وثیقه از زندان آزاد شدند. (فعالین حقوق بشر و دمکراسی در ایران 15/2/87)</p>
<p>84 ـ اتحادیه آزاد کارگران ایران اعلام کرد: 4 نفر از کارگران کوره پز خانه های ارومیه توسط نیروی انتظامی برای بازجوئی احضار شدند. (دسترنج 17/4/87)</p>
<p>85 ـ ولی الله صالحی، هوشنگ رحیم زاده، عزت الله برخورداری، اصغر احمدی، شریفیان و 6 کارگر دیگر کارخانه لاستیک البرز با شکایت کارفرما به دادگاه احضار شدند. (سلام دمکرات 17/7/87)</p>
<p>86 ـ محمد جراحی عضو کمیته پیگیری تشکل های آزاد کارگری در تبریز جهت بازجوئی به دادگاه انقلاب تبریز احضار شد. نامبرده سال گذشته توسط نیروهای امنیتی به مدت 4 روز بازداشت گردید و سپس با قرار وثیقه 10 میلیون تومانی از زندان آزاد شد. (سلام دمکرات 11/8/87)</p>
<p>87 ـ طیب مولایی عضو هئیت مدیره اتحادیه آزاد کارگران ایران توسط نیروهای امیتی در سنندج بازداشت گردید . همچنین طه آزادی عضو البدل هئیت مدیره اتحادیه آزادکارگران به اتهام فعالیت تبلیغی علیه نظام به شعبه معاونت دادستانی شهرستان کنگان احضار شد. (رادیو فردا 26/8/87)</p>
<p>88 ـ علی نجاتی، فریدون نیکوفرد، جلیل احمدی، قربان علیپور و محمد حیدری مهر از اعضای سندیکای کارگران شرکت طرح نیشکر هفت تپه به علت شرکت در اعتراضات و اعتصابات کارگری جهت محاکمه به دادگاه انقلاب دزفول احضار شدند. نامبردگان با قرار وثیقه 10 میلیون تومانی آزاد می باشند.(سلام دمکرات 6/9/87)</p>
<p>89 ـ تعدادی از نمایندگان کارگران کارخانه لاستیک سازی کیان تایر به اداره اطلاعات اسلامشهر احضار شدند.(کمیته پیگیری ایجاد تشکل های آزاد کارگری 24/9/87)</p>
<p>بازجویی<br class='autobr' />
90 ـ سعید ترابیان و محمد ابراهیم نوروزی از اعضای هیئت مدیره سندیکای کارگران شرکت واحد اتوبوسرانی تهران در ارتباط با انتشار نشریه"پیک سندیکا" نشریه داخلی این تشکل، در شعبه 14 پلیس امنیت عمومی و شعبه 2 دادیاری ویژه امنیت دادسرای انقلاب مورد بازجویی قرار گرفتند.(دسترنج 20/1/87)</p>
<p>91 ـ رضا فراهانی از فعالین با سابقه سندیکایی توسط مامورین امنیتی مورد بازجویی قرار گرفته و تهدید به بازداشت شده است. مامورین امنیتی از نامبرده می خواهند که از مصاحبه با رادیو فرانسه خودداری کند.<br class='autobr' />
(اخبار روز 8/2/87)</p>
<p>92 ـ منصور اسانلو رئیس هیئت مدیره سندیکای کارگران شرکت واحد اتوبوسرانی تهران و حومه که هم اکنون زندانی می باشد، در شعبه 2 دادسرای امنیت مورد بازجوئی قرار گرفت. وی که قرار بود برای ادامه معالجات پزشکی امروز صبح به بیمارستان لبافی نژاد منتقل شود، بجای مداوا مورد بازجوئی قرار گرفت.<br class='autobr' />
(دسترنج 18/4/87)</p>
<p>93 ـ فریدون نیکوفر و بهروز نیکوفر دوتن از فعالان کارگری در شرکت کشت و صنعت نیشکر هفت تپه در اداره اطلاعات شوش مورد بازجویی قرار گرفتند . همچنین نامبردگان برای بازجویی به اطلاعات نیروی انتظامی شهرستان شوش احضار شدند. (فعالان حقوق بشر در ایران 2/7/87)</p>
<p>94 ـ خالد سواری نایب رئیس اتحادیه آزاد کارگران ایران به مدت 3 ساعت در اداره اطلاعات سنندج مورد بازجوئی قرار گرفت.(اتحادیه آزاد کارگران ایران 5/9/87)</p>
<p>95 ـ علی اکبر پیر هادی عضو هئیت مدیره سندیکای کارگران شرکت واحد اتوبوسرانی تهران و حومه در شعبه دوم بازپرسی ویژه امنیت دادسرای انقلاب تهران مورد بازجویی قرار گرفت.<br class='autobr' />
(سندیکای کارگران شرکت واحد 8/12/87)</p>
<p>محاکمات<br class='autobr' />
96 ـ محمد حیدری مهر ، علی نجاتی ، فریدون نیکوفر ، جلیل احمدی و رمضان علیپور از فعالین کارگری شرکت کشت نیشکر هفت تپه به همراه ابوالفضل عابدینی نصر خبرنگار به اتهام تبلیغ علیه نظام و تحریک کارگران به اعتصاب در شعبه اول دادگاه انقلاب دزفول به ریاست قاضی اندی محاکمه شدند.<br class='autobr' />
(فعالان حقوق بشر در ایران 31/2/87)</p>
<p>97 ـ سوسن رازانی، شیوا خیرآبادی، غالب حسینی و عبدالله نجار به جرم شرکت در مراسم روز جهانی کارگر در دادگاه انقلاب سنندج محاکمه شدند.(کمیته هماهنگی برای ایجاد تشکل های کارگری 26/4/87)</p>
<p>98 ـ  غلامرضا غلامحسینی عضو سندیکای کارگران شرکت واحد اتوبوسرانی تهران به علت شرکت در اعتراضات صنفی سال 86 کارگران شرکت واحد در دادگاه تجدید نظر استان تهران تبرئه شد . نامبرده که در تابستان سال جاری پس از 82 روز بازداشت با قرار وثیقه 100 میلیونی از زندان آزاد شد، قرار است در دادگاه انقلاب اسلامی محاکمه شود. (ایلنا 24/7/87)</p>
<p>احکام صادر شده توسط دادگاهها<br class='autobr' />
99 ـ غلامرضا غلامحسینی از اعضای سندیکای کارگران شرکت واحد اتوبوسرانی تهران به علت درخواست آزادی منصور اسانلو و به  اتهام تبلیغ علیه نظام و اقدام علیه امنیت ملی در شعبه 6 دادگاه انقلاب تهران به 6 ماه حبس تعلیقی محکوم شد.(دسترنج 28/1/87)</p>
<p>100 ـ شیث امانی رئیس هیئت مدیره اتحادیه سراسری کارگران اخراجی و بیکار که در دادگاه تجدید نظر استان کردستان به شش ماه حبس محکوم شده بود، توسط نیروی انتظامی بازداشت و به زندان مرکزی سنندج منتقل گردید.(دسنرنج 4/2/87)</p>
<p>101 ـ روابط عمومی سندیکای کارگران شرکت واحد اتوبوسرانی تهران و حومه اعلام کرد: 9 نفر از اعضای این تشکل به علت شرکت در اعتصاب زمستان 84 کارگران شرکت واحد به حکم دیوان عدالت اداری از کار اخراج شدند. سعید ترابیان ، رضا فاضلی ، علی اکبر پیرهادی ، سید رضا نعمتی پور ، منصور حیات غیبی، عطا باباخانی ، سلطان علی شکاری ، وهاب محمدی و علی تاخیری از جمله اخراج شدگان می باشند . این رانندگان قبلا به علت شرکت در اعتصاب بازداشت شده بودند . ( ایلنا 19/5/87)</p>
<p>102 ـ چهار نفر از فعالان کارگری در سنندج به جرم شرکت در مراسم روز جهانی کارگر در شعبه 101 دادگاه جزائی  سنندج به زندان و شلاق محکوم شدند . بر اساس این حکم سوسن رازانی به 9 ماه حبس و 70 ضربه شلاق ، شیوا خیرآبادی به 4 ماه حبس و 15 ضربه شلاق ، عبدالله خانی به 91 روز زندان و 40 ضربه شلاق و سید غالب حسینی به 6 ماه زندان و 50 ضربه شلاق محکوم شده اند . ( دسترنج 19/5/87)</p>
<p>103 ـ عطا باباخانی، سعید ترابیان ، یعقوب سلیمی و علی زاده حسینی از اعضای سندیکای کارگران شرکت واحد اتوبوسرانی تهران به اتهام اقدام علیه امنیت ملی و تبلیغ علیه نظام در دادگاه انقلاب به تحمل 6 تا 14 ماه حبس تعلیقی محکوم شدند.(ایلنا 29/7/87)</p>
<p>104 ـ افشین شمس عضو کمیته هماهنگی برای کمک به ایجاد تشکلهای کارگری و عضو کانون کاریکاتوریست ها در دادگاه به یکسال حبس تعزیری محکوم شد. نامبرده در 13 تیر سال جاری در شهرستان الیگودرز بازداشت و به زندان اصفهان منتقل گردید. (سلام دمکرات 11/8/87)</p>
<p>105 ـ داود رضوی عضو هئیت مدیره سندیکای کارگران شرکت واحد اتوبوسرانی تهران و حومه به اتهام اقدام علیه امنیت عمومی در شعبه 14 دادگاه انقلاب به 12 ماه زندان که به مدت 3 سال به حالت تعلیق درآمده محکوم شد.(سندیکای کارگران شرکت واحد اتوبوسرانی تهران 20/9/87)</p>
<p>106 ـ ابراهیم مددی نایب رئیس سندیکای کارگران شرکت واحد اتوبوسرانی تهران و حومه از سوی دادگاه انقلاب به اتهام اقدام علیه امنیت ملی و تبلیغ علیه نظام به تحمل سه سال و نیم حبس محکوم شد . (ایلنا 7/10/87)</p>
<p>107 ـ محمد حیدری مهر از کارگران شرکت نیشکر هفت تپه در دادگاه انقلاب دزفول به 4 ماه حبس تعزیری ، 8 ماه حبس تعلیقی و 3 سال محرومیت از شرکت در انتخابات و شوراهای کارگری محکوم شد .<br class='autobr' />
(فعالان حقوق بشر در ایران 18/12/87)</p>
<p>صدور قرار وثیقه جهت آزادی<br class='autobr' />
108 ـ محمود صالحی فعال کارگری که سال گذشته به اتهام اقدام علیه امنیت ملی به یکسال زندان محکوم شده بود، با قرار وثیقه 40 میلیون تومانی از زندان آزاد شد. اتهام جدید نامبرده اعتصاب غذا در زندان و تشکر از نهادهایی که برای آزادی وی تلاش کردند می باشد.(بی بی سی 18/1/87)</p>
<p>109 ـ بختیار رحیمی عضو "کمیته هماهنگی برای ایجاد تشکل کارگری" و کریم داتوپر که از تیرماه سال گذشته به اتهام اقدام علیه امنیت ملی در زندان بسر می بردند، هرکدام با قرار وثیقه 100 میلیون تومانی از زندان آزاد شدند.(سازمان دفاع از حقوق بشر کردستان 21/3/87)</p>
<p>110 ـ جوانمیر مرادی و طاها آزادی از اعضای هیات مدیره « اتحادیه آزاد کارگران ایران » که در روز جهانی کارگر در عسلویه واقع در استان بوشهر بازداشت شده بودند، پس از 47 روز هر کدام با قرار وثیقه 10 میلیون تومانی از زندان آزاد شدند. (دسترنج 28/3/87)</p>
<p>111 ـ دادسرای امنیت تهران برای آزادی غلامرضا غلامحسینی، کارگر تعلیقی عضو سندیکای شرکت واحد اتوبوسرانی تهران و حومه، مبلغ 150 میلیون تومان قرار وثیقه صادر کرد. این فعال کارگری روز پنج تیر در مراسم روز زن در ورزشگاه 12000 نفری آزادی توسط نیروهای امنیتی بازداشت گردید. نامبرده از 4 ماه پیش تا کنون موفق به پرداخت کرایه خانه خود نیز نشده است. وی دارای 3 فرزند نوجوان می باشد. (دسترنج 19/4/87)</p>
<p>112 ـ محسن حکیمی عضو کمیته هماهنگی برای ایجاد تشکل کارگری که در رابطه با بازداشت بیژن امیری کارگر خودروسازی دستگیر شده بود پس از تحمل دو ماه زندان که 52 روز آن را در سلول انفرادی سپری کرد، با قرار وثیقه 100 میلیون تومانی از زندان اوین آزاد شد.(کمیته هماهنگی برای ایجاد تشکل کارگری 1/12/87)</p>
<p>113 ـ طیب ملایی عضو هیئت مدیره « اتحادیه آزاد کارگران ایران» پس از 34 روز بازداشت با قرار وثیقه 10 میلیون تومانی از زندان آزاد شد. وی به اتهام همکاری با گروه های مخالف حکومت و کمک به برگزاری مجمع عمومی دوم اتحادیه آزاد کارگران ایران بازداشت شده بود.( اتحادیه آزاد کارگران ایران25/9/87)</p>
<p>جلوگیری از اجرای مراسم<br class='autobr' />
114 ـ معاون سیاسی و امنیتی فرمانداری سنندج با برگزاری مراسم اول ماه مه توسط "اتحادیه آزاد کارگران ایران" مخالفت کرد.(دسترنج 4/2/87)</p>
<p>115 ـ کانون صنفی معلمان ایران به مناسبت 14 مهر روز جهانی معلم طی بیانیه ای اعلام کرد: برگزاری مراسم روز معلم با تهدید های نیروهای امنیتی از ماموران وزارت اطلاعات گرفته تا پلیس امنیت و معاونت امنیت دادگاه لغو گردید. (کانون صنفی معلمان ایران 12/7/87)</p>
<p>تجمع اعتراضی<br class='autobr' />
116 ـ بیش از 400 کارگر شرکت صنعتی دریایی ایران(صدرا) با 7 تا 20 سال سابقه از کار اخراج شدند. کارگران اخراجی مدت 5 روز است که برای اعتراض در مقابل استانداری دست به تجمع زده اند. کارگران اخراجی از ورود سایر کارگران به کارگاههای کشتی سازی و سکو سازی جلوگیری کردند. کارگران می گویند:مدیریت شرکت با بستن قرار داد با پیمانکار اقدام به اخراج کارگران بومی می کند.(دسترنج 9و17/1/87)</p>
<p>117 ـ بیش از 100 کارگر قراردادی کارخانه"اشکان چینی" قزوین در مقابل اداره کار شهر البرز دست به تجمع زدند.(دسترنج 19/1/87)</p>
<p>118 ـ 50 کارگر کارخانه آرد زابل برای اعتراض دست به اعتصاب زده و به قوه قضائیه مراجعه کرده اند.<br class='autobr' />
 (دسترنج 20/1/87)</p>
<p>119 ـ کارگران کارخانه غرب استیل کرمانشاه برای اعتراض به قوه قضائیه مراجعه کرده اند.(دسترنج 20/1/87)</p>
<p>120 ـ 28 کارگر شرکت"دروس ایران" قزوین برای اعتراض به خانه کارگر قزوین مراجعه کرده بودند.<br class='autobr' />
 (دسترنج 21/1/87)</p>
<p>121  ـ بیش از 30 کارگر کارخانه"پارس واشر" برای اعتراض در مقابل فرمانداری شهر صنعتی البرز تجمع کردند . (دسترنج 21/1/87)</p>
<p>123 ـ 30 کارگر قرار دادی شرکت پیمانکاری القدیر زابل برای اعتراض در مقابل اداره کار زابل تجمع کردند . (دسترنج 25/1/87)</p>
<p>124 ـ حدود 3000 نفر از کارگران مجتمع نیشکر هفت تپه شوش در اعتراض به عدم دریافت حقوق و پاداشهای سال گذشته از روز 20 فروردین دست به اعتصاب زده اند. کارگران بخش تولید و تمامی بخشهای وابسته به آن، بخش کشاورزی و کارگران نی بر در اعتصاب شرکت دارند.لازم به یاد آوری است عباسعلی زالی وزیر کشاورزی در دولت موسوی و رئیس مرکز آمار در دولت خاتمی اعلام کرد: واردات بی رویه شکر، 32 کارخانه قند و هفت کارخانه نیشکر را از چرخه تولید خارج کرده است.(فعالین حقوق بشر و دمکراسی 26/1/87)</p>
<p>125 ـ بیش از 1000 کارگر کارخانه لاستیک البرز در اعتراض به عدم دریافت 5 ماه حقوق معوقه خود اقدام به تجمع در جاده اسلامشهرـ تهران نمودند و با آتش زدن مواد زائد سعی کردند توجه مردم و مسئولان را به مشکلات خود جلب کنند. پلیس ضد شورش شبانه دیوارهای کارخانه را تخریب و پس از حمله و بازداشت 140 نفر از کارگران معترض برای پنهان ساختن این حرکت خشونت آمیز در عرض چند ساعت با کمک ماموران شهرداری دوباره دیوارهای تخریب شده را ساختند. 30 تن از کارگران بازداشتی با امضاء تعهدنامه از پاسگاه احمد آباد مستوفی آزاد شدند. 10 کارگر دیگر هنوز در بازداشت بسر می برند. یکی از کارگران آزاد شده گفت: کارگران با امضا تعهد نامه متعهد شدند که دیگر در قبال اجحاف کارفرما و تضییع حقوق، گرسنگی، فقر و زبونی معترض نشوند و در مقابل ظلم واکنشی نشان ندهند. تمامی کارگران بازداشتی بجز علی نادری عضو شورای اسلامی کار این کارخانه از زندان آزاد شدند. حدود 50 تا 60 نفر از کارگران به همراه خانواده های خود در مقابل بخشداری چهار دانگه تحصن کرده و خواستار آزادی همکار خود هستند. همچنین 6 نفر از ماموران آتش نشانی که از پاشیدن آب جوش بر سر کارگران لاستیک البرز خودداری کرده بودند، به جرم اقدام حمایتی از کارگران بازداشت شدند. ماموران آتش نشانی در سر پیچی از دستور یگان ویژه پلیس از ریختن آب جوش بر سر کارگران معترض خودداری کرده و آب را بر روی اسفالت ریختند.(دسترنج 25،26،27و28/1/87)</p>
<p>126 ـ بیش از 1400 کارگر کارخانه های تولیدی"فرنخ و مه نخ"،"ناز نخ" و "بهداشتی مینا" قزوین دست به تجمع اعتراضی در مقابل واحدهای تولیدی خود زدند.(دسترنج 28/1/87)</p>
<p>127 ـ عوض سلطانی دبیر اجرایی خانه کارگر پاکدشت گفت: 200 کارگر قرار دادی کارخانه"حدید مبتکران" پاکدشت برای اعتراض به اداره کار مراجعه کرده اند.(دسترنج 1/2/87)</p>
<p>128 ـ بیش از 680 کارگر شرکت" آونگان" اراک در اعتراض به عدم دریافت حقوق معوقه جاده قم ـ تهران را مسدود کردند.(دسترنج 9/2/87)</p>
<p>129 ـ بیش از 150 کارگر کارخانه یخچال سازی لرستان با تجمع در مقابل استانداری لرستان خواستار بازگشت به کار و دریافت مطالبات معوقه خود بودند. کارگران با بستن خیابان منتهی به استانداری لرستان شعارهای"مسئولین بی غیرت گرسنه ایم گرسنه" سر دادند، همچنین کارگران دست نوشته هایی حمل می کردند که روی آنها نوشته شده بود"ای کاش ما هم مردم عراق و لبنان بودیم تا خانواده دولت محسوب شویم".(آفتاب 16/2/87)</p>
<p>130 ـ حسین طاهر زاده دبیر اجرایی خانه کارگر استان سمنان گفت: بیش از 300 کارگر قرار دادی شرکت"کاشی رویال" برای اعتراض دست به اعتصاب زدند.(دسترنج 16/2/87)</p>
<p>131 ـ عید علی کریمی دبیر اجرایی خانه کارگر استان قزوین گفت: 40 کارگر کارخانه اشکان چینی قزوین برای اعتراض در مقابل اداره کار دست به تجمع زدند.(دسترنج 22/2/87)</p>
<p>132 ـ اسماعیل گورکی عضو کانون شوراهای اسلامی کار استان بوشهر گفت: بیش از یکصد تن از کارگران کارخانه کشتی سازی و سکو سازی ایران صدرای بوشهر اقدام به تحصن کرده اند.(دسترنج 22/2/87)</p>
<p>133 ـ عید علی کریمی دبیر اجرایی خانه کارگر استان قزوین اعلام کرد: 400 کارگر"شرکت بهداشتی مینا" در اعتراض به مشکلات شغلی در مقابل کارخانه دست به تجمع زدند که با دخالت نیروی انتظامی پایان یافت.(دسترنج 23/2/87)</p>
<p>134 ـ 48 کارگر کارخانه لامپ فارس در مقابل اداره کار و اداره صنایع استان فارس دست به تجمع زدند .<br class='autobr' />
(دسترنج 25/2/87)</p>
<p>135 ـ بیش از 3000 نفر از کارگران نیشکر هفت تپه شوش از 11 روز پیش در اعتصاب بسر می برند. خواسته های کارگران اعتصاب کننده عبارتند از: پرداخت حقوق معوقه 2 ماه اخیر، پایان دادن به پرونده سازیها و احضار فعالین کارگری به دادگاه انقلاب، برکناری آخوند یعقوب شفیعی مدیر عامل شرکت و سایر اعضای هیئت مدیره شرکت، برکناری زیبداری رئیس حراست شرکت. کارگران معترض به همراه خانواده هایشان از مقابل فرمانداری شوش به سوی بازار شهر در حال راهپیمایی بودند، که توسط مامورین نیروی انتظامی، گارد ویژه ضد شورش و مامورین وزارت اطلاعات مورد حمله قرار گرفتند و تعدادی از آنها را مورد ضرب و شتم قرار دادند. سرهنگ دانش، سرگرد علی کرم خسرو پور و سروان داریوش مولایی فرماندهی سرکوب تظاهرات کارگران را بعهده داشتند. (فعالین حقوق بشر و دمکراسی 26/2/87)</p>
<p>136 ـ بدنبال اخراج 11 نفر از کارگران کارخانه نساجی"ایران برک" حدود 250 نفر از کارگران برای اعتراض در مقابل کارخانه دست به تجمع زدند. هفته گذشته 120 کارگر این شرکت برای اعتراض به عدم دریافت ماهها حقوق و مزایا از رشت به تهران آمدند. اتهام کارگران اخراج شده شرکت در تجمع تهران می باشد.(دسترنج 29/2/87)</p>
<p>137 ـ بدنبال اعتصاب 2 ساعت ای هفته گذشته 330 کارگر کارخانه لوله و پوشش سلفچگان قم در اعتراض به کیفیت نامطلوب غذا، بدستور کارفرما یک کارگر را اخراج و یک کارگر برای مدت یک هفته از کار تعلیق شدند.(دسترنج 30/2/87)</p>
<p>138 ـ 180 کارگر شاغل در کارخانه صنایع اراک با راهپیمایی در مسیر 13 کیلومتری کارخانه تا اداره کار اراک به خصوصی سازی اعتراض کردند.(دسترنج 7/3/87)</p>
<p>139 ـ بیش از 800 کارگر شاغل در 30 کوره آجر پزی قرچک ورامین در اعتراض به کمی دستمزد از دو هفته پیش در اعتصاب بسر می برند.(دسترنج 8/3/87)</p>
<p>140 ـ 53 کارگر کارخانه صنایع چوب طالقانی برای اعتراض به همراه خانواده هایشان در محوطه ساختمان وزارت کار و امور اجتماعی متحصن شدند.(دسترنج 12/3/87)</p>
<p>141 ـ حدود 100 نفر از کارکنان شرکت صنایع پتروشیمی کرمانشاه در اعتراض به شرایط سخت و ساعات طولانی کار، کاهش حقوق و عدم پرداخت کامل عیدی امسال و معوقات سال گذشته خود و نیز کیفیت نامطلوب خدمات و سرویس دهی نامناسب دست به اعتصاب غذا زدند.(سازمان دفاع از حقوق بشر کردستان 12/3/87)</p>
<p>142 ـ عیدعلی کریمی دبیر اجرایی خانه کارگر استان قزوین اعلام کرد: بیش از 400 کارگر شرکت فرنخ و مه نخ در اعتراض به عدم دریافت حقوق ، عیدی و پاداشت مدت 6روز است که دست به اعتصاب زده اند . مدت 2 سال است که لباس و کفش کار به کارگران این واحد تولیدی داده نشده است . (دسترنج 20/3/87)</p>
<p>143 ـ بیش از 1000 کارگر کارخانه لاستیک  البرز برای اعتراض مجددا دست به اعتصاب زده اند.<br class='autobr' />
(دسترنج 21/3/87)</p>
<p>144 ـ کارگران کارخانه"ریسندگی خاور" رشت برای اعتراض با تجمع و آتش زدن لاستیک جاده فومن به رشت را مسدود کردند .(دسترنج 21/3/87)</p>
<p>145 ـ غلامرضا محمدی دبیر اجرایی خانه کارگر طبس گفت : 50 کارگر معدن « چیروک طبس » در اعتراض به عدم طرح طبقه بندی مشاغل دست از کار کشیدند . ( دسترنج 26/3/87)</p>
<p>146 ـ عبدالله صالحی رئیس شورای اسلامی شهرستان خواف اعلام کرد: حقوق کارگران معدن سنگان پرداخت نشده است و کارگران برای اعتراض تجمع کرده بودند که نیروی انتظامی تعدادی از کارگران را بازداشت کرده است . وی افزود : یک کارگر در زیر آوار کشته شده است ، همچنین دست یک کارگر در حین کار قطع شده است . مولا یعقوبی رئیس شورای اسلامی بخشداری سنگان گفت : سنگ های برداشت شده توسط کارگران تنی 6 تا 10 هزار تومان توسط شرکتهای خصوصی خریداری می شود و شرکتها همین سنگها را تنی 120 هزار تومان به فروش می رسانند .( دسترنج 26/3/87)</p>
<p>147 ـ بیش از 3000 کارگر کوره پزخانه های ارومیه که از 20روز پیش در اعتراض به پایین بودن دستمزدها و شرایط نامطلوب محل کار در اعتصاب بسر می برند، در روز 24 خرداد با حمله نیروهای انتظامی مواجه شدند. ( دسترنج 27/3/87)</p>
<p>148 ـ کارگران شرکت نیشکر هفت تپه شوش به همراه خانواده هایشان در اعتراض به پرداخت نشدن حقوق معوقه و سایر خواسته ها ، اقدام به بستن جاده ترانزیتی اهواز – اندیمشک در منطقه سه راه خوانساری شوش نمودند . نیروی امنیتی و اطلاعاتی با آوردن ماشین های آب پاش آتش نشانی کارگران و خانواده های آنها را در محاصره خود قرار داده اند . خواسته های کارگران معترض عبارتند از: پرداخت حقوق معوقه 3 ماه اخیر، حق داشتن سندیکای مستقل کارگری، پایان دادن به پرونده سازیها و احضار فعالین کارگری به دادگاه انقلاب، برکناری آخوند یعقوب شفیعی مدیر عامل شرکت و سایر اعضای هئیت مدیره شرکت، و برکناری رئیس حراست شرکت. لازم به یادآوری است که هفته قبل نیز 4 نفر از فعالین کارگری بنامهای نجات دهلی، احمد راجی ، ایرج عابدینی و محمد لیثی توسط نیروهای اطلاعات شوش بازداشت شدند .<br class='autobr' />
(فعالین حقوق بشر و دمکراسی در ایران  28/3/87)</p>
<p>149 ـ کارگران شرکت صنایع مخابراتی راه دور ایران برای اعتراض در مقابل استانداری فارس دست به تجمع زدند .(آفتاب 29/3/87)</p>
<p>150 ـ حدود 300 کارگر کارخانه لاستیک البرز به نمایندگی از 1300 کارگر این کارخانه در اعتراض به روشن نبودن وضعیت قرار داده و پرداخت نشدن حقوق خود در مقابل دفتر ریاست جمهوری تجمع کردند. حدود 400 کارگر قراردادی در این کارخانه هستند که وضعیت آنها مشخص نیست. دفترچه های بیمه کارگران سه ماه است که تمدید اعتبار نمی شود. تعدادی از کارگران در شرف بازنشستگی هستند و کارخانه حق بیمه این افراد را نمی دهد و آنان بلاتکلیف هستند. نهار و سرویس ایاب و ذهاب کارگران قطع شده است. (ایلنا 20/8/87)</p>
<p>151 ـ کارگران شرکت لامپ الوند قزوین در اعتراض به بلاتکلیفی دو ساله خود پس از اتمام بيمه بيكاری، در مقابل فرمانداری شهر صنعتی البرز دست به تجمع زدند. كارگران معترض طي اين تجمع خواستار بازگشت به كار مجدد خود به كارخانه و رسيدگی به چگونگي تغيير ساختار كارخانه كه به تعطيلي دو ساله آن منجر شده است، شدند. (ایلنا 7/5/87)</p>
<p>152 ـ کارگران کارخانه صنایع فلزی 2 در مقابل پارک ساعی دست به تجمع اعتراضی زدند . در این کارخانه قبلا 1500 نفر بکار مشغول بودند ولی اکنون به 300 نفر کاهش پیدا کرده است . (ایلنا 2/10/87)</p>
<p>153  ـ عید علی کریمی دبیر اجرایی خانه کارگر قزوین اعلام کرد : حدود هزار کارگر کارخانه های فرنخ ، مه نخ و نازنخ با آتش زدن لاستیک جاده بین المللی قزوین را بستند.(ایلنا 8/10/87)</p>
<p>154 ـ بیش از 300 کارگر مجتمع صنعتی شمال غرب تبریز بدلیل پرداخت نشدن حقوق ، حق بیمه ، توجه نکردن به مسایل بهداشتی و رفاهی کارگران دست از کار کشیدند . (ایلنا 9/10/87)</p>
<p>155 ـ حقوق 100 نفر از کارگران کارخانه پتروشیمی هگمتانه همدان در اعتراض به مطالبات معوقه از 20 روز پیش در اعتصاب هستند . (ایلنا 11/10/87)</p>
<p>156 ـ قریب خدایار شهردار رامهرمز اعلام کرد : حقوق 500 کارگر خدماتی ، فضای سبز ، آتش نشانی ، حمل ونقل موتوری و اداری شهرداری رامهرمز به مدت 3 روز اعتصاب کرده اند .(ایلنا 11/10/87)</p>
<p>157 ـ آقایار حسینی دبیر اجرایی خانه کارگر آبادان اعلام کرد : 150 کارگر منطقه یک شهرداری آبادان بدلیل پرداخت نشدن حقوق معوقه و حق بیمه کارگران اعتصاب کرده اند . (ایلنا 14/10/87)</p>
<p>158 ـ صدرالله شقاقی مسئول شورای اسلامی کار کارخانه فرش پارس قزوین اعلام کرد : 150 نفر از کارگران این کارخانه در مقابل وزارت کار دست به تجمع اعتراضی زدند. (ایلنا 23/10/87)</p>
<p>159 ـ قربانعلی میر شکاری دبیر اجرایی خانه کارگر استان سیستان و بلوچستان اعلام کرد: 50 نفر از کارگران شرکت آرمین شرق در مقابل اداره کار و امور اجتماعی زاهدان دست به تجمع اعتراضی زدند . (ایلنا 30/10/87)</p>
<p>160 ـ مهدی زمان نوری دبیر اجرایی خانه کارگر شهرستان ساوه گفت : واحدهای صنعتی تولیدی و خدماتی هنکل پاکوش ، زردپود ، فابیس ، جهان رو ، مقره سازی ایران ، رادیاتور آرمکو ، صنعتی بوتان و شهرداری ساوه از واحدهائی هستند که تعدادی از کارگران خود را از کار اخراج کرده اند . کارگران اخراجی در مقابل دفتر نماینده ساوه در مجلس شورای اسلامی دست به تجمع زده اند . نامبرده افزود: برخی از این واحدها به محض اخراجی کارگران به آنان پیشنهاد می کنند که با شرکت های پیمانکاری قرارداد بسته و ادامه کار دهند . (ایلنا 5/11/87)</p>
<p>161 ـ حدود 380 نفر از کارگران کارخانه نازنخ قزوین، از قزوین به تهران آمده و شب گذشته را در خیابان به صبح رساندند . کارگران برای اعتراض در مقابل نهاد ریاست جمهوری دست به تجمع زدند.(ایلنا 6/11/87)</p>
<p>162 ـ حدود 200 نفر از کارگران شرکت زغال سنگ البرز شرقی در اعتراض به کمی دستمزد در مقابل فرمانداری شهرود دست به تجمع زدند .(ایران خبر 7/11/87)</p>
<p>163 ـ 360 کارگر شرکت سیامکو صنعت همدان برای اعتراض در مقابل خانه کارگر همدان تجمع کردند . (ایلنا 9/11/87)</p>
<p>164 ـ 30 نفر از کارگران ریسندگی پردیس کرج برای اعتراض در مقابل درب اصلی دیوان عدالت اداری تجمع کردند . ( فرهنگ آشتی 9/11/87)</p>
<p>165 ـ هادی رضازاده دبیر اجرائی خانه کارگر ورامین گفت: قرارداد کار بیش از 100 نفر از کارگران قراردادی کارخانه قند ورامین تمدید نشده است. کارگران برای اعتراض در مقابل فرمانداری ورامین دست به تجمع زدند. واردات بی رویه عمده ترین مشکل تولید کنندگان داخلی است. (ایلنا 11/11/87)</p>
<p>166 ـ عید علی کریمی دبیر اجرایی خانه کارگر استان قزوین اعلام کرد: 320 کارگر شرکت نارنج برای اعتراض در مقابل کارخانه دست به تجمع زدند. (ایلنا 12/11/87)</p>
<p>167 ـ جمعی از کارگران و کارفرمایان کفاش در اعتراض به واردات بی رویه ، کفش های چینی ، در مقابل دفتر اتحادیه کفاشان دست دوز و مغازه های فروشندگان و توزیع کنندگان کفش های چینی تجمع کردند . در حال حاضر 200هزار کفاش در 50هزار کارگاه کفاشی مشغول بکار هستند . در سال های اخیر واردات بی رویه کفش های چینی باعث بیکاری هزاران کارگر و تبدیل هزارها کارگاه به انبار کفش های وارداتی شده است.(ایلنا 13/11/87)</p>
<p>168 ـ عید علی کریمی دبیر اجرایی خانه کارگر استان قزوین اعلام کرد: 300 کارگران شرکتهای فرنخ و مه نخ برای اعتراض جاده بین المللی قزوین را بستند.(ایلنا 13/11/87)</p>
<p>169 ـ 100 نفر از کارگران نساجی خامنه تبریز برای اعتراض در مقابل استانداری تجمع کردند.(ایلنا 13/11/87)</p>
<p>170 ـ کارگران کارخانه سرب و روی زنجان در اعتراض به دریافت نکردن چند ماه حقوق در مقابل دفتر شرکت توسعه معادن روی در زنجان تجمع کردند .(ایسنا 20/11/87)</p>
<p>171 ـ 200 نفر از کارگران کارخانه لوله سازی اهواز برای اعتراض در مقابل استانداری خوزستان در اهواز دست به تجمع زدند . این کارخانه دولتی است و به سازمان تامین اجتماعی تعلق دارد.<br class='autobr' />
(کمیته گزارشگران حقوق بشر 21/11/87)</p>
<p>172 ـ عید علی کریمی دبیر اجرایی خانه کارگر استان قزوین اعلام کرد : 300 کارگر کارخانه چینی بهداشتی مینا مدت یک هفته است که برای اعتراض در مقابل کارخانه دست به تجمع زده اند . (ایلنا 5/12/87)</p>
<p>173 ـ 200 کارگر شرکت  " صنایع کیش چوب " و 100 نفر از کارکنان بخش اداری این شرکت برای اعتراض دست به اعتصاب زدند .(ایلنا 18/12/87)</p>
<p>174 ـ 146 نفر از کارکنان بیمارستان " مهر " در شهرستان ساری دست به اعتصاب زدند.(ایلنا 18/12/87)</p>
<p>175 ـ حدود 200 نفر از کارگران نیشکر خوزستان به نمایندگی از 3500 کارگر این کارخانه در مقابل مجلس شورای اسلامی اقدام به تجمع اعتراضی کردند . این کارگران فصلی گفتند : طی سالهای گذشته به ما گفته می شد که برای ما در فصول بیکاری نیز حق بیمه پرداخت می کنند اما به تازگی متوجه شده ایم که این حق بیمه ، فقط بیمه درمانی بوده و شامل بیمه بازنشستگی نمی شده است.(ایلنا 18/12/87)</p>
<p>176 ـ عید علی کریمی دبیر اجرایی خانه کارگر استان قزوین اعلام کرد : 150 نفر از کارگران کارخانه فرش پارس در مقابل فرمانداری البرز دست به تجمع اعتراضی زده اند. (ایلنا 18/12/87)</p>
<p>177 ـ  محمد ساری رئیس شورای اسلامی کار شرکت آردل گفت: حدود 150 کارگر این شرکت برای اعتراض دست به تجمع زدند. (ایلنا 19/12/87)</p>
<p>178 ـ بیمارستان الوند در تهران تعطیل شد. 250 کارگر این بیمارستان با 10 تا 25 سال سابقه از کار بیکار شدند. پرسنل بیمارستان برای اعتراض به همراه اعضای خانواده هایشان دست به تجمع زدند. (ایلنا 26/12/87)</p>
<p>179 ـ عیدعلی کریمی دبیر اجرائی خانه کارگر استان قزوین اعلام کرد: 100 نفر از کارگران قراردادی شرکت پوشینه بافت برای اعتراض در مقابل استانداری دست به تجمع زدند. (ایلنا 27/12/87)<br class='autobr' />
180 ـ بنیاد جانبازان و مستضعفان شرکت نساجی پاکریس را در سمنان منحل اعلام کرد. کارگران این شرکت برای اعتراض در مقابل اداره ثبت اسناد و املاک مهدیشهر دست به تجمع زدند. (ایلنا 27/12/87)</p>
<p>سوانح کار<br class='autobr' />
181 ـ سه کارگر شرکت نفت آبادان به نامهای محمد غبیشاوی 50 ساله، قاسم غبیشاوی 25 ساله و محمد پوراحمدیان 30 ساله در حین لایروبی چاه فاضلاب، دچار حادثه شدند که با حضور ماموران نیروی امداد از مرگ حتمی رهائی یافتند. (دسترنج 1/5/87)</p>
<p>182 ـ توفیق احمدی کارگر معدن، که در یکی از معادن روستای "آرندان" سنندج مشغول کار بود، در حین کار دچار حادثه شده و یک پای وی قطع گردیده است. (دسترنج 4/5/87)</p>
<p>183 ـ حامد 21 ساله کارگر بخش خدمات راه آهن تنها بعد از 13 روز که از استخدام وی گذشته بود به دنبال برخورد با یک قطار پای راست خود را از دست داد. کارفرما مدعی است که با این کارگر قبل از حادثه تسویه حساب شده بوده و هیچگونه مسئولیتی در قبال پرداخت خسارت در مورد وی ندارد. (اعتماد ملی 6/5/87)</p>
<p>مرگ در حین کار<br class='autobr' />
184 ـ عطاالله شیشه رئیس ایستگاه 21 آتش نشانی اعلام کرد: بر اثر ریزش آوار در یک ساختمان در حال احداث واقع در خیابان سعادت آباد 2 کارگر کشته و 5 کارگر مجروح شدند. وی گفت: نظارت نکردن مهندس ناظر بر نحوه گود برداری ساختمان و نصب نشدن سازه نگهبان در دیواره علت ریزش آوار بوده است.<br class='autobr' />
(جمهوری اسلامی 28/1/87)</p>
<p>185 ـ بر اثر ریزش آوار یک کارگر ساختمانی بنام جلال 23 ساله در خیابان ناهید تهران کشته شد. علت ریزش آوار عدم رعایت مقررات ایمنی می باشد.(ایران 31/1/87)</p>
<p>186 ـ یک کارگر 17 ساله بنام روح الله ـ ص در درون قیف دستگاه بتون در خیابان خلیج فارس تهران کشته شد. (دسترنج 3/2/87)</p>
<p>187 ـ یک کارگر ساختمان بنام میر قربان ـ ح 37 ساله تبعه افغانستان به دلیل کمبود موازین ایمنی و سقوط از طبقه چهارم یک ساختمان در دست ساخت در اتوبان محلاتی تهران کشته شد.(دسترنج 3/2/87)</p>
<p>188 ـ بر اثر سقوط جرثقیل در میدان مادر، خیابان میر داماد یک کارگر کشته و 3 نفر مجروح شدند.<br class='autobr' />
(دسترنج 9/2/87)</p>
<p>189 ـ دو کارگر افغانی در حال گود برداری در عمق 4 متری بر اثر ریزش دیوار خاکی کشته شدند و یک کارگر مجروح گشت. علت حادثه عدم شمع بندی مناسب برای مهار دیواره های جانبی اعلام شده است.<br class='autobr' />
(فارس 9/2/87)</p>
<p>190 ـ دفتر آمار و محاسبات اقتصادی و اجتماعی سازمان تامین اجتماعی اعلام کرد: در نیمه نخست سال 86، 60 نفر جان خود را در حین کار از دست داده اند. در مدت مذکور 142331 نفر دچار از کار افتادگی کلی و جزئی شدند. به 589 نفر بابت این حوادث غرامت مقطوع نقص عضو پرداخت شده است. 10512 نفر بهبود کامل یافته اند. بالاترین میزان حادثه های صورت گرفته در مدت مذکور، در گروه سنی 25 تا 29 سال رخ داده است. مقایسه حوادث اتفاق افتاده در نیمه اول سال 86 به نسبت نیمه اول 85 نشان دهنده افزایش 96،8 درصدی این حوادث بوده است. (کیهان 16/2/87)</p>
<p>191 ـ یک کارگر 20 ساله در حال رنگ زدن جدول بزرگ راه مدرس بر اثر برخورد یک دستگاه خودرو پژو پارس کشته شد.(دسترنج 18/2/87)</p>
<p>192 ـ فرشیدیان رئیس انجمن صنفی کارگران ساختمانی شیراز گفت: 8 کارگر فعال در بخش گود برداری ساختمان طی یک ماه گذشته کشته شدند. این کارگران زیر نظر شرکتهای پیمانکار بکار اشتغال داشتند که بدلیل سهل انگاری کارفرمایان در تامین امنیت محیط کار، عدم نصب نرده های موقت راه رو و راه پله ها و نبود مهار بندی کار جان خود را از دست داده اند. وی افزود این آمار مربوط به شهر شیراز است در صورت برآورد این امار در سطح استان تعداد فوتی ها به بالای 30 تن خواهد رسید.(دسترنج 23/2/87)</p>
<p>193 ـ حاجی قاسمی مشاور وزیر کار و امور اجتماعی و رئیس سازمان کار استان تهران اعلام کرد: از مجموع 750 مورد حادثه رخ داده در بخش کارگران ساختمانی طی سال گذشته حدود 240 نفر کارگر در تهران کشته شده اند.(ایسنا 25/2/87)</p>
<p>194 ـ خالد صالحی 35 ساله کارگر جوشکاری به علت نبود تجهیزات ایمنی بر اثر سقوط از طبقه چهارم ساختمانی واقع در شهرک دانشگاه سقز کشته شد.(دسترنج 6/3/87)</p>
<p>195 ـ اکبر اکبری فرمانده ایستگاه 108 آتش نشانی تهران گفت: به علت گود برداری غیر اصولی و فروریختن دیوارهای بتونی ساختمان در حال ساخت دو کارگر در میدان فاطمی کشته شدند.(دسترنج 13/3/87)</p>
<p>196 ـ دختری بنام گلاویژ سلطان نیا فرزند عبدالله از اهالی شهر مهاباد که به همراه پدر خود در یک کارگاه آجرپزِی در شهر همدان مشغول بکار بوده، از سوی ابراهیم الیاسی صاحب کارخانه مورد اذیت و آزار قرار می گیرد، وی به علت فشارهای روحی اقدام به خودکشی از راه خود سوزی می نماید و پس از 18 ساعت در بیمارستان فوت نمود.(فعالان حقوق بشر در ایران 14/3/87)</p>
<p>197 ـ فرماندار شهرستان شازند در آخرین گزارش خود تعداد کارگران فوت شده بر اثر آتش سوزی در دو کارخانه مواد شیمیایی « کیمیاگران امروز» و « کیمیاگستر» را 34 نفر اعلام کرد . غلامرضا مرادی فعال کارگری در اراک گفت : 30 کارگر مجروح در بیمارستانهای قم ، اراک ، اصفهان ، تهران و اراک نگهداری می شوند .این دو کارخانه در تاریخ پنجم خرداد دچار آتش سوزی شدند. (دسترنج 20/3/87)</p>
<p>198 ـ یک کارگر 50 ساله بنام رستمی بر اثر ریزش دیوار مترو در اصفهان در عمق 20 متری کشته شد.<br class='autobr' />
( کیهان 26/3/87)</p>
<p>199 ـ فرشیدیان رئیس انجمن صنفی کارگران ساختمانی استان فارس اعلام کرد : تنها در یک ماهه سال جاری 18 کارگر ساختمانی بدلیل نبود وسایل ایمنی و سهل انگاری کارفرمایان کشته شده اند . وی افزود: دست کم روزی یک کارگر ساختمانی در استان فارس جان خود را بدلیل نبود ایمنی کار از دست می دهد . نامبرده ادامه داد متاسفانه نیرو و ناظر مستقیم محل کار و ایمنی ساختمان محل اشتغال کارگران ساختمانی را مورد بازرسی قرار نداده و کارشناسان پس از وقوع حادثه در محل بروز حادثه حاضر می شوند . (دسترنج 27/3/87)</p>
<p>200 ـ محسن 32 ساله کارگر چاه کن که در یک ساختمان نیمه کاره در تهران مشغول بکار بود بر اثر قطع برق هواکش خفه شد.(فارس 29/3/87)</p>
<p>201 ـ جعفر عظیم زاده از اعضای اتحادیه آزاد کارگران اعلام کرد: یک کارگر26 ساله کوره پز خانه ارومیه بنام عبداله بر اثر آتش سوزی فوت کرد. (دسترنج 4/4/87)</p>
<p>202 ـ پنج کارگر بلوک زنی در اطراف یاسوج به علت برق گرفتگی کشته شدند. )مهر 11/4/87)</p>
<p>203 ـ بهروز تشکر مدیر روابط عمومی سازمان آتش نشانی و خدمات ایمنی تهران اعلام کرد: بر اثر ریزش آوار یک ساختمان 7 طبقه 32 واحدی در بلوار فرهنگ, به علت رعایت نشدن اصول ساختمان سازی, حداقل 17 نفر از کارگران آن ساختمان کشته شدند.  اسامی و مشخصات 17 کارگر کوهدشتی که در 11 تیر در سعادت آباد تهران کشته شدند، اعلام گردید. این 17 قربانی هر یک عضو خانواده هایی بودند که زنجیروار با یکدیگر نسبت دور و نزدیک فامیلی داشتند. سه طایفه آزاد بخت، نورعلی و قرعلیوند اکنون داغدارند. حسین نورعلی طلبه حوزه علمیه، عزیزعلی امیرنژاد 50 ساله و پدر 7 فرزند، علی حسین یوسفیان، سعید یوسفیان دانش آموز، حسین پیری هاشم آبادی 18 ساله، بهرام پیرزاده نور، مهران پیرزاده نور 19 ساله، هوشمند منصوری دانشجوی اسبق دانشکده الهیات دانشگاه الشتر، افشار سعادتی 24 ساله، عابدین سعادتی 29 ساله، احسان آزاد بخت 20 ساله، موسی آزاد بخت 20 ساله، یحیی سعادتی آزاد بخت 26 ساله، فریبرز سعادتی آزاد بخت 24 ساله، میثم قاسمی 19 ساله، علی عبدالهی پدر 5 فرزند. (سرمایه 22/4/87)</p>
<p>204 ـ بر اثر واژگون شدن سه بشکه 220 لیتری قیر مذاب در خیابان خاقانی مشهد 9 کارگر لکه گیری آسفالت این شهر دچار سوختگی شدند. این حادثه به علت رعایت نشدن مسائل ایمنی از سوی پیمانکار شهرداری صورت گرفته است. (دسترنج 23/4/87)</p>
<p>205 ـ اقبال رضایی دبیر اجرایی خانه کارگر استان کردستان اعلام کرد: یک کارگر بنام پور محمد در کارگاه جوشکاری سقز در حین جوشکاری تانکر سوخت بر اثر انفجار آن کشته شد.(ایلنا 29/4/87)</p>
<p>206 ـ عباس كشاورز فعال كارگري در استان قزوين گفت: "مرتضی قديری" كارگر شاغل در پرسی سيلندر روز گذشته در حين كار جوشكاری به دليل اشتعال لباس آغشته به بنزين و شدت سوختگي ناشي از آن، جان خود را از دست داد. او افزود: نبود يك مركز سوانح سوختگی در شهرك صنعتي البرز با وجود 1300 كارخانه و كارگاه بزرگ، درمان كارگران سانحه‌‏ديده را با مشكل مواجه كرده و عملكرد مسوولان بخش درمان كشور را زير سوال برده است. (ایلنا 4/5/87)</p>
<p>207 ـ سه کارگر که در حال تخریب ساختمانی در خیابان 156 غربی در محدوده تهران پارس بودند، زیر آوار گرفتار شده و درگذشتند. (کیهان 16/5/87)</p>
<p>208 ـ "محمدجواد" کارگر معدن ذغال سنگ در حوالی شهرستان زرند ، بر اثر ریزش معدن ،جان خود را از دست داد دو کارگر دیگر در این حادثه مصدوم شدند. (ایران 19/5/87)<br class='autobr' />
209 ـ یازده تن از کارگرانی که در ورزشگاه در دست ساخت انقلاب همدان مشغول بکار بودند با فرو ریختن یکی از ستونهای این ورزشگاه ، در زير آوار مدفون شدند. 9 نفر از کارگران، از زير آوار بيرون آمده و به بيمارستان‌  منتقل شدند اما دو تن از كارگران نيز به علت شدت جراحات جان خود را از دست دادند. (دسترنج 19/5/87)<br class='autobr' />
210 ـ بر اثر انفجار گاز متان در کارگاه شماره 435 معدن پابدانای کوهبنان واقع در استان کرمان 2 نفر کارگر کشته شدند و یک کارگر بشدت مجروح گردید . 4000 کارگر در این معدن مشغول بکار هستند. نیاز علی سلطانی رئیس این معدن گفت : محروم بودن منطقه از مرکز فوریت های پزشکی و نبود اورژانس جاده ای خسارت جانی ناشی از حوادث معدن را افزایش می دهد ، مجروحان برای درمان باید به شهرستان رزن در 65 کیلومتری معدن منتقل شوند .(ایلنا 22/5/87)</p>
<p>211 ـ نعمت الله محمدی رئیس انجمن صنفی کارگران تخلیه و بارگیری بندر خمینی گفت: صادق محمدی کارگر با سابقه در حال جارو کشی و پاکسازی اسکله بر اثر تصادف با تریلر کشته شد. (ایسنا 29/5/87)</p>
<p>212 ـ حسن بیگ محمدی کارگر 33 ساله بعد از سقوط در چاهی در شهرک صنعتی شمس آباد شهرری پس از 7 ساعت انتظار کشته شد. ماموران آتش نشانی حسن آباد پس از 40 دقیقه در محل حادثه حاضر می شوند اما لوازم را برای کمک نداشتند. (30/5/87)</p>
<p>213 ـ سه کارگر معدن ذغال سنگ "باب نیزو" زرند کرمان به علت گازگرفتگی و ریزش آوار کشته شدند و 5 کارگر مجروح گشتند. (ایران 4/6/87)</p>
<p>214 ـ به گزارش ستاد اطلاع رسانی فرماندهی آتش نشانی شهرداری اصفهان دو کارگر 25 ساله به نامهای محمد و هادی هنگام گودبرداری ساختمانی در چهارباغ بالای اصفهان کشته شدند. (کیهان 7/6/87)</p>
<p>215 ـ دو کارگر ساختمان بنامهای رضا 45 ساله و مجید 18 ساله در حال گود برداری، بعلت ریزش آوار، در شهرک باغمیشه تبریز کشته شدند و یک کارگر 35 ساله بنام رامین بشدت مجروح شد. (کیهان 9/6/87)</p>
<p>216 ـ در پی ریزش کانال فاضلاب در شهر بجنورد سه کارگر بنامهای "روح الله مرادی" ، "ابراهیم فرهادی" و "محمد قبادی" در حین گودبرداری جان خود را از دست دادند. (کیهان 9/7/87)</p>
<p>217  ـ علیرضا بابائی کارگر روزمزد شرکت پیمانکاری رنگ و عایق از شرکتهای زیر مجموعه شرکت رامشیر در پالایشگاه فازهای 9 و 10 عسلویه به علت برق گرفتگی کشته شد. کارگران نسبت به برق دار بودن بدنه کولرهای خوابگاه ها به مسئولان کمپ هشدار داده بودند، اما مسئول کمپ و مسئولان شرکت رامشیر هیچ اقدامی برای ایمن ساختن کولرها انجام ندادند. (سلام دمکرات 11/7/87)</p>
<p>218 ـ اقبال رضایی دبیر اجرایی خانه کارگر کردستان اعلام کرد: بر اثر ترکیدن تانکر قیر یک کارگر آسفالت سازی یک کارگر قراردادی کشته و 2 کارگر مجروح شدند. (ایلنا 13/7/87)</p>
<p>219 ـ یک کارگر ساختمانی بنام میرشاهی به هنگام تخریب ساختمانی در خیابان شهدای گنبد کاووس بر اثر فرو ریختن سقف ساختمان کشته شد. (خبرنامه فعالین مازندان 14/7/87)</p>
<p>220 ـ اسدالله کارگر 23 ساله ساختمانی به علت نبود امکانات ایمنی، در هنگام گودبرداری، بر اثر ریزش خاک در منطقه قلهک تهران کشته شد.(ایسنا 16/7/87)</p>
<p>221ـ یک کارگر ساختمانی بر اثر سقوط بالابر در منطقه لویزان تهران جان خود را از دست داد.<br class='autobr' />
(کارگزاران 17/7/87)</p>
<p>222 ـ یک کارگر ساختمانی 30 ساله به علت سقوط در یک چاه 50 متری در خیابان نیاوران تهران کشته شد. همچنین کارگر ساختمانی 50 ساله به علت سقوط در یک چاه 30 متری در چهارراه یافت آباد تهران کشته شد. نبود امکانات ایمنی دلیل مرگ این کارگران است. (ایسنا 22/7/87)</p>
<p>223 ـ به علت خاکبرداری غیر اصولی از دیواره ای که جنس خاک آن دستی و نزدیک به فضای سبز حاشیه خیابان بود یک کارگر بر اثر ریزش آوار در یک ساختمان نیمه تمام جان خود را از دست داد .(ایسکانیوز 26/7/87)</p>
<p>224 ـ سرهنگ احمدی رئیس مرکز اطلاع رسانی پلیس تهران بزرگ اعلام کرد: بر اثر آتش سوزی در پالایشگاه نفت یک نفر کشته شد. (ایسنا 27/8/87)</p>
<p>225 ـ در سال گذشته 22 کارگر معدن بر اثر ریزش تونلها، انفجار در معادن وسقوط از ارتفاع کشته شدند. یعنی در هر 16 روز یک معدنچی کشته شده است.(اعتماد 6/9/87)</p>
<p>226 ـ " جمشید " 35 ساله که در هنگام کار روی داربست ساختمان دچار برق گرفتگی شده بود به پایین سقوط کرد و در دم جان سپرد.( ایسکانیوز 13/9/87)</p>
<p>227 ـ به دنبال سرنگونی دکل بزرگ کارخانه "آبیک " قزوین 5 نفر از کارگران این کارخانه جان خود را از دست دادند.( اعتماد 13/9/87)</p>
<p>228 ـ یک زن کارگر 30 ساله بنام صبا در کارگاه گل سازی در تبریز بر اثر آتش سوزی کشته شد. نبود شرایط ایمنی لازم در محیط کار از یک سو و وجود مواد احتراق زا در کارگاه که در زیر زمینی قرار داشت، موجب گسترش سریع شعله های آتش شد.(شهرزاد نیوز 18/9/87)</p>
<p>229 ـ " مرتضی " کارگر معدن در اردکان در عمق 350 متری زمین بر اثر برق گرفتگی جان خود را از دست داد.<br class='autobr' />
( جمهوری اسلامی 24/9/87 )</p>
<p>230 ـ یک کارگر بر اثر انفجار گاز در یک کارگاه سنگبری در یزد کشته شد . (جمهوری اسلامی 1/10/87)</p>
<p>231 ـ مجید ناصر رئیس کارخانه صنایع دفاعی زرین شهر اصفهان اعلام کرد : در پی انفجار در خط تولید کارخانه صنایع دفاعی زرین شهر اصفهان 8 تن از کارکنان این کارخانه کشته شدند .(اعتماد 9/10/87)</p>
<p>232 ـ محمد حسین زاده 33 ساله هنگامی که مشغول جوشکاری اسکلت ساختمان یک مسجد در روستای فرتان اسفراین بود بر اثر انفجار گاز جان خود را از دست داد .(کیهان 11/10/87)</p>
<p>233 ـ هادی ساداتی رئیس انجمن صنفی اسکلت بتنی قائم شهر اعلام کرد: هادی نجار کارگر 26 ساله ساختمانی بر اثر سقوط از ارتفاع 15 متری جان خود را از دست داد. وی افزود : در سال جاری 40 نفر از کارگران ساختمانی در مازندران ، حین انجام کار بر اثر نبود امکانات ایمنی جان خود را از دست داده اند.(ایلنا 14/11/87)</p>
<p>234 ـ حسین اکبری بازپرس شعبه دوم دادسرای ناحیه 19 تهران گفت: یک کارگر 19 ساله بنام امین به علت نبود امکانات ایمنی براثر سقوط از ارتفاع 15 متری کشته شد.(ایسنا 18/11/87)</p>
<p>235 ـ بر اثر انفجار در عملیات احداث راه آهن شیراز- بوشهر در نزدیکی بخش بوشکان برازجان، سه نفر مهندس راه سازی کشته شدند. (کیهان 11/12/87)</p>
<p>کودکان کار<br class='autobr' />
236 ـ فرشید یزدانی مدیر عامل انجمن حمایت از حقو کودکان اعلام کرد: با استناد به آمارهای منتشر شده سال 85 توسط مرکز آمار ایران از مجموع 13253000 کودک رده سنی 10 تا 18 سال ، 3600000 کودک خارج از چرخه تحصیل و 1700000 کودک به صورت مستقیم در گیر کار بودند. ( ایسنا31/4/87)</p>
<p>عدم پرداخت حقوق<br class='autobr' />
237 ـ بیش از 100 کارگر قرار دادی سد"سیاه رخ" دیواندره از کار اخراج شدند. حقوق دی، بهمن، اسفند، عیدی و سنوات سال گذشته این کارگران پرداخت نشده است.(دسترنج 17/1/87)</p>
<p>238 ـ بیش از 100 کارگر قراردادی کارخانه"اشکان چینی" قزوین مدت 6 ماه است که حقوق خود را دریافت نکرده اند.(دسترنج 19/1/87)</p>
<p>239 ـ 50 کارگر کارخانه آرد زابل مدت 5 ماه است که حقوق دریافت نکرده اند.(دسترنج 20/1/87)</p>
<p>240 ـ بیش از 300 کارگر کارخانه نساجی"ایران برک" گیلان مدت 3 ماه است که دستمزد دریافت نکرده اند.(دسترنج 21/1/87)</p>
<p>241 ـ 28 کارگر شرکت"دروس ایران" قزوین مدت 6 ماه است که دستمزد دریافت نکرده اند.(دسترنج 21/1/87)</p>
<p>242  ـ بیش از 30 کارگر کارخانه"پارس واشر" چندین ماه است که دستمزد دریافت نکرده اند.(دسترنج 21/1/87)</p>
<p>243 ـ بیش از 400 کارگر کارخانه"قند نیشابور" مدت 2 ماه است که دستمزد دریافت نکرده اند. بیش از 3000 کشاورز چغندر کار نیشابور هریک به مقدار 200 هزار تا یک میلیون تومان از مدیریت این واحد به خاطر تحویل محصول طلبکار هستند. واردات بی رویه و غیر قانونی شکر توسط دولت باعث شده تا شکر تولید شده در کارخانجات کشور به فروش نرود.(دسترنج 21/1/87)</p>
<p>244 ـ حدود 3000 نفر از کارگران مجتمع نیشکر هفت تپه شوش در اعتراض به عدم دریافت حقوق و پاداشهای سال گذشته از روز 20 فروردین دست به اعتصاب زده اند. کارگران بخش تولید و تمامی بخشهای وابسته به آن، بخش کشاورزی و کارگران نی بر در اعتصاب شرکت دارند.لازم به یاد آوری است عباسعلی زالی وزیر کشاورزی در دولت موسوی و رئیس مرکز آمار در دولت خاتمی اعلام کرد: واردات بی رویه شکر، 32 کارخانه قند و هفت کارخانه نیشکر را از چرخه تولید خارج کرده است.(فعالین حقوق بشر و دمکراسی 26/1/87)</p>
<p>245 ـ 1200 کارگر کارخانه لاستیک البرز 5 ماه است که حقوق خود را دریافت نکرده اند .(دسترنج 25/1/87)</p>
<p>246 ـ 35 کارگر کارخانه"نیک شایان پنیر" ساوجبلاغ  مدت 3 ماه است که دستمزد و مزایای شغلی خود را دریافت نکرده اند.(دسترنج 28/1/87)</p>
<p>247 ـ 50 کارگر کارخانه"آسیا لنت" سمنان مدت 3 ماه است که دستمزد دریافت نکرده اند.(دسترنج 28/1/87)</p>
<p>248 ـ 180 کارگر شرکت"کشت و صنعت گوهر کوه" خاش مدت 6 ماه است که حقوق دریافت نکرده اند.<br class='autobr' />
(دسترنج 3/2/87)</p>
<p>249 ـ علی طالبی دبیر اجرایی خانه کارگر قم گفت: 350 کارگر کارخانه"چینی حمید" چندین ماه است که حقوق دریافت نکرده اند.(دسترنج 4/2/87)</p>
<p>250 ـ بیش از 680 کارگر شرکت" آونگان" اراک چندین ماه است که حقوق و مزایای خود را دریافت نکرده اند. (دسترنج 9/2/87)</p>
<p>251 ـ غلامرضا محمدی دبیر اجرایی خانه کارگر طبس گفت: 1200 کارگر معدن ذغال سنگ طبس سال 87 دستمزدی دریافت نکرده اند.(دسترنج 16/2/87)</p>
<p>252 ـ حسین طاهر زاده دبیر اجرایی خانه کارگر استان سمنان گفت: بیش از 300 کارگر قرار دادی شرکت"کاشی رویال" مدت 3 ماه است که حقوق و مزایای شغلی خود را دریافت نکرده اند.(دسترنج 16/2/87)</p>
<p>253 ـ 180 کارگر کارخانه نساجی"پارس لامه" ساوجبلاغ مدت 2 ماه است که دستمزد دریافت نکرده اند. (دسترنج 17/2/87)</p>
<p>254 ـ عید علی کریمی دبیر اجرایی خانه کارگر قزوین گفت: بیش از 4 ماه است که حقوق کارگران شرکت"کومه ایران" پرداخت نشده است.(دسترنج 17/2/87)</p>
<p>255 ـ به گفته عوض سلطانی قائم مقام خانه کارگر پاکدشت بیش از 300 کارگر شاغل در 3 کارخانه تولیدی"گروه صنعتی مرساد" بیش از یک ماه است که حقوق و مزایای شغلی خود را دریافت نکرده اند.<br class='autobr' />
(دسترنج 18/2/87)</p>
<p>256 ـ تقی نصیری مسئول کانون هماهنگی شوراهای اسلامی کار استان قم گفت: بیش از 500 کارگر شرکت های"ایران ترمه" و "تهران پتو" مدت 5 ماه است که حقوق دریافت نکرده اند. همچنین عیدی و پاداش سال 86 این کارگران پرداخت نشده است.(دسترنج 18/2/87)</p>
<p>257 ـ بیش از 240 کارگر کارخانه تولیدی"پادزاینچ" قزوین از بهمن ماه 86 حقوق خود را دریافت نکرده اند. (دسترنج 21/2/87)</p>
<p>258 ـ اسماعیل گورکی عضو کانون شوراهای اسلامی کار استان بوشهر گفت: کارگران کارخانه کشتی سازی و سکو سازی ایران صدرای بوشهر مدت 2 ماه است که حقوق دریافت نکرده اند.(دسترنج 22/2/87)</p>
<p>259 ـ مدت 5 ماه است که حقوق 300 کارگر کارخانه قند قهستان بیرجند پرداخت نشده است.<br class='autobr' />
(دسترنج 23/2/87)</p>
<p>260 ـ کارگران خدماتی ناحیه 7 منطقه 3 شهرداری تهران مدت 3 ماه است که حقوق دریافت نکرده اند. در این 3 ماه کارفرمای شرکت پیمانکار حق بیمه کارگران را به سازمان تامین اجتماعی پرداخت نکرده است و از بن کارگری، حق اولاد و مسکن مدتها است که خبری نیست. این کارگران 12 ساعت در روز کار می کنند و یکسال است که دستکش و کفش کار دریافت نکرده اند. لازم به ذکر است که وضعیت شغلی و حقوقی بیش از 100 کارگر خدماتی افغانی از کارگران ایرانی نیز بغرنج تر می باشد.(دسترنج 25/2/87)</p>
<p>261 ـ 48 کارگر کارخانه لامپ فارس ، دستمزد فروردین ماه، بن کارگری سال 86 و چهار ماه حق بیمه  خود را دریافت نکرده اند .(دسترنج 25/2/87)</p>
<p>262 ـ عید علی کریمی دبیر اجرایی خانه کارگر قزوین گفت: بیش از 80 کارگر شاغل در کارخانه های"دروس ایران" و "لامپ الوند" پنج ماه است که حقوق دریافت نکرده اند. وی افزود: برخی از آقایان مدیر و صاحب کارخانه با دریافت وام های بحران که برای پرداخت حقوق کارگران و رفع بحران اخذ شده است به امر برج سازی و خانه در  کلان شهر ها مشغولند.(دسترنج 29/2/87)</p>
<p>263 ـ عید علی کریمی دبیر اجرایی خانه کارگر قزوین گفت: بیش از 30 کارگر شرکت "قوه پارس" 23 ماه است که حقوق دریافت نکرده اند و در بلاتکلیفی بسر می برند.(دسترنج 29/2/87)</p>
<p>264 ـ محمد گودرزی دبیر اجرایی خانه کارگر بروجرد گفت: بیش از 200 کارگر کارخانه قند بروجرد مدت 2 ماه است که حقوق دریافت نکرده اند. چغندرکاران منطقه همانند کارگران مطالبات حقوقی سال گذشته خود را دریافت نکرده اند و در شرایط بد معیشتی بسر می برند. به علت واردات بی رویه شکر، شکرهای تولید شده در کارخانه های داخلی به فروش نمی رود.(دسترنج 30/2/87)</p>
<p>265 ـ محمد گودرزی دبیر اجرایی خانه کارگر بروجرد اعلام کرد: به بیش از 200 کارگر شهرداری بروجرد مدتیست حق لباس، بن کارگری، حق اولاد، مسکن و خواربار پرداخت نمی شود و حقوق کارگران با تاخیر پرداخت می شود. (دسترنج 30/2/87)</p>
<p>266 ـ غلامرضا محمدی دبیر اجرایی خانه کارگر طبس اعلام کرد: کارگران شرکت « سد سازی کریت » مدت 4 ماه است که دستمزد دریافت نکرده اند.(دسترنج 7/3/87)</p>
<p>267 ـ نصرالله دریا بیگی دبیر اجرایی خانه کارگر استان مازندران اعلام کرد: کارگران کارخانه"حریر" مازندران وابسته به سازمان بازنشستگی مدت 5 ماه است که حقوق دریافت نکرده اند.(دسترنج 8/3/87)</p>
<p>268 ـ 53 کارگر کارخانه صنایع چوب طالقانی مدت 17 ماه است که دستمزد دریافت نکرده اند.(دسترنج 12/3/87)</p>
<p>269 ـ عیدعلی کریمی دبیر اجرایی خانه کارگر استان قزوین اعلام کرد: بیش از 400 کارگر شرکت فرنخ و مه نخ چندین ماه است که حقوق ، عیدی و پاداشت سال گذشته خود را دریافت نکرده اند . مدت 2 سال است که لباس و کفش کار به کارگران این واحد تولیدی داده نشده است . (دسترنج 20/3/87)</p>
<p>270 ـ محمد حسن قوامی دبیر اجرایی خانه کارگر لارستان گفت: 150 کارگر شاغل در شرکت حفاری"راه سر" مدت 6 ماه است که دستمزد دریافت نکرده اند.(دسترنج 20/3/87)</p>
<p>271 ـ محمد گودرزی دبیر اجرایی خانه کارگر بروجرد اعلام کرد: 500 کارگر شاغل در کارخانه "سامان کاشی" مدت 3 ماه است که حقوق دریافت نکرده اند.(دسترنج 21/3/87)</p>
<p>272 ـ کارگران کارخانه"ریسندگی خاور" رشت مدت 12 تا 17 ماه است که دستمزد دریافت نکرده اند.<br class='autobr' />
 (دسترنج 21/3/87)</p>
<p>273 ـ عبدالله صالحی رئیس شورای اسلامی شهرستان خواف اعلام کرد: حقوق کارگران معدن سنگان پرداخت نشده است و کارگران برای اعتراض تجمع کرده بودند که نیروی انتظامی تعدادی از کارگران را بازداشت کرده است . وی افزود : یک کارگر در زیر آوار کشته شده است ، همچنین دست یک کارگر در حین کار قطع شده است . مولا یعقوبی رئیس شورای اسلامی بخشداری سنگان گفت : سنگ های برداشت شده توسط کارگران تنی 6 تا 10 هزار تومان توسط شرکتهای خصوصی خریداری می شود و شرکتها همین سنگها را تنی 120 هزار تومان به فروش می رسانند . وی افزود : تعدادی از کارگران معترض بازداشت شده اند .( دسترنج 26/3/87)</p>
<p>274 ـ میر بلوچ زهی رئیس شورای اسلامی کار شرکت کشت و صنعت خاش گفت: 30 کارگر قرار دادی مدت یکسال است که حقوق دریافت نکرده اند. وی افزود: 100 کارگر رسمی مدت 8 ماه است که دستمزد دریافت نکرده اند. عیدی، پاداش و بن کارگری این کارگران نیز پرداخت نشده است. این واحد تولیدی زیر نظر بنگاه تعاون صنایع زندانهای کشور اداره می شود.(دسترنج 28/3/87)</p>
<p>275 ـ 32 کارگر شرکت ساختمانی گسترش سازه ماد مدت چهار ماه است که حقوق دریافت نکرده اند. عیدی و پاداش تعدادی از کارگران پرداخت نشده است.دسترنج 29/3/87)</p>
<p>276 ـ کارگران شرکت صنایع مخابراتی راه دور ایران مدت چهار ماه است که حقوق دریافت نکرده اند.<br class='autobr' />
(آفتاب 29/3/87)</p>
<p>277 ـ حدود 150 کارگر کارخانه چینی سروش واقع در استان فارس مدت 3 ماه است که حقوق دریافت نکرده اند. این کارگران عیدی و پاداش سال 86 را نیز دریافت نکرده اند. (دسترنج 5/4/87)</p>
<p>278 ـ غلامرضا محمدی دبیر اجرائی خانه کارگر طبس گفت: 20 نفر از کارگران یک شرکت در شهرستان طبس پنج ماه حقوق معوقه خود ، عیدی, پاداش, بن کارگری, حق مسکن, حق عائله مندی و حق سنوات خود را دریافت نکرده اند. (دسترنج  11/4/87)</p>
<p>279  ـ مطالبات شغلی 300 کارگر شاغل در معدن قلعه زری بیرجند, از جمله حق سنوات, اضافه کاری و کارهای سخت و زیان آور از سوی کارفرما محاسبه و پرداخت نمی شود. (دسترنج 11/4/87)</p>
<p>280 ـ عید علی کریمی دبیر اجرائی خانه کارگر قزوین اعلام کرد: 40 کارگر شرکت "دروس ایران" تولید کننده کپسول آتشنشانی ، مدت 5 ماه است که حقوق دریافت نکرده اند.(دسترنج 12/4/87)</p>
<p>281 ـ بیش از 200 کارگر در کارخانه مصنوعات آلومینیومی هزار کرمان مدت 3 ماه است که حقوق نگرفته اند. "کار بخش" فعال کارگری در کرمان گفت: تحریم های اقتصادی علیه ایران باعث کاهش واردات مواد اولیه تولیدی ظروف آلومینیومی و بسته بندی مواد غذائی شده است که از کشورهای ایتالیا و فرانسه وارد میشد. این اتفاق تولید کارخانه و چرخه اقتصاد را با رکود چشمگیری مواجه کرده است. (16/4/87)</p>
<p>282 ـ 370 کارگر شرکت "صنایع فلزی ایران" مدت 3 ماه است که حقوق دریافت نکرده اند. همچنین عیدی سال 85 کارگران پرداخت نشده است. (دسترنج 17/4/87)</p>
<p>283 ـ غلامرضا محمدی دبیر اجرائی خانه کارگر طبس اعلام کرد: 80 کارگر شاغل در شرکت پیمانکاری شهرداری طبس مدت یکسال است که مزایای شغلی خود را از قبیل بن کارگری، حق اولاد، حق مسکن و حق اضافه کاری را دریافت نکرده اند. مدیریت شرکت روزهای جمعه را نیز روز کاری اعلام کرده و از کارگران بیش از ساعت کاری قانونی استفاده میکند. (دسترنج 17/4/87)</p>
<p>284 ـ غلامرضا محمدی دبیر اجرائی خانه کارگر طبس اعلام کرد: 50 کارگر پیمانکاری راه آهن طبس مدت 5 ماه است که حقوق خود را دریافت نکرده اند. (دسترنج 18/4/87)</p>
<p>285 ـ 2700 کارگر شرکت لوله سازی خوزستان چندین ماه است که حقوق خود را دریافت نکرده اند . کارگران قراردادی مدت 6 ماه و کارگران رسمی مدت 2 ماه است که حقوق دریافت نکرده اند. (فارس 19/4/87)</p>
<p>286 ـ  780 کارگر کارخانه های "فرنخ" و "مه نخ" قزوین عیدی و پاداش سال 86 و تعدادی از این کارگران حقوق اردیبهشت ماه خود را دریافت نکرده اند. (دسترنج 19/4/87)</p>
<p>287 ـ جعفر عظیم زاده سخنگوی اتحادیه آزاد کارگران ایران اعلام کرد: 70 کارگر کارخانه"تخصص صنعت" از ابتدای سال جاری حقوق و مزایای خود را دریافت نکرده اند. وی افزود: اکثر کارگران از حقوق صنفی خود بی اطلاع بودند که در نتیجه همین وضعیت اکثر آنها با دستمزدهایی پایین تر از حداقل های قانونی (ماهی 90 هزار تومان ) در این کارخانه مشغول بکار بودند.(ایلنا 28/4/87)</p>
<p>288 ـ بابا نظر هدایتی دبیر اجرایی خانه کارگر  در استان خراسان شمالی گفت: 600 کارگر شرکت کشت و صنعت دهکده رضوی بیش از 3 ماه است که حقوق دریافت نکرده اند. کارگران سالهاست که از دریافت مزایای شغلی خود از جمله طرح طبقه بندی مشاغل محروم هستند. این شرکت متعلق به کمیته امداد خمینی می باشد. (ایلنا 28/4/87)</p>
<p>289 ـ رضوان احمدپور از كارگران معدن سنگرود گفت: بر اساس رايی كه از سوي هيات تشخيص و حل اختلاف صادر شده است، مديريت معدن سنگرود موظف است مطالبات مربوط به 17 ماه حقوق و 19 ماه حق بيمه را به كارگران پرداخت كند. (دسترنج 31/4/87)</p>
<p>290 ـ کارگران بخش تاسیسات ساختمان اصلی وزارت امور خارجه، روز سه شنبه گذشته در اعتراض به پرداخت نشدن مطالبات خود دست از کار کشیدند. مسئولان وزارت امور خارجه در واکنش به این حرکت اعتراضی کارگران، قصد دارند که با معترضان تسویه حساب کرده و آنها را از کار اخراج کنند. (دسترنج 4/5/87)</p>
<p>291 ـ اتحادیه آزاد کارگران ایران اعلام کرد: كارگران کارخانه نيرورخش چندین ماه است که حقوق دریافت نکرده اند. (ایلنا 4/5/87)</p>
<p>292 ـ اقبال رضايي دبير اجرايي خانه كارگر كردستان گفت: بيش از 50 كارگر شاغل در دفاتر مخابراتي روستايی سقز، از ابتداي سال جاري تاكنون دستمزدی دريافت نكرده‌‏اند. (ایلنا 4/5/87)</p>
<p>293 ـ اقبال رضايي، دبير اجرايي خانه كارگر كردستان گفت: در شركت ريسندگي پرديس كردستان 55 كارگر با قرارداد يك ماهه مشغول بكارند و تاكنون حقوق خرداد و تير، بن و سنوات 85 و 86  را دريافت نكرده‌اند.<br class='autobr' />
(ایلنا 6/5/87)</p>
<p>294 ـ غلامرضا محمدي دبير اجرايی خانه كارگر طبس گفت: 50 كارگر شركت "رنگينه پريز" طبس كه در بخش‌های فنی و راهبردی لوكوموتيو مشغول به كار هستند، حقوق ماهيانه خود را به طور كامل دريافت نكرده‌اند. وی با اشاره به اينكه اغلب كارگران بازنشسته بوده و دعوت به كار شده‌اند، گفت: هر كارگر يك تا 2 ميليون تومان از حقوق خود را طلب ‌كار است. (ایلنا 7/5/87)</p>
<p>295 ـ 140 نفر از کارگران کارخانه هادی کار سمنان بعلت عدم پرداخت عیدی و پاداش سال 86 و 4 ماه حقوق عقب افتاده خود دست از کار کشیدند. (ایلنا 7/5/87)</p>
<p>296 ـ محمد صالح حسینی از فعالان کارگری شهر سقز اعلام کرد: 50 کارگر کارخانه نوشابه گازدار "کردکلاسقز" مدت 4 ماه است که حقوق خود را دریافت نکرده اند. (ایلنا 12/5/87)</p>
<p>297 ـ عوض سلطانی قائم مقام خانه کارگر پاکدشت اعلام کرد: 120 کارگر شاغل در شرکت تولیدی پونل پاکدشت در ماه گذشته حقوق خود را دریافت نکرده اند و از ابتدای سال جاری حقوقشان به صورت علی الحساب پرداخت شده است. (ایلنا 12/5/87)</p>
<p>298 ـ مراد احسانپور دبیر اجرائی خانه کارگر استان لرستان گفت: بیش از 200 کارگر رسمی کارخانه یخچال سازی مدت 20 ماه است که هیچ حقوق و مزایائی نگرفته اند و به دلیل تعطیلی واحد همچنان بیکار و بلاتکلیف هستند. وی تصریح کرد: حدود 50 کارگر قراردادی این واحد سال قبل از سوی کارفرما بدون دریافت حقوق معوقه و حق سنوات اخراج شدند. (ایلنا 12/5/87)</p>
<p>299 ـ قدیر سواعدی نماینده سابق کارگران کارخانه لوله سازی خوزستان گفت: 420 کارگر رسمی مدت 2 ماه و 350 نفر کارگر قراردادی مدت 6 ماه است که حقوق و مزایای خود را دریافت نکرده اند. وي در مورد بازنشستگي پيش از موعد تعدادي از كارگران اين واحد اظهار داشت: 150 كارگر رسمي كه 20 سال و بالاتر سابقه كار دارند, مي‌‏بايست طبق قانون بازنشستگي در كارهاي سخت و زيان آور بازنشسته شوند كه متأسفانه اين موضوع از طرف سازمان تأمين اجتماعي خوزستان ناديده گرفته شده. (ایلنا 13/5/87)</p>
<p>300 ـ نصرالله دریابیگی دبیر اجرائی خانه کارگر مازندران اعلام کرد: 80 کارگر شرکت چیت سازی بهشهر مدت 3 ماه است که حقوق خود را دریافت نکرده اند. وی افزود: کارگران مبلغ 10 میلیارد تومان حقوق، سنوات و مابه تفاوت عیدی و پاداش خود را از کارخانه طلبکارند. شركت چيت سازي بهشهر يكي از بزرگترين واحدهاي توليدي و نساجي مازندران حقوق و سنوات پايان خدمت و حتي مبلغ بازخريد و مستمري بازنشستگان را 10 سال است كه پرداخت نكرده است. اين كارخانه در 10 سال گذشته خصوصي سازي شد و ابتدا از سازمان صنايع ملي ايران به شركت سرمايه گذاري بنياد شهيد و سپس به بخش خصوصي واگذار شد. (ایلنا 13/5/87)</p>
<p>301 ـ اقبال رضايي، دبير اجرايي خانه كارگر كردستان اعلام کرد: 110 كارگر شاغل در مجتمع صنعتي سما سنندج از ابتداي سال جاري تاكنون دستمزدی دريافت نكرده‌اند. (ایلنا 13/5/87)</p>
<p>302 ـ کارگران کارخانه ریسنگی و بافندگی کاشان ماههاست که حقوق خود را دریافت نکرده اند و در حال حاضر به صورت هفتگی حقوق می گیرند. این در حالیست که تعداد کارگران این کارخانه از 2200 نفر به 1700 نفر کاهش یافته است. (دسترنج 13/5/87)</p>
<p>303 ـ 2200 کارگر کارخانه مخمل ابریشم کاشان مدت 11 ماه است که حقوق خود را دریافت نکرده اند. مدیریت این کارخانه با تخریب و فروش زمین های کارخانه مذکور، موجب توقف فعالیتها و کاهش تعداد کارگران به 780 نفر شده است.(دسترنج 13/5/87)</p>
<p>304 ـ کارگران سد (شهریار) در شهرستان میانه بیش از 4 ماه است که حقوق دریافت نکرده اند.<br class='autobr' />
(دسترنج 18/5/87)</p>
<p>305 ـ محمد گودرزی دبير اجرايي خانه كارگر بروجرد گفت: 7 ماه حقوق كارگران شركت مهلران بروجرد، از سال گذشته تاكنون پرداخت نشده در حالی كه وضعيت توليد و فروش محصولات كارخانه بسيار خوب بوده و بخش اعظمي از توليدات بهداشتي كارخانه به كشورهاي عراق و افغانستان صادر مي‌‏شود. جواد شمائی مدير شركت مهلران گفت: شرايط سخت كار و توليد در كشور به حدي است كه تعداد كارگران شاغل در كارخانه‌‏هاي ما را از تعداد هزار نفر به كمتر از 50 نفر رسانده است. (ایلنا 19/5/87)</p>
<p>306 ـ اقبال رضائی دبیر اجرایی خانه کارگر استان کردستان اعلام کرد: 180 کارگر شاغل در کارخانه نساجی کردستان مدت 4 ماه است که حقوق دریافت نکرده اند . (ایلنا 19/5/87)</p>
<p>307 ـ نصرالله دریا بیگی دبیر اجرایی خانه کارگر استان مازندران اعلام کرد: 750 کارگر رسمی شرکت کشتی سازی " صدرا" مدت 2 ماه است که حقوق نگرفته اند و 700 کارگر پیمانی این شر کت مدت 5 ماه است که حقوق دریافت نکرده اند . همچنین 300 کارگر این شرکت در تهران و 1400 کارگر آن در استان بوشهر حقوق دریافت نکرده اند. ( ایلنا 26/5/87)</p>
<p>308 ـ علی صحرانورد معاون خانه کارگر استان آذربایجان غربی گفت: 28 کارگر کارخانه نساجی خاتم الانبیاء بوکان مدت 3 ماه است که حقوق نگرفته اند. وی افزود : در این واحد تولیدی قبل از بحران 120 کارگر مشغول کار بوده اند که با اجرای سیاستهای تعدیلی 92 نفر از کار اخراج شده اند . ( ایلنا 28/5/87)</p>
<p>309 ـ علی صحرانورد معاون خانه کارگر استان آذربایجان غربی اعلام کرد: 35 کارگر شرکت گلفام مدت 2 ماه است که حقوق دریافت نکرده اند. (ایلنا 8/6/87)</p>
<p>310 ـ حسین شجاعی رئیس کانون هماهنگی شوراهای اسلامی کار استان کرمان اعلام کرد: 700 کارگر کارخانه قند بردسیر کرمان مدت 10 ماه است که حقوق نگرفته اند. (ایلنا 11/6/87)</p>
<p>311 ـ 200  کارگر شرکت پیمانکاری فلات پارس که سازه های بتونی برای پتروشیمی هرسین کرمانشاه می سازد، 6 ماه است که حقوق دریافت نکرده اند. (کانون مدافعان حقوق کارگر 24/6/87)</p>
<p>312 ـ حسین طاهرزاده دبیر اجرائی خانه کارگر استان سمنان اعلام کرد: حدود 200 کارگر کارخانه رویال چینی سمنان مدت 3 ماه است که حقوق دریافت نکرده اند. همچنین عیدی و پاداش سال 86 کارگران پرداخت نشده است. (ایلنا 25/6/87)</p>
<p>313 ـ حدود 800 نفر از کارگران شرکت کاغذ سازی هفت تپه 3 ماه حقوق خود را دریافت نکرده اند . (فعالان حقوق بشر در ایران 3/7/87)</p>
<p>314 ـ حسین طاهرزاده دبیر اجرایی خانه کارگر استان سمنان اعلام کرد: 200 کارگر کارخانه P.V.C سمنان مدت 5 ماه است که حقوق دریافت نکرده اند. (ایلنا 5/7/87)</p>
<p>315 ـ حدود 500 کارگر سد ماملو در نزدیکی منطقه نظامی پارچین مدت 5 ماه است که حقوق و مطالبات خود را دریافت نکرده اند.( سلام دمکرات 28/7/87)</p>
<p>316 ـ کارگران برق گیلان مدت 4 ماه است که دستمزدهای خود را دریافت نکرده اند. آنها عیدی سال پیش را نیز دریافت نکرده اند.( سلام دمکرات 29/7/87)</p>
<p>317 ـ عیدعلی کریمی دبیر اجرائی خانه کارگر استان قزوین اعلام کرد: 300 کارگر شرکت گوشت زیاران قزوین مدت 4 ماه است که حقوق دریافت نکرده اند.(ایلنا 16/9/87)</p>
<p>318 ـ نصراله دریابیگی دبیر اجرائی خانه کارگر استان مازندان اعلام کرد: 120 کارگر صنایع شیمیائی کرم کیمیکال ساری مدت 8 ماه است که حقوق دریافت نکرده اند. کارفرما از ارسال لیست بیمه کارگران به سازمان تامین اجتماعی خودداری می کند و همچنین از 3 سال پیش بدنبال استفاده از نیروی کار ارزان، اقدام به استفاده از کارگران با قراردادهای موقت میکند.(ایلنا 16/9/87)</p>
<p>319 ـ نصرالله دریابیگی دبیر اجرائی خانه کارگر استان مازندران اعلام کرد: 350 کارگر شرکت سد البرز کوه با مشکل عدم دریافت حقوق و برقرار نشدن بیمه کارگری مواجه هستند.(ایلنا 16/9/87)</p>
<p>320 ـ کارگران و کارکنان شهرداری خرمشهر مدت 4 ماه است که حقوق دریافت نکرده اند.(تابناک 21/9/87)</p>
<p>321 ـ حقوق 100 نفر از کارگران کارخانه پتروشیمی هگمتانه همدان مدت 4 ماه است که پرداخت نشده است . (ایلنا 11/10/87)</p>
<p>322 ـ قریب خدایار شهردار رامهرمز اعلام کرد : حقوق 500 کارگر خدماتی ، فضای سبز ، آتش نشانی ، حمل ونقل موتوری و اداری شهرداری رامهرمز مدت 6 ماه است که پرداخت نشده است . نامبرده افزود: شهرداری مبلغ یک میلیارد تومان از سازمان تبلیغات اسلامی و سازمان آب و فاضلاب طلبکار است ولی این نهادها از پرداخت بدهی های خود به شهرداری خودداری می کنند.(ایلنا 11/10/87)</p>
<p>323 ـ آقایار حسینی دبیر اجرایی خانه کارگر آبادان اعلام کرد : حقوق 150 کارگر منطقه یک شهرداری آبادان مدت 3 ماه است که پرداخت نشده است . (ایلنا 14/10/87)</p>
<p>324 ـ اقبال رضایی دبیر اجرایی خانه کار استان کردستان اعلام کرد: حقوق 200 نفر از کارگران شهردار سقز مدت 3 ماه است که پرداخت نشده است . (ایلنا 15/10/87)</p>
<p>325 ـ صدرالله شقاقی مسئول شورای اسلامی کار کارخانه فرش پارس قزوین اعلام کرد : حقوق 307 کارگر این کارخانه مدت 4 ماه است که پرداخت نشده است .(ایلنا 23/10/87)</p>
<p>326 ـ آقایار حسینی دبیر اجرائی خانه کارگر استان خوزستان اعلام کرد: بخش تعمیرات کشتی سازی اروندان تعطیل شد و 45 کارگر شاغل در این بخش دو ماه حقوق و بن سال 86 را طلبکار هستند.(ایلنا 26/10/87)</p>
<p>327 ـ محمود بهشتی لنگرودی سخنگوی کانون صنفی معلمان گفت : 400 هزار معلم حق التدریسی مدت 5 ماه است که حقوق دریافت نکرده اند . وی افزود : به جامعه فرهنگیان وعده های بزرگ می دهند در حالی که تمام این وعده ها فقط روی کاغذ نوشته می شوند و به آنها عمل نمی شود . (ایلنا 1/11/87)</p>
<p>328 ـ کارکنان قراردادی و پیمانکاری بیمارستان ولی عصر خرمشهر مدت 3 ماه است که حقوق دریافت نکرده اند. (مهر 4/11/87)</p>
<p>329 ـ حدود 380 نفر از کارگران کارخانه نازنخ قزوین مدت 4 ماه است که حقوق دریافت نکرده اند . همچنین بن کالای سال گذشته کارگران پرداخت نشده است . (ایلنا 6/11/87)</p>
<p>330 ـ هاشمی رئیس شورای اسلامی کار مجتمع دخانیات مازندران اعلام کرد : 360 نفر از کارگران فصلی این کارخانه از سال 1351 مشغول بکار هستند ، به لحاظ فصلی بودن این کارگران ، سابقه کار آنها به 20 الی 21 سال نرسیده و در زمان بیکاری هیچ گونه مزایایی به آنها تعلق نمی گیرد . وی خاطر نشان ساخت : کارگرانی وجود دارند که به علت کهولت سن قادر به ادامه کار نیستند.(ایلنا 6/11/87)</p>
<p>331 ـ حدود 200 نفر از کارگران شرکت زغال سنگ البرز شرقی چندین ماه است که حقوق خود را دریافت نرکرده اند. (ایران خبر 7/11/87)</p>
<p>332 ـ 360 کارگر شرکت سیامکو صنعت همدان 6 ماه حقوق از سال 81 طلبکار هستند . به رغم پیگیری و مراجعه کارگران به مسئولان کشوری و استانی هنوز هیچ اقدامی در جهت رفع مشکلات کارگران این شرکت انجام نگرفته است . (ایلنا 9/11/87)</p>
<p>333 ـ 30 نفر از کارگران ریسندگی پردیس کرج مدت 5 ماه است که حقوق دریافت نکرده اند.(فرهنگ آشتی 9/11/87)</p>
<p>334 ـ سعید مصطفی نژاد دبیر اجرایی خانه کارگر شهرستان مهاباد گفت: 54 نفر از کارگران شرکت شیلر ، مدت 13 ماه است که حقوق دریافت نکرد اند.(ایلنا 13/11/87)</p>
<p>335 ـ 100 نفر از کارگران نساجی خامنه تبریز مدت 19 ماه است که حقوق دریافت نکرده اند.(ایلنا 13/11/87)</p>
<p>336 ـ اقبال رضایی دبیر اجرایی خانه کارگر استان کردستان گفت: کارگران شاغل در پروژه ساخت جاده سقز ـ بوکان مدت 4 ماه است که حقوق دریافت نکرده اند.(ایلنا 14/11/87)</p>
<p>337 ـ علی راستگو دبیر اجرایی خانه کارگر استان فارس گفت: حق بیمه 1500 کارگر این شرکت مدت 4 ماه است که پرداخت نشده است. کارگران مدت 2 ماه است که حقوق نگرفته اند.( ایلنا 14/11/87)</p>
<p>338 ـ اقبال رضایی دبیر اجرایی خانه کارگر استان کردستان گفت: 80 کارگر شاغل در سد ذوب ریز سماء، تولید کننده گونی ، مدت 5 ماه است که حقوق نگرفته اند. (ایلنا 14/11/87)</p>
<p>339 ـ کارگران کارخانه سرب و روی زنجان ، چند ماه است که حقوق خود را دریافت نکرده اند .(ایسنا 20/11/87)</p>
<p>340 ـ قاسم عابدی معاون توسعه دانشگاه علوم پزشکی مازندران گفت : حدود 14232 نفر از کارکنان مراکز بهداشتی و درمانی مازندران مطالبات معوقه دارند که این مطالبات شامل حقوق و پاداش خدمات آنهاست. مطالبات این افراد از سال 86 پرداخت نشده و به صورت معوقه باقی مانده است .(ایلنا 23/11/87)</p>
<p>341 ـ حسین طاهرزاده دبیر اجرایی خانه کارگر استان سمنان اعلام کرد: 60کارگر کارخانه چرم اعظم مدت 3 ماه است که حقوق نگرفته اند . (ایلنا 25/11/87)</p>
<p>342 ـ حسین طاهرزاده دبیر اجرایی خانه کارگر استان سمنان گفت : 60 کارگر معدن زغال سنگ " دنبو " مدت 3 ماه است که حقوق دریافت نکرده اند . (ایلنا 4/12/87)</p>
<p>343 ـ عید علی کریمی دبیر اجرایی خانه کارگر استان قزوین اعلام کرد : 70 کارگر شاغل در کارخانه روکش چوبی 5 ماه حقوق معوقه طلب کار هستند . همچنین 40 کارگر شرکت " سینگون " مطالبات معوقه طلب کار هستند . (ایلنا 14/12/87)</p>
<p>344 ـ نصرالله دریا بیگی دبیر اجرایی خانه کارگر استان مازندران گفت : 600 کارگر کارخانه نساجی مازندران مدت 2 ماه است که حقوق نگرفته اند . وی افزود : در این واحد تولیدی قبلا 3500 نفر مشغول بکار بودند ، که به علت سوء مدیریت، ورود بی رویه کالای خارجی و عوامل اقتصادی باعث تعطیلی 3 سال و نیمه کارخانه شد و 2900 نفر از کارگران بازخرید و یا بازنشسته کردند.(ایلنا 14/12/87)</p>
<p>345 ـ 200 کارگر شرکت  " صنایع کیش چوب " و 100 نفر از کارکنان بخش اداری این شرکت به ترتیب مدت 4 و 6 ماه است که حقوق دریافت نکرده اند .(ایلنا 18/12/87)</p>
<p>346 ـ 146 نفر از کارکنان بیمارستان " مهر " در شهرستان ساری مدت 3 ماه حقوق ، عیدی و پاداش طلبکار هستند، از سال 84 تاکنون هیچ گونه اضافه کاری و بن کارگری به این پرسنل پرداخت نشده است.<br class='autobr' />
(ایلنا 18/12/87)</p>
<p>347 ـ  محمد ساری رئیس شورای اسلامی کار شرکت آردل گفت: حدود 150 کارگر این شرکت مدت 4 ماه است که حقوق دریافت نکرده اند. عیدی و پاداش آخر سال کارگران پرداخت نشده است. (ایلنا 19/12/87)</p>
<p>348 ـ 2000 تن از کارگران پیمانی کارخانه لوله سازی اهواز مدت 2 ماه است که حقوق دریافت نکرده اند.<br class='autobr' />
 (فعالان حقوق بشر در ایران 22/12/87)</p>
<p>349 ـ آقایار حسینی دبیر اجرائی خانه کارگر استان خوزستان اعلام کرد: 300 نفر از کارگران شهرداری آبادان مدت 4 ماه است که حقوق دریافت نکرده اند. عیدی و پاداش سال گذشته این کارگران پرداخت نشده است. (ایلنا 24/12/87)</p>
<p>350 ـ عیدعلی کریمی دبیر اجرائی خانه کارگر استان قزوین اعلام کرد: کارگران کارخانه شرکت پوشینه بافت مدت 5 ماه است که حقوق دریافت نکرده، عیدی و پاداش کارگران نیز پرداخت نشده است. (ایلنا 27/12/87)</p>
<p>اخراج از کار<br class='autobr' />
351 ـ شرکت تولیدی صنایع پمپ انرژی در سمنان تعطیل شد و 30 کارگر شاغل در این کارخانه از کار اخراج شدند. مدیریت با توسل به ترفندهای معافیت از پرداخت مالیات این شرکت را تعطیل کرده است.<br class='autobr' />
(دسترنج 20/1/87)</p>
<p>352 ـ کارگران کارخانه غرب استیل کرمانشاه به بهانه افزایش دستمزد سال 87 از کار اخراج شدند.<br class='autobr' />
(دسترنج 20/1/87)</p>
<p>353 ـ بیش از 40 کارگر قرار دادی پیمانی شهرداری سقز با 10 سال سابقه از کار اخراج شدند.<br class='autobr' />
(دسترنج 21/1/87)</p>
<p>354 ـ بیش از 700 کارگر قرار دادی در استان خراسان جنوبی با اعلام دستمزد سال 87 از کار اخراج شدند.(دسترنج 24/1/87)</p>
<p>355 ـ بیش از 300 کارگر قرار دادی شاغل در واحدهای تولیدی و صنعتی اراک به بهانه افزایش دستمزد سال 87 از کار اخراج شدند.(دسترنج 24/1/87)</p>
<p>356 ـ بیش از 160 کارگر قراردادی شاغل در شهرک صنعتی سقز از کار اخراج شدند.(دسترنج 25/1/87)</p>
<p>357 ـ رجبعلی شهسواری رئیس اتحادیه کارگران پیمانی و قرار دادی کشور گفت: بیش از 50000 کارگر قرار دادی در سراسر کشور در روزهای آغازین سال 87 از کار اخراج شدند. وی با اشاره به اینکه مسئولان کشور در قبال بی قانونی ها و ظلم به جامعه کارگری واکنشی نشان نمی دهند گفت: بیش از 65 درصد کارگران کشور به عنوان کارگر قرار دادی در کارهای دائم بکار گرفته می شوند.(دسترنج 25/1/87)</p>
<p>358 ـ 30 کارگر قرار دادی شرکت پیمانکاری القدیر زابل از کار اخراج شدند.(دسترنج 25/1/87)</p>
<p>359 ـ در سال"نوآوری و شکوفایی" 390 کارگر با سابقه شهرداری بجنورد به بهانه سن بالای 35 سال از کار اخراج شدند. شهرداری 370 کارگر با سابقه را با عنوان نیروی مازاد اخراج کرد اما پس از مدت کوتاهی 200 کارگر ساده را جایگزین کارگران ماهر کرد.(دسترنج 27/1/87)</p>
<p>360 ـ 35 کارگر کارخانه"نیک شایان پنیر" ساوجبلاغ از کار اخراج شدند، کارگران اخراجی مدت 3 ماه است که دستمزد و مزایای شغلی خود را دریافت نکرده اند.(دسترنج 28/1/87)</p>
<p>361 ـ 50 کارگر کارخانه"آسیا لنت" سمنان از کار اخراج شدند.(دسترنج 28/1/87)</p>
<p>362 ـ کارخانه "ایران فریمکو" تولید کننده بتن استاندارد کشور در ساوجبلاغ تعطیل و 300 کارگر این واحد صنعتی بیکار شدند.(دسترنج 29/1/87)</p>
<p>363 ـ قربانعلی میر شکاری دبیر اجرایی خانه کارگر استان سیستان و بلوچستان گفت: 35 کارگر کارخانه"مه بافت" زاهدان از کار اخراج شدند و این کارخانه تعطیل شد.(دسترنج 1/2/87)</p>
<p>364 ـ عوض سلطانی دبیر اجرایی خانه کارگر پاکدشت اعلام کرد: 85 کارگر کارخانه تولیدی "پونل" پاکدشت از کار اخراج شدند.(دسترنج 1/2/87)</p>
<p>365 ـ یکی از اعضای شورای اسلامی کار کارخانه قند قهستان بیرجند بدلیل بازتاب دادن مشکلات حقوقی و شغلی 300 کارگر و اقدام در جهت استیفای حقوق کارگران از کار اخراج می شود.(دسترنج 1/2/87)</p>
<p>366 ـ عوض سلطانی دبیر اجرایی خانه کارگر پاکدشت گفت: 200 کارگر قرار دادی کارخانه"حدید مبتکران" پاکدشت از کار اخراج شدند.(دسترنج 1/2/87)</p>
<p>367 ـ 20 کارگر شرکت"کشت و صنعت گوهر کوه" خاش از کار اخراج شدند .(دسترنج 3/2/87)</p>
<p>368 ـ به گفته عوض سلطانی قائم مقام خانه کارگر پاکدشت 35 کارگر قراردادی کارخانه "سدید سازی پیش رو" از کار اخراج شدند.(دسترنج 18/2/87)</p>
<p>369 ـ 50 نفر از کارگران کارخانه پروفیل ساوه با سابقه کار 2 تا 15 سال از کار اخراج شدند.(دسترنج 18/2/87)</p>
<p>370 ـ بیش از 40 کارگر قرار دادی کارخانه تولیدی"پادزاینچ" قزوین از کار اخراج شدند.(دسترنج 21/2/87)</p>
<p>371 ـ عید علی کریمی دبیر اجرایی خانه کارگر استان قزوین گفت: 40 کارگر کارخانه اشکان چینی قزوین از کار اخراج شدند.(دسترنج 22/2/87)</p>
<p>372 ـ کارخانه نساجی"ایران برک" 11 نفر از کارگران خود را از کار اخراج کرد.(دسترنج 29/2/87)</p>
<p>373 ـ رجبعلی شهسواری رئیس اتحادیه کارگران قرار دادی و پیمانی سراسر کشور اعلام کرد:300 کارگر شرکت "ایران خودرو" از کار اخراج شدند.(دسترنج 29/2/87)</p>
<p>374 ـ بدستور کارفرما ، کارخانه لوله و پوشش سلفچگان قم یک کارگر را اخراج و یک کارگر برای مدت یک هفته از کار تعلیق شدند.(دسترنج 30/2/87)</p>
<p>375  ـ 34 کارگر کارخانه لامپ فارس از کار اخراج شدند.(دسترنج 30/2/87)</p>
<p>376 ـ عیسی محمد کمالی دبیر اجرایی خانه کارگر بوشهر اعلام کرد: حداقل 300 کارگر کارخانه های چرم و گونی بافی برازجان از کار اخراج شدند.(دسترنج 30/2/87)</p>
<p>377 ـ 330 کارگر کارخانه روغن نباتی "گلنار" کرمان از کار اخراج شدند.(دسترنج 1/3/87)</p>
<p>378 ـ بیش از 50 کارگر شاغل در دو واحد تولیدی صنعتی استان قزوین بنامهای « بلورک» و « پاد سانیج» از کار اخراج شدند . (دسترنج 19/3/87)</p>
<p>379 ـ محمد حسن قوامی دبیر اجرایی خانه کارگر لارستان گفت: 50 کارگر شاغل در کارخانه"شیرین طعم" از کار اخراج شدند.(دسترنج 20/3/87)</p>
<p>380 ـ محمد گودرزی دبیر اجرایی خانه کارگر بروجرد گفت: بیش از 500 کارگر از کارخانه و واحدهای تولیدی و صنعتی از ابتدای سالجاری تاکنون از کار اخراج شده اند.(دسترنج 21/3/87)</p>
<p>381 ـ شرکتهای تولیدی "زرین روی" ، "پرتو روی گداز" و "خالص سازان" در زنجان تعطیل شدند و 350 کارگر شاغل در این شرکتها از کار بیکار شدند. یک عضو هیئت امنای شهرک صنعتی روی زنجان اعلام کرد: 42 واحد تولیدی روی در زنجان در آستانه تعطیلی هستند. وی افزود: تا پایان ماه جاری 80 درصد واحدهای تولیدی روی در زنجان تعطیل خواهند شد و 2500 نفر کارگر بیکار خواهند شد. (جمهوری اسلامی 10/4/87)</p>
<p>382 ـ غلامرضا محمدی دبیر اجرائی خانه کارگر طبس گفت: 20 نفر از کارگران یک شرکت در شهرستان طبس به دلیل مطالبه پنج ماه حقوق معوقه خود بدستور کار فرما از کار اخراج شدند. (دسترنج  11/4/87)</p>
<p>383 ـ حسین طاهر زاده دبیر اجرائی خانه کارگر استان سمنان اعلام کرد: 24 کارگر شاغل در کارخانه " تراش هاشم" از کار اخراج شدند. )دسترنج 11/4/87)</p>
<p>384 ـ عید علی کریمی دبیر اجرائی خانه کارگر قزوین اعلام کرد: کلیه کارگران رسمی شرکت "کومه ایران" از کار اخراج شدند و کارخانه تعطیل شد. 40 کارگر قراردادی این شرکت قبلا اخراج شده بودند. (دسترنج 12/4/87)</p>
<p>385 ـ بابا نظر هدایتی دبیر اجرائی خانه کارگر در خراسان شمالی اعلام کرد: 50 کارگر شاغل در کارخانه قند شیروان با سابقه 20 ساله از کار اخراج شدند. نامبرده افزود: آثار سوء واردات بی رویه شکر در کشور با گذشت بیش از یکسال همچنان باقی بوده و بسیاری از کارگران شاغل در این بخش قربانی سودجوئی برخی آقایان و آقازاده ها شده اند. (دسترنج 12/4/87)</p>
<p>386 ـ عید علی کریمی دبیر اجرائی خانه کارگر قزوین اعلام کرد: 40 کارگر شرکت "دروس ایران" تولید کننده کپسول آتشنشانی از کار اخراج شدند.(دسترنج 12/4/87)</p>
<p>387 ـ کارخانه "لایه های ایزوگام" کرمان تعطیل و 15 کارگر شاغل در این کارخانه از کار اخراج شدند.<br class='autobr' />
(دسترنج 16/4/87)</p>
<p>388 ـ عیسی محمد کمالی دبیر اجرائی خانه کارگر بوشهر اعلام کرد: علاوه بر 450 کارگر اخراج شده شرکت ایران صدرا قرار بود 550 کارگر دیگر بدستور وزارت کار و امور اجتماعی و وزارت صنایع و معادن از کار اخراج شوند. (دسترنج 17/4/87)</p>
<p>389 ـ عید علی کریمی دبیر اجرائی خانه کارگر قزوین اعلام کرد: 20 کارگر کارخانه "پرشان صنعت" قزوین از کار اخراج شدند. (دسترنج 18/4/87)</p>
<p>390 ـ فرزاد زند سلیمی با 7 سال سابقه کار در کارخانه پردیس سنندج و عضو اتحادیه آزاد کارگران ایران از کار اخراج شد. (اتحادیه آزاد کارگران ایران 24/4/87)</p>
<p>391 ـ کارخانه "فرش نقشین" سنندج تعطیل و 60 کارگر از کار اخراج شدند. (دسترنج 25/4/87)</p>
<p>392 ـ غلامرضا محمدی دبیر اجرائی خانه کارگر طبس اعلام کرد: 20 کارگر باقیمانده تصفیه خانه آب طبس در پی اعتراض به عدم دریافت 4 ماه حقوق معوقه از کار اخراج شدند. پیش از این نیز 40 کارگر شاغل در تصفیه خانه آب طبس در اعتراض به تاخیر در حقوق پرداختی از کار اخراج شده بودند. (دسترنج 25/4/87)</p>
<p>393 ـ عید علی کریمی دبیر اجرائی خانه کارگر قزوین اعلام کرد: 12 کارگر بیمار کارخانه "شتاب شیمی" قزوین که دچار بیماریهای حاد شغلی شده بودند، از کار اخراج شدند. (دسترنج 25/4/87)</p>
<p>394 ـ اقبال رضایی دبیر اجرایی خانه کارگر در کردستان گفت: 20 کارگر کارخانه"فرش بافت" از کار اخراج شدند.(ایلنا 28/4/78)<br class='autobr' />
395 ـ 20 نفر از کارگران کارخانه نساجی « ایران برک » گیلان از کار اخراج شدند.(ایلنا 29/4/87)</p>
<p>396 ـ عباس کشاورز فعال کارگری در قزوین گفت: 10 کارگر شاغل در کارخانه تولیدی "به زیب" با 20 سال سابقه از کار اخراج شدند.(ایلنا 30/4/87)</p>
<p>397 ـ اقبال رضائی دبیر اجرائی خانه کارگر کردستان گفت: 22 کارگر شرکت فرش نقشین سنندج که هر کدام بالای 15 سال سابقه کار داشتند از کار اخراج شدند. (ایسنا 2/5/87)</p>
<p>398 ـ اقبال رضايي، دبير اجرايي خانه كارگر كردستان گفت: جمعي از كارگران شركت ريسندگي پرديس كردستان در اعتراض به كاركردن هنگام قطع برق بدون كار دستگاه‌هاي تهويه هوا و امتناع از تغيير شغل اجباری، از كار اخراج شدند. (ایلنا 6/5/87)</p>
<p>399 ـ زينب طاهری عضو هيات مديره اتحاديه كاركنان بيمارستانی و مراكز درماني سراسر كشور گفت: بيش از 300 كارگر بيمارستانی و مراكز درمانی سراسر كشور از ابتدای سال جاري تاكنون از كار بركنار شدند.  او افزود: كارفرمايان و مديران بيمارستان‌‏ها در پي شرايط آشفته بازار كار در كشور كارگران رسمي خود را قراردادی كرده و با ايجاد جو زور و فشار كارگران خود را وادار به استعفا يا اخراج مي‌‏كنند. طاهری گفت: مديران و مسوولان مربوطه در بيمارستان اضافه كار و بسياري از مزاياي شغلي كارگران را يك ماه در ميان محاسبه كرده و آنها را بدين وسيله معترض كرده‌‏اند. (ایلنا 6/5/87)</p>
<p>400 ـ جعفر عظيم زاده از اعضاي اتحاديه آزاد كارگران ايران گفت: 15 كارگر كارخانه لوله و پوشش سلفچگان با داشتن سابقه سه تا چهار سال از کار اخراج شدند. (ایلنا 6/5/87)</p>
<p>401 ـ  ابراهیم مه رخ یکی از فعالان کارگری در شهر قم گفت: 140 تن از کارگر ان شرکت چینی حمید به بیمه بیکاری معرفی شدند. در این شرکت 260 کارگر مشغول بکار بودند. (ایلنا 12/5/87)</p>
<p>402 ـ عید علی کریمی دبیر اجرائی خانه کارگر قزوین اعلام کرد: از ابتدای سال جاری تا کنون یک صد نفر از کارگران کارخانه هفت الماس از کار اخراج شده اند. (ایلنا 15/5/87)</p>
<p>403 ـ علی غیاثی دبیر اجرائی خانه کارگر ایلام گفت: از شش ماه دوم سال 86 تاکنون 600 کارگر شاغل در 23 شرکت و کارخانه از کار اخراج شدند. (ایلنا 15/5/87)</p>
<p>404 ـ مجتبي ساري رئيس شوراي اسلامي كار "سداد ماشين" گفت:  60 كارگر قراردادي اين شركت از کار اخراج شد ند. اين اخراج ها با هدف گسترش پيمانكاری نيروي انسانی در اين واحد توليدی صورت گرفته است. وی يادآور شد در گذشته حداقل 500 كارگر در اين واحد سازنده اگزوز نيروگاه هاي گازی و توربين های بادی مشغول به كار بودند. (ایلنا 18/5/87)</p>
<p>405 ـ حسین طاهرزاده دبیر اجرائی خانه کارگر استان سمنان اعلام کرد: شرکت دریا فام تولید کننده انواع مواد شوینده تعطیل و 20 کارگر شاغل از کار اخراج شدند. (ایلنا 13/6/87)</p>
<p>406 ـ مجید آوری فرد رئیس سازمان کار و امور اجتماعی استان قم اعلام کرد: 150 کارگر شاغل در شرکت صنعت یدک بدلیل افزایش 250 درصدی قیمت آهن از کار اخراج شدند. (ایلنا 18/6/87)</p>
<p>407 ـ اقبال رضائی دبیر اجرائی خانه کارگر استان کردستان اعلام کرد: 24 کارگر شرکت صنایع فرش غرب بافت بدون دریافت حقوق و سایر مزایا از کار اخراج شدند. (ایلنا 23/6/87)</p>
<p>408 ـ حجت الله سلیمی رئیس کانون هماهنگی شورای های اسلامی کار استان چهار محال و بختیاری اعلام کرد: 1200 نفر از کارکنان شرکتی دانشگاه علوم پزشکی با 25 تا 30 سال سابقه کار بلاتکلیف هستند.<br class='autobr' />
(ایلنا 10/7/87)</p>
<p>409 ـ میر نصیر صفوی رئیس شورای اسلامی کار صنایع فلزی 2 ایران اعلام کرد: این واحد تولیدی تعطیل و 350 کارگر شاغل در آن بیکار شدند.(ایسنا 9/9/87)</p>
<p>410 ـ نصرالله دریابیگی دبیر اجرائی خانه کارگر استان مازندران اعلام کرد: 350 کارگر شرکت سد البرز کوه با 5 تا 12 سال سابقه کار ار کار اخراج شدند.(ایلنا 16/9/87)</p>
<p>411 ـ کارخانه مپنا ژنراتور با شکایت شهرداری منطقه 3 کرج به حکم دادستانی پلمپ شد. از روز 24 آذر 1500 کارگر در پشت درهای پلمپ شده کارخانه وقت را سپری می کنند. (ایلنا 1/10/87)</p>
<p>412 ـ اقبال رضایی دبیر اجرایی خانه کارگر استان کردستان اعلام کرد : 150 نفر از کارگران "سد استر اتوس " سقز از کار اخراج شدند. (ایلنا 4/10/87)</p>
<p>413 ـ اسدالله شیری دبیر اجرایی خانه کارگر ارومیه اعلام کرد : حدود 150 تا 200 نفر از کارگران کارخانه قند ارومیه به علت نبود مواد اولیه و کمبود نقدینگی از کار بیکار شدند .(ایلنا 7/10/87)</p>
<p>414 ـ سندیکای کارگران شرکت واحد اتوبوسرانی تهران و حومه اعلام کرد : از زمستان سال گذشته تاکنون نزدیک به 150 نفر از کارگران شرکت واحد به دلایلی چون غیبت ، کم کاری و اعتیاد به حکم کمیته های انضباط کار این شرکت از کار اخراج شده اند . تاکنون 85 نفر از کارگران اخراج شده در ادارات کار نسبت به اخراج خود اقامه دعوی کرده اند. ( ایلنا 11/10/87)</p>
<p>415 ـ داود امرانژاد مدیر عامل کارخانه تراکتورسازی استان کردستان اعلام کرد: به علت سیاستهای انقباضی بانک مرکزی این کارخانه با کاهش تولید و مشکلات اقتصادی مواجه است و 15 نفر از کارگران شاغل از کار اخراج شدند. ( ایلنا 15/10/87)</p>
<p>416 ـ اقبال رضایی دبیر اجرایی خانه کار استان کردستان اعلام کرد: شهرداری سقز 15 کارگرخود از کار اخراج شده اند . (ایلنا 15/10/87)</p>
<p>417 ـ عید علی کریمی دبیر اجرایی خانه کارگر استان قزوین اعلام کرد : کارخانه آلوم تک مدت 2 ماه است که تعطیل شده و 400 کارگر این کارخانه در معرض آسیب های جدی اجتماعی قرار دارد . (ایلنا 21/10/87)</p>
<p>418 ـ آقایار حسینی دبیر اجرائی خانه کارگر استان خوزستان اعلام کرد: بخش تعمیرات کشتی سازی اروندان تعطیل شد و 45 کارگر شاغل در این بخش با سابقه کاری 3 تا 30 سال از کار اخراج شدند.(ایلنا 26/10/87)</p>
<p>419 ـ قربانعلی میر شکاری دبیر اجرایی خانه کارگر استان سیستان و بلوچستان اعلام کرد: 50 نفر از کارگران شرکت آرمین شرق از کار اخراج شدند .(ایلنا 30/10/87)</p>
<p>420 ـ بر اساس کار مطالعاتی اتاق بازرگانی و صنایع  معادن ایران، ظرف چند ماه گذشته 195 هزار نفر در کشور بیکار شده اند. (اعتماد ملی 1/11/87)</p>
<p>421 ـ مهدی زمانی نوری دبیر اجرایی خانه کارگر شهرستان ساوه اعلام کرد : شرکت ایران تفال تعطیل و 16 کارگر شاغل در این شرکت با سابقه کاری 16 تا 24 سال از کار اخراج شدند . کارگران میگویند : کارفرما می گوید سود واردات از چین بیشتر از سود تولید می باشد . (ایلنا 2/11/87)</p>
<p>422 ـ بدستور استانداری استان مرکزی، نیروهای شاغل در شهرداری ساوه که پس از سال 80 آغاز به کار کرده اند، از کار اخراج شدند. (تابناک 3/11/87)</p>
<p>423 ـ 21 نفر از کارگران شرکت لاستیک البرز از کار اخراج شدند. (آژانس ایران خبر 3/11/87)</p>
<p>424 ـ مهدی زمان نوری دبیر اجرایی خانه کارگر شهرستان ساوه گفت : واحدهای صنعتی تولیدی و خدماتی هنکل پاکوش ، زردپود ، فابیس ، جهان رو ، مقره سازی ایران ، رادیاتور آرمکو ، صنعتی بوتان و شهرداری ساوه از واحدهائی هستند که تعدادی از کارگران خود را از کار اخراج کرده اند . (ایلنا 5/11/87)</p>
<p>425 ـ عید علی کریمی دبیر اجرائی خانه کارگر قزوین گفت: 70 نفر از کارگران شرکت تیزرو، (تولید کننده موتورسیکلت) و 200 نفر از کارگران شرکت نساجی مطهری با 12 سال سابقه از کار اخراج شدند.<br class='autobr' />
(ایلنا 9/11/87)</p>
<p>426 ـ سعید مصطفی نژاد دبیر اجرایی خانه کارگر شهرستان مهاباد گفت: در چند روز گذشته 15 نفر از کارگران شرکت شیلر از کار اخراج شدند. (ایلنا 13/11/87)</p>
<p>427 ـ اقبال رضایی دبیر اجرایی خانه کارگر استان کردستان گفت: 15 نفر کارگران شاغل در پروژه ساخت جاده سقز ـ بوکان از کار اخراج شدند.(ایلنا 14/11/87)</p>
<p>428 ـ علی راستگو دبیر اجرایی خانه کارگر استان فارس گفت: 100 کارگر کارخانه آزمایش مرودشت از کار اخراج شدند. وی افزود:حق بیمه 1500 کارگر این شرکت مدت 4 ماه است که پرداخت نشده است. کارگران اخراجی مدت 2 ماه است که حقوق نگرفته اند.( ایلنا 14/11/87)</p>
<p>429 ـ مجتمع کشت و صنعت شمال تولید کننده " روغن غنچه " تعطیل شد و 1200 کارگر شاغل در این شرکت از کار بیکار شدند . (ایلنا 20/11/87)</p>
<p>430 ـ 35 نفر از پرستاران زن بیمارستان 1000 تختخوابی (بیمارستان خمینی) به اتهام عدم رعایت حجاب و عدم اعتقاد به مبانی جمهوری اسلامی در آستانه اخراج هستند. بیمارستان مذکور وابسته به دانشگاه علوم پزشکی تهران می باشد. پرستاران در هسته گزینش مرکزی مورد بازجوئی قرار گرفته اند. نیروهای بسیجی و اطلاعاتی عضو گردانهای عاشورا و الزهرا، جایگزین پرستاران اخراجی خواهند شد.<br class='autobr' />
(فعالین حقوق بشر و دمکراسی در ایران 28/11/87)</p>
<p>431 ـ عید علی کریمی دبیر اجرایی خانه کارگر استان قزوین اعلام کرد : 300 کارگر کارخانه چینی بهداشتی مینا از کار اخراج شدند . کارگران اخراجی مدت یک هفته است که برای اعتراض در مقابل کارخانه دست به تجمع زده اند . (ایلنا 5/12/87)<br class='autobr' />
432 ـ پنجاه کارگر شرکت تاژ در شهر صنعتی لیا قزوین از کار اخراج شدند . در این شرکت حدود 600 کارگر مشغول بکار هستند . (سلام دمکرات 5/12/87)</p>
<p>433 ـ عیدعلی کریمی دبیر اجرایی خانه کارگر استان قزوین اعلام کرد : شرکت اکشن قزوین برای مدت 3 ماه تعطیل شد و 27 کارگر شاغل در این شرکت از کار بیکار شدند . (ایلنا 12/12/87)</p>
<p>434 ـ  رضا رحیمی نسب نماینده خرم آباد در مجلس شورای اسلامی اعلام کرد : به منظور کاهش هزینه های تولید ، 40 نفر از کارگران ماشین سازی خرم آباد، شاغل در کارهای سخت و زیان آور بازنشسته خواهند شد . (ایلنا 13/12/87)</p>
<p>435 ـ عید علی کریمی دبیر اجرایی خانه کارگر استان قزوین اعلام کرد : 70 کارگر شاغل در کارخانه روکش چوبی از کار اخراج شدند. همچنین 40 کارگر شرکت"سینگون" از کار اخراج شدند.(ایلنا 14/12/87)</p>
<p>436 ـ مدیریت کارخانه لوله سازی اهواز ، اقدام به اخراج 2000 تن از کارگران پیمانی لوله سازی نمود . کارگران مدت 2 ماه است که حقوق دریافت نکرده اند.(فعالان حقوق بشر در ایران 22/12/87)</p>
<p>437 ـ حسن صادقی معاون دبیرکل خانه کارگر اعلام کرد: در چند ماه اخیر  حدود 330 هزار کارگر از کار اخراج شده اند. وی افزود 90 درصد کارگران اخراج شده برای استفاده از مزایای حمایتی صندوق بیمه بیکاری محدودیت دارند. (ایلنا 23/12/87)</p>
<p>438 ـ بیمارستان الوند در تهران تعطیل شد. 250 کارگر این بیمارستان با 10 تا 25 سال سابقه از کار بیکار شدند. پرسنل بیمارستان برای اعتراض به همراه اعضای خانواده هایشان دست به تجمع زدند. (ایلنا 26/12/87)</p>
<p>439 ـ عیدعلی کریمی دبیر اجرائی خانه کارگر استان قزوین اعلام کرد: 100 نفر از کارگران قراردادی شرکت پوشینه بافت از کار اخراج شدند. (ایلنا 27/12/87)</p>
<p>"فعالین ایرانی دفاع از حقوق بشر در اروپا و امریکای شمالی"</p>
<p>ihrnena@gmail.com    11/02/1388 برابر با 01/05/2009</p>
<p>انجمن فعالان حقوق بشر در ايران ـ کانادا: FaalanHRC@yahoo.ca<br class='autobr' />
siterahaei@yahoo.com:انجمن مدافعین حقوق بشرو دمکراسی در ایران –  فرانسه <br class='autobr' />
اتحادیه برای دمکراسی در ايران ـ ايتاليا: updi@libero.it <br class='autobr' />
اتحاد برای دفاع ازحقوق بشر در ایران – واشنگتن – آمریکا: adhri1@yahoo.com<br class='autobr' />
info@bashariyat.de کانون دفاع از حقوق بشر در ایران – آلمان: <br class='autobr' />
shafaei@azadegy.de شبکه فعالان حقوق بشر ایرانی در آلمان:<br class='autobr' />
HRIRNL@gmail.com: کانون دفاع ازدمکراسی در ایران– هلند <br class='autobr' />
info@komitedefa.org: کمیته دفاع از حقوق بشر در ایران – سوئد <br class='autobr' />
defendhriran_ca@yahoo.com:کمیته دفاع از حقوق بشر در ایران – کالیفرنیا – آمریکا<br class='autobr' />
komitenoran@yahoo.noکمیته نوران(کمیته دفاع از حقوق بشر در ایران – نروژ): <br class='autobr' />
yebarak@yahoo.ca: سازمان ایرانیان غرب کانادا – ونکور – کانادا<br class='autobr' />
kupg_iran@yahoo.de: کمیته دفاع از زندانیان سیاسی ایران- برلین <br class='autobr' />
mnrecht@hotmail.comفعالین ایرانی حقوق بشر- سوئیس: <br class='autobr' />
فعالان دفاع از حقوق بشر: Irantestimonyinfo@irantestimony.com</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=4053 by HTTrack Website Copier/3.x [XR&CO'2014], Sat, 17 May 2025 04:05:37 GMT -->
</html>

