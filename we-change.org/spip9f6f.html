<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=3710 by HTTrack Website Copier/3.x [XR&CO'2014], Sat, 17 May 2025 03:24:52 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 3710
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article3710</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">مروری بر حمله گروههاي فشار به دانشگاه اميركبير، بیانیه شورای دفتر تحکیم وحدت و دیگرگروه ها:هيجده تير ديگری در دانشگاه اميرکبير </h1>
				
				<!-- finde_surligneconditionnel-->

				<p><small>شنبه10 &#1575;&#1587;&#1601;&#1606;&#1583; 1387</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>به گزارش <a href="http://bbs.netbirds.com/proxy/index.php?q=aHR0cDovL3d3dy5yb296b25saW5lLmNvbS9hcmNoaXZlcy8yMDA5LzAyL3Bvc3RfMTE3NzcucGhw" class='spip_out' rel='external'>روزآنلاین به قلم مریم زمانی</a> - اعتراض دانشجويان دانشگاه صنعتي اميركبير به دفن اجساد پنج شهيد گمنام در اين دانشگاه، با حمله گروههاي فشار به خشونت كشيده شد و به ضرب و شتم و بازداشت دهها دانشجو انجاميد. دانشجويان طوماري با 3000 امضا عليه تصميم مقامات دولتي براي دفن اجساد باقي‌مانده تهيه كرده بودند، اما بسيجيان <br class='autobr' />
و "دستجات عزاداري" كه از بيرون دانشگاه آمده بودند، به گفته منابع دانشجويي با "ضربات چاقو، پنجه بوکس و مشت" به معترضان حمله كردند.</p>
<p>سايت خبرنامه اميركبير از زخمي شدن 60 دانشجو و بازداشت 70 نفر در جريان اعتراضات دانشجويي روز دوشنبه خبر داده كه به بستري شدن 20 تن از دانشجويان در بيمارستان و منتقل شدن حدود 30 تن از ايشان به زندان اوين انجاميد.سايت ادوار نيوزاز بازداشت  چهار تن از فعالان دانشجويي دانشگاه اميركبير به نامهاي احمد قصابان، نريمان مصطفوي، مهدي مشايخي و عباس حکيم زاده نیز در روز سه شنبه خبرداد که درپی هجوم همزمان و جداگانه چهار تيم امنيتي به منازل شخصي شان بازداشت شده‌اند. چهار تن ديگر از فعالان دانشجويي دانشگاه اميركبير به نامهاي حسين ترکاشوند، مجيد توکلي، کوروش دانشيار و اسماعيل سلمانپور نيز از يك ماه پيش تاكنون در بازداشت به‌سر مي‌برند.</p>
<p>به گزارش روزانلاین حمله به دانشگاه اميركبير در شرايطي صورت گرفته كه دانشگاه شيراز هم در وضعيت متشنجي به‌سر مي‌برد. همچنين روز دوشنبه، همزمان با درگيري در دانشگاه اميركبير، دفتر انجمن اسلامي دانشگاه صنعتي اصفهان نيز پس از حمله گروههاي فشار، پلمب شد تا زنجيره فشارها بر فعالان دانشجويي كه با غيرقانوني خواندن دفتر تحكيم وحدت از سوي مقامات دولت نهم وارد مرحله جديدي شده بود، همچنان تداوم يابد.</p>
<p>روز دوشنبه جمع سازمان يافته‌اي متشكل از نيروهاي بسيج دانشجويي و نيروهاي ارزشي (آنطور كه مركز خبر دانشجو وابسته به بسيج خبر داده)، دستجات عزاداري (آنطور كه واحد مركزي خبر صداوسيما نوشته)، اقشار مختلف مردم (طبق خبر خبرگزاري فارس) و طلاب حوزه علميه قم (آن‌گونه كه يكي سايت‌هاي اصولگرا لو داده) در دانشگاه اميركبير حضور يافتند تا مراسم دفن پنج جنازه شهداي جنگ هشت ساله با عراق را "رونق" ببخشند.</p>
<p>چند هفته قبل خبر تصميم مسئولان دولتي براي دفن پنج شهيد گمنام در محوطه دانشگاه اميركبير اعلام شد؛ به دنبال اعلام اين خبر و بلند شدن زمزمه‌هاي اعتراضات دانشجويي، چهار تن از اعضاي انجمن اسلامي اين دانشگاه بازداشت و بيش از 20 تن از فعالان دانشجويي اين دانشگاه نيز ممنوع‌الورود شدند تا امكان بروز اعتراضات دانشجويي نظير آنچه دو سال پيش در دانشگاه صنعتي شريف رخ داده بود، كمرنگ شود.</p>
<p>با اين حال چنين نشد و اين دانشگاه از ابتداي هفته جاري صحنه درگيري خاموش دو گروه موافق و مخالف دفن شهدا در دانشگاه بود: گروههاي زيادي از دانشجويان كه به اين كار اعتراض داشتند و اعتراضشان را با حضور در يك تحصن 600 نفره و تهيه طومار 3000 امضايي نشان دادند؛ و گروهي ديگر كه عمدتا عضو بسيج دانشجويي بودند و با توزيع شربت و چاي نذري و برپا كردن بلندگوهايي كه از آنها صداي مداحي و روضه‌خواني پخش مي‌شد، زمينه‌سازي براي مراسم دفن شهدا را عهده‌دار شده بودند.</p>
<p>اما پس از آنكه بيل‌بوردهاي اين مراسم دانشجويي از روز يكشنبه در سطح شهر نصب شد، مشخص شد كه بناست نيروهايي از بيرون دانشگاه در اين عرصه ميدان‌دار باشند؛ بخصوص كه اعلام شده بود تشييع جنازه شهدا از جلوي دانشگاه تهران صورت خواهد گرفت.</p>
<p>از صبح روز دوشنبه هم، آنطور كه خبرنامه اميركبير گزارش داده، "نيروهاي سپاهي و بسيجي" با حضور در محل اين دانشگاه، رودرروي دانشجويان معترض قرار گرفتند تا انتقاد آنها نسبت به سوء استفاده از جنازه‌هاي شهيدان را (باز به گزارش خبرنامه اميركبير) با "چاقو، پنجه بوکس و مشت" پاسخ دهند.</p>
<p>بدين ترتيب نه تنها جنازه‌هاي شهدا براي ساعتي در كنار قبرها رها شد تا خشونت بين دو طرف درگير داوري كند، بلكه پس از دفن آنها هم دانشجويان مطلع شدند معترضان شناسايي شده‌اند تا در بيرون از دانشگاه بازداشت شوند. هر چند رئيس دانشگاه با دستور به نگهبانان حراست براي بيرون راندن همه دانشجويان از محوطه دانشگاه در ساعت 7 شب، با نيروهاي امنيتي همكاري كرد تا آنها بتوانند همه اهداف خود را شكار كنند.</p>
<p><strong>تلفات عمليات دفن شهدا</strong></p>
<p>بازداشت دهها دانشجو كه يك مأمور كلانتري 107 ميدان فلسطين تعداد آنها را "70 تن كه 30 نفرشان دختر هستند" اعلام كرد، به همراه مجروح شدن بيش از 60 دانشجو كه 20 تن از آنها به علت شدت جراحت بيمارستان منتقل شدند و خبرنامه اميركبير حال سه نفرشان را وخيم گزارش كرد، نتيجه همكاري نيروهاي امنيتي، گروههاي فشار و مسئولان دانشگاه دولتي اميركبير بود.</p>
<p>بر اساس اين گزارش، تا صبح روز سه شنبه از جمع بازداشت شدگان بيش از 40 نفر پس از عكس‌برداري، انگشت‌نگاري و ضبط کارت دانشجويي آزاد و 20 تن هم به زندان اوين منتقل شده‌اند. همزمان چهار تن ديگر از فعالان دانشجويي دانشگاه اميركبير نيز در منزل خود بازداشت شدند و پيگيري خانواده‌هاي دانشجويان براي كسب اطلاع از وضعيت ايشان نيز بي‌سرانجام مانده است.</p>
<p>چند فيلم كوتاه و دهها عكس از درگيري‌هاي دانشجويان با مهاجمان در سايت يوتيوب و ديگر منابع اينترنتي منتشر شده كه شدت درگيري‌ها و نيز تصويرچهره‌هاي تعدادي از مهاجمان در آن قابل مشاهده است.</p>
<p>دست‌كم چهل تن از دانشجويان دانشگاه اميركبير هم در روز دفن شهدا، اجازه ورود به دانشگاه را نيافتند و ممنوع‌الورود شدند. همچنين گزارش‌ها نشان مي‌دهد كه تا آخرين ساعات روز دوشنبه هم جو امنيتي در اطراف دانشگاه اميركبير حاكم بوده است.</p>
<p><strong>مواضع دو طرف</strong></p>
<p>نوشته‌هاي پلاكاردهاي دانشجويان متحصن كه موضع ايشان را نشان مي‌دهد، شامل اين شعارها بود: "اوين دانشگاه مي شود، دانشگاه قبرستان"، "ما مخالف بوديم و هستيم"، "پس نظر قاطبه دانشجويان چه؟"، "پروژه دفن شهيد در راستاي اسلامي کردن دانشگاه ها"، "براي ورود شهيدان، دانشجويان را ممنوع الورود مي کنند!"، "شهيدان آمدند: بازداشت ۴ پلي تکنيکي، ممنوع الورودي ۵ پلي تکنيکي"، "دولت نهم: خودسوزي شهيد زنده يا تکريم شهيد در دانشگاه"، "يادمان آري، قبر نه!"، "شهادت را دفن مي کنند"، “خوارج باز آمدند"، "ديکتاتور زمانه، شهيد شده بهانه"، "بسيجي بي حيا، اسم شهيدو نيار"، "بسيجي بي‌عرضه، قرآنه روي نيزه" و....</p>
<p>عليرضا پناهيان، سخنران جلسات انصار حزب‌الله هم در اين مراسم گفت: "دفن كردن شهدا در قبرستان اشتباهي بود كه بايد با ساختن جايگاه ويژه‌اي براي خاكسپاري آن‌ها جبران شود. دانشگاه قبرستان نيست، نبايد مزار شهدا را قبرستان ناميد چرا كه شهيد مرده نيست و نبايد او را با مردگان يكي دانست. چه بسا بسياري از بزرگان علمي كه بنا بر وصيتشان در دانشگاه‌ها به خاك سپرده شدند... چرا ما خودمان را از زيارت مزار شهدا محروم كنيم؟ چه خوب است دانشجويان كه به پاكي روح، مجاهدت علمي، ايثارگري و كرامت نياز دارند از مزار شهدا اثر بگيرند."</p>
<p><a href="http://bbs.netbirds.com/proxy/index.php?q=aHR0cDovL3d3dy5yb296b25saW5lLmNvbS9hcmNoaXZlcy8yMDA5LzAyL3Bvc3RfMTE3NzcucGhw" class='spip_out' rel='external'>روزآنلاین</a></p>
<a href="http://advarnews.biz/university/8812.aspx" class='spip_out' rel='external'><strong>
<h3 class="spip">بيانيه شورای مرکزی دفتر تحکيم وحدت:هيجده تير ديگری در دانشگاه اميرکبير</h3>
<p> </strong></p>
</a>
<p>ادوارنیوز:شورای مرکزی دفتر تحکیم وحدت در بیانیه ای پیرامون حوادث دانشگاه پلی تکنیک اعلان موضع کرد در این بیانیه امده است:</p>
<p>حادثه ی روزهای گذشته در دانشگاه اميرکبير تداعی گر روزهای خونين تيرماه ۷۸ بود و صحن دانشگاه پلی تکنيک همچون کوی دانشگاه تهران جولانگاه نيروهای لباس شخصی گرديد. خشونت ورزان فرمان بريده که دانشگاه را مقتل انديشه ورزی می خواهند، کمر به حذف دانشجويان منتقد بسته اند و در اين راه از هر فضايی برای هجوم بی امان به دانشگاه بهره ی سوء خود را می جويند. يک روز به بهانه ی سخنرانی تئوريک و نظری مردی روحانی مسلک همچون دکتر محمد مجتهد شبستری که سالهاست رهرو انديشيدن در وادی کشف و شهود است و روزی ديگر به بهانه ی تدفين پيکر پاک شهيدانی که حافظان حريم کشور بودند و به بهای حراست از حرمت خاک ايران زمين در آستان خدا و ملت جانفشانی کردند. امروز دانشجويان، فرزندان ملت را، به اين بهانه وحشيانه مضروب می کنند و تن شريف شان را به بند می کشند.</p>
<p>خشونت ورزانی که يک روز سخنان دکتر هاشم آغاجری را دستاويز حملات سياسی خود قرار می دهند و روزی ديگر دانشگاه را ميدان تاخت و تاز خود می کنند تا رقيب سياسی خود را مرعوب و دانشگاه را متشنج کنند.</p>
<p>اگر تا ديروز مدعيان اصلاحات در برابر سرکوب فعالين دانشجويی سکوت نميکردند، خفاش شوم استبداد ديگر به خود اجازه نميداد که اين چنين بی پروا حکم ارتداد صادر کند و مخالفينش را به ترور و حذف فيزيکی تهديد کند، آنانی که ديروز در دفاع از دانشجويان دفتر تحکيم وحدت حتی از زير بار اظهار حمايتی حداقلی در مواضع شان خودداری ورزيدند، امروز خود در گرداب هجمه به عضو ارشدشان گرفتار آمده اند. دفتر تحکيم وحدت که حمايت بيدريغ از دکتر هاشم آغاجری در غائله سال ۸۱ را در کارنامه ی درخشان خود دارد و هزينه های گزافی را در آن مقطع در دفاع از اين استاد برجسته ی دانشگاه پرداخته، امروز نيز در دفاع از اصل مسلم "آزادی بيان" حمايت خود را از دکتر هاشم آغاجری و کليه ی اشخاص، علی الخصوص دانشگاهيان، در ابراز نظرات و عقايدشان اعلام می دارد.</p>
<p>نتايج انتخابات در جوامع مختلف يکی از مهمترين مظاهر عينيت يابی نظرات مردم آن جامعه نسبت به سياست های حاکم است. در جامعه ی ايران با توجه به غير دموکراتيک بودن ساختارهای مديريتی و کلان، انتخابات به "تنها امکان" عينيت يابی اعتراض گسترده ی مردم نسبت به شرايط موجود بدل می شود. خصوصا انتخابات رياست جمهوری مظهر چنين اعتراضی می تواند باشد. لذا دولت نهم با علم به اينکه در صورت باز شدن فضای نقادی در جامعه، بيش از پيش نقاب دروغينش مضحکه ی خاص و عام شده و امکان هرگونه "مهندسی کردن انتخابات" از مهندسين پر نفوذ سلب می شود اقدام به قلع و قمع کامل منتقدين کرده است. و در حالی که از بی اعتباری و اضمحلال توان مديريتی در حال احتضار است، در ماه های آخر عمر خود پنجه ی خونين به گلوی دانشگاه می فشارد و باکی از به هدر رفتن جان های شريف فرزندان اين ملت در تاريکنای سياه سلولهای زندان ندارد.</p>
<p>پنجم اسفند ماه مراسم خاکسپاری شهدا در دانشگاه صنعتی اميرکبير با اعتراض خودجوش بخشی از دانشجويان اين دانشگاه به دليل احتمال بهره برداری سياسی از اين عمل، روبرو شد. دانشجويان منتقد مورد هجوم و ضرب و شتم وحشيانه ی برخی افراد و گروه های فشار خارج دانشگاه قرار گرفتند. و ده ها دانشجو هنگام خروج از دانشگاه بازداشت شدند. با اينکه از تعداد اوليه ی ۷۰ نفر بازداشتی، طی روزهای گذشته تقريبا اين تعداد به تمامی آزاد شده اند با اين حال دست کم ۸ دانشجوی ديگر اميرکبير در بازداشت به سر می برند. از آن جمله ۴ دانشجويی هستند که طی مراسم بزرگداشت مهندس بازرگان که به دليل فشارهای امنيتی ساعاتی قبل از مراسم لغو شد بازداشت شدند.</p>
<p>طنز تلخ ماجرا آنجاست که عباس حکيم زاده، عضو شورای مرکزی دفتر تحکيم وحدت، مهدی مشايخی، نريمان مصطفوی و احمد قصابان که همگی از اعضای سابق و فعلی انجمن دانشگاه اميرکبير هستند، يک روز پس از مراسم تدفين، در حالی در منازلشان بازداشت شدند که نه تنها در روز تدفين شهدا در دانشگاه حضور نداشتند بلکه از جانب حراست دانشگاه ممنوع الورود شده بودند.</p>
<p>دفتر تحکيم وحدت ضمن اعتراض شديد نسبت به اينگونه وقايع و هتک حرمت دانشجويان و ايجاد جو متشنج در دانشگاه بوسيله ی ضرب و شتم دانشجويان و نيز بازداشت عباس حکيم زاده، عضو شورای مرکزی دفتر تحکيم، اعلام می دارد که اين اتحاديه مدت ها پيش از اين مواضع خود را در قبال چنين تحرکاتی در دانشگاه اعلام داشته بود و همچنان معتقد است که تدفين پيکر شهدا در دانشگاه موجب بهره برداری سياسی شده است و اين روند ادامه خواهد داشت. لذا اعتراض يا استقبال از چنين مراسمی را درخور قضاوت مستقيم خود دانشجويان دانشگاه دانسته و سطح معرفت عمومی دانشجويان در مواجهه با چنين مسائلی را مطلوب ارزيابی می کند. خشونت سرکوب گران در مواجهه با دانشجويان معترض در حاليکه در ضرب و شتم متعرض دختران شده اند جای تأسف دارد. افرادی که سال پيش دست کشيدن استاد هشتاد ساله ی دانشگاه به موی دختر دانشجو را هتک حرمت دانسته و دانشگاه را سياه پوش و استاد را اخراج کردند، چگونه امروز هنگام هجوم به دانشجويان از کشيدن موی دختران ابايی ندارند؟ چگونه جماعتی که خود را متولی دفن شهدا در دانشگاه می دانند خودسوزی جانباز جنگ تحميلی را با سکوت نظاره می کنند و به قهر روزهای عمر جوانان اين مملکت را در زندان ها می ستانند؟</p>
<p>دفتر تحکيم وحدت ادامه بازداشت دانشجويان دانشگاه اميرکبير، و همچنين شبنم مدد زاده دانشجوی دانشگاه تربيت معلم، که هفته ی پيش بازداشت شده است و نيز تداوم فشار بر انجمن های اسلامی برای اعلام خروج از طيف علامه ی دفتر تحکيم وحدت را به شدت محکوم کرده و در راستای سرکوب کامل فضای دانشگاه در آستانه ی انتخابات ارزيابی می کند. جای آن است که اصلاح طلبان مدعی با سکوت خود در بزم سرکوب گران و زندانبانان شريک نشوند که همه بر جريده ی تاريخ ثبت است و دانشجويان همين روزها به قضاوت خواهند نشست.</p>
<p><strong>دفتر تحکيم وحدت</strong> <br class='autobr' />
نهم اسفند هشتاد و هفت</p>
<a href="http://insannorg.accounts.combell.net/Article.aspx?fld=Data&amp;id=112" class='spip_out' rel='external'><strong>
<h3 class="spip">اطلاعيه‌ی سازمان دفاع از حقوق بشر كردستان در مورد حوادث اخير دانشگاه اميركبير</h3>
<p> </strong></p>
</a>
<p>همان گونه كه طی هفته‌ی گذشته شاهد بوديم دانشجويان معترض به خاك‌سپاری اجساد شهدا در محوطه‌ی دانشگاه اميركبير با هجوم نيروهای امنيتی و گروه‌های فشار مواجه شده و اعتراض مسالمت آميز آنان با واكنش شديد و در عين حال خشونت بار مهاجمان سركوب گرديد. در جريان اين تهاجم ده‌ها تن از دانشجويان معترض با سلاح‌های سرد از قبيل چماق، چاقو، پنجه بكس مورد ضرب و شتم قرار گرفتند كه شماری از اين تعداد به دليل شدت جراحات به بيمارستان منتقل شدند. همچنين نزديك به صد نفر دانشجو نيز در جريان اين مراسم يا در مراجعه‌ی مأموران اداره اطلاعات به منازل‌شان بازداشت گرديدند. هر چند طی روزهای ‌اخير بيش‌تر اين افراد آزاد شده‌اند، اما وضعيت تعدادی از دانشجويان بازداشتی هنوز نامشخص است.</p>
<p>سازمان دفاع از حقوق بشر كردستان ضمن قانونی دانستن واكنش دانشجويان معترض در مخالفت با پروژه دفن شهدا در محوطه‌ی دانشگاه محل تحصيل خود، اعتراض خود را به اقدام رقت بار و غيرقانونی نيروهای امنيتی و گروه‌های ‌فشار در برخورد با دانشجويان معترض دانشگاه اميركبير و مجروح ساختن و بازداشت نمودن آنان اعلام می‌دارد. اين سازمان همچنين با تأكيد بر لزوم موضع گيری مديريت دانشگاه اميركبير و نيز مسئولان ذی‌صلاح در وزارت علوم به نفع دانشجويان و دل‌جويی از آسيب ديدگان و بازداشت شدگان حوادث اخير از مسئولان قضايی می‌خواهد تا هر چه زودتر نسبت به پيگيری وضعيت آن دسته از دانشجويانی كه هنوز در بازداشت به سر می‌برند اقدام نموده و امكان آزادی آنان و رسيدگی به شكايت آسيب ديدگان اين حادثه را فراهم آورند.</p>
<p>شنبه 10 اسفند 1387</p>
<a href="http://insannorg.accounts.combell.net/Article.aspx?fld=Data&amp;id=112" class='spip_out' rel='external'><strong>
<h3 class="spip"> سازمان دفاع از حقوق بشر كردستان</h3>
<p> </strong></p>
</a></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=3710 by HTTrack Website Copier/3.x [XR&CO'2014], Sat, 17 May 2025 03:24:52 GMT -->
</html>

