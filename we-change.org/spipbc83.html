<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=6828 by HTTrack Website Copier/3.x [XR&CO'2014], Sat, 17 May 2025 01:22:37 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 6828
			<br>
			<br>مسیر:<br> صفحه اول  &gt;  سایت نوشته ها
			<br>
			<br>لینک مستقیم:<span dir=ltr><br>/spip.php?article6828</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre"> نقش و جایگاه زنان در پارلمان مصر/زن فردا</h1>
				
				<!-- finde_surligneconditionnel-->

				<p><small>سه شنبه9 آذر 1389</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>در مجلس فعلی مصر که دوره آن رو به پایان است، فقط ۸ زن در آن حضور دارند، ۳ نفر از آنها از طریق انتخابات و ۴ نفر دیگر هم با فرمان حسنی مبارک به پارلمان راه یافته‌اند.</p>
<p>خبرگزاری فرانسه در گزارشی به بررسی جایگاه زنان در انتخابات پارلمانی مصر پرداخته و نویسد: ” وفاء مشهور ” با وجود آنکه به هیچ وجه درباره اختصاص سهمی برای زنان در مجلس مردم مصر قانع به نظر نمی رسد اما در انتخاباتی که قرار است مرحله اول آن روز یکشنبه برگزار شود، برای دستیابی به کرسی زنان منطقه اسیوط مصر نامزد شده است.<br class='autobr' />
مرحله دوم این دوره انتخابات پارلمانی مصر قرار است ۲۵ ماه دسامبر آینده ( ۴ دیماه ) برگزار شود.</p>
<p>وفاء همچنین امیدوار است که با دستیابی به این کرسی، فراکسیون پارلمانی اخوان المسلمین و مخالفان دولت را تقویت کند.<br class='autobr' />
او که در یک مدرسه اسلامی تاسیس شده توسط اخوان المسلمون کار می کند، معتقد است که سهم کنونی زنان در مجلس جز افزایش سلطه حزب ملی حاکم بر مصر به ریاست حسنی مبارک، حاصلی دیگر ندارد.</p>
<p>با این حال وفاء معتقد است که می تواند فرصتی برای جبران حضور ضعیف زنان در پارلمان پیدا کند.<br class='autobr' />
دولت مصر اعلام کرده است که تصویب قانون در باره اختصاص سهمی به زنان در مجلس مردم در سال گذشته، با هدف افزایش نقش سیاسی زنان بوده است.</p>
<p>بر اساس این قانون، ۴۶کرسی از مجموع ۵۹۸ کرسی پارلمان (۱۲%) به زنان اختصاص داده شده است. بقیه کرسی‌ها هم به مردان اختصاص داده شده که اکثریت خواهد بود.</p>
<p>در مجلس مردم فعلی مصر که دوره آن رو به پایان است، فقط ۸ زن در آن حضور دارند، ۳ نفر از آنها از طریق انتخابات و ۴ نفر دیگر هم با فرمان حسنی مبارک به پارلمان راه یافته‌اند.</p>
<p>براساس اختیاراتی که به مبارک داده شده است، وی حق دارد ۱۰ نفر را برای راه یافتن به پارلمان تعیین کند.<br class='autobr' />
مسئولان مصری با تمجید از این قانون پس از تصویب، این قانون را واقعه‌ای تاریخی برای زنان مصر دانسته‌اند.<br class='autobr' />
این قانون طی ۲ دوره پارلمان اجرا می شود و پس از آن دولت در صورتی که پس از ۱۰ سال دیگر نیازی به اعمال این قانون نبود، در این خصوص بازنگری می کند.<br class='autobr' />
مصر در سال ۱۹۷۹ سهم ۳۰ کرسی را به زنان در پارلمان اختصاص داد.</p>
<p>البته این قانون در سال ۱۹۸۶ به دلیل اختلال در فراهم شدن فرصت های مساوی برای شهروندان، مخالف قانون اساسی شناخته شد و پس از آن قانون اساسی مصر تعدیل گردید.</p>
<p>بر همین اساس بسیاری از کارشناسان اختصاص سهمی از کرسی‌ها به زنان را گامی مثبت تلقی کردند و دیگران هم بدنبال آگاهی از اهداف پشت پرده دولت مبارک از این اقدام بودند.</p>
<p>موسسه آمریکایی صلح جهانی، موسوم به (کارنگی) اختصاص این سهم به زنان را گامی مثبت دانسته و می گوید : این امر به اصلاح نسبت بسیار پایین حضور زنان در پارلمان کمک می‌کند و مصر را به سطح دیگر کشورهای عربی از نظر حضور زنان در پارلمان می رساند.</p>
<p>کارنگی در گزارشی که اخیرا منتشر کرده، آورده است: اختصاص سهمی به زنان در پارلمان به عنوان پیشرفتی در زمینه آزادی های سیاسی به شمار نمی آید، مگر آنکه در مصر رقابتی آزاد برای دستیابی به این کرسی ها وجود داشته باشد.</p>
<p>به گزارش العالم، خبرگزاری فرانسه در ادامه گزارش خود نوشت: “در سایه اوضاع فعلی، بسیاری از ناظران نگرانند که این کرسی‌ها به ابزاری دیگر در دست حزب حاکم برای افزایش سلطه خود بر مجلس مردم تبدیل شود “.</p>
<p>“خدیجه عثمان ” نامزد حزب ملی حاکم در منطقه جیزه، با رد این نگرانی‌ها می گوید : حزب ملی بسیار قدرتمند و سرشار از مردانی با نفوذ است.</p>
<p>وی می گوید که در تمام عمر خود عضو حزب ملی بوده است و این حزب برای تقویت موقعیت خود نیازی به زنان ندارد.<br class='autobr' />
“جمیله اسماعیل ” نامزد مستقلی که با تنها رقابت بر سر کرسی های اختصاص داده شده به زنان مخالفت کرده است، با اشاره به انتخابات ریاست جمهوری سال ۲۰۱۱ مصر، می گوید: حزب حاکم فقط نیازمند اکثریت نیست بلکه برای سال آینده نیازمند اکثریت قاطع است.</p>
<p>وی با بیان اینکه زنان باید بتوانند برای تصاحب همه کرسی‌های مجلس با مردان مصری رقابت کنند، گفت: نظام مصر زنان را فریب می‌دهد و از آنان برای بهبود وجهه خود بین دیگر کشورها استفاده می‌کند.</p>
<p>اسماعیل درباره دلیل مخالفت با نامزد شدن برای کسب کرسی‌های متعلق به زنان گفت: نوع رقابت مهم نیست، هنگامی که مردها بتوانند در صحنه سیاسی بصورت فعال حاضر شوند، زنان هم می‌توانند فعالانه در این صحنه حاضر شوند، امری که اکنون و در سایه این نظام استبدادی و انتخابات غیرشفاف غیرممکن است.</p>
<p>با وجود این اظهار نظرها، “مصطفی کامل السید ” استاد علوم سیاسی معتقد است که دولت مصر تلاش می‌کند تا تاخیر خودش را در زمینه تقویت مشارکت زنان جبران کند، زیرا جایگاه زنان مصری اکنون بسیار ضعیف است.</p>
<p><a href="http://zanefarda.ir/1389/09/نقش-و-جايگاه-زنان-در-پارلمان-مصر/" class='spip_out' rel='external'>زن فردا</a></p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=6828 by HTTrack Website Copier/3.x [XR&CO'2014], Sat, 17 May 2025 01:22:37 GMT -->
</html>

