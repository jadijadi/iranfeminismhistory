<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=5030 by HTTrack Website Copier/3.x [XR&CO'2014], Fri, 16 May 2025 23:33:37 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 5030
			<br>
			<br>مسیر:<br> صفحه اول  &gt;  كوچه به كوچه
			<br>
			<br>لینک مستقیم:<span dir=ltr><br>/spip.php?article5030</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				<img class='spip_logo spip_logos' alt="" src="local/cache-vignettes/L125xH200/arton5030-1a28ea7e9.jpg?1747261604" width='125' height='200' />
				
				<h1 class="titre">در همسایگی مادر بزرگ / فرناز کمالی</h1>
				
				<!-- finde_surligneconditionnel-->

				<p><small>چهار شنبه4 آذر 1388</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>مرد در رو با لگد باز کرد . بوی سیگار و عرق تند تن مرد خونه رو پر کرد . زن با خوشرویی جلو رفت و سلام کرد . خسته نباشی سعید جان . برات چایی بریزم ؟ مرد با ابروهای گره خورده بدون اینکه به زن نگاه کنه دراز کشید روی زمین و گفت : تو این گرما شعورت نمی رسه که چایی نمی خورن ؟ زن عادت داشت به این طرز صحبت مرد . ناراحت نشد .</p>
<p>گفت پس برات آب یخ میارم، تا یه دوش بگیری شام هم حاضر شده . مرد همانطور که دراز کشیده بود لگدی انداخت سمت زن و گفت دوش بگیرم ؟ با کلاس شدی دهاتی ؟ دیگه چی ؟ حتما می خوای بگی من بو میدم آره ؟ از سرتم زیادیم زنیکه یه لاقبا . شام رو بیار تا شیشه ها رو نریختم روی سرت . زن باز هم سکوت کرد . رفت سمت آشپزخونه . نیم ساعت باید صبر می کرد تا دم پختک دم بکشه .می ترسید اینو به شوهرش بگه . نه به خاطر کتکی که می خورد چرا که این برنامه هر روزش بود . از این می ترسید که صاحبخانه سر و صدای هر شب رو باز بهونه کنه تا اجاره خونه عقب افتاده رو به رخشون بکشه و آخرش هم مثل همیشه بگه تا آخر هفته مهلت دارید تا این آت و آشغال هاتون رو جمع کنید برید . با خودش فکر کرد تنها چیزی که می تونه باهاش وقت رو طوری بگذرونه که مرد صداش در نیاد دادن پول به سعید بود . این از هر چیزی بیشتر سعید رو از هوش می برد . رفت سمت کیفش، تا ریال آخر کیفش رو درآورد . با خنده ای کمرنگ سمت شوهرش رفت که حالا دستش روی چشماش بود و چرت می زد . سعید جان بیا امروز عفت خانوم حقوق این هفته م رو زودتر داد . نیش مرد باز شد . دندون های زشت و زردش رو بیشتر نمایان کرد . پول رو از دست زن قاپید . بلند شد شروع کرد به شمردن . شمردن که تموم شد با کف دست کوبید به سینه زن . زن پرت شد کنار بخاری که پسر 5 ساله ش خوابیده بود . دستش بی اختیار خورد به صورت پسرش . پسر با وحشت از خواب پرید . مرد با صدای نعره مانند فحش میداد : همین ؟ پول ها رو چیکار می کنی زنیکه ... از صبح تا شب میری بیرون کار می کنی ؟ آره کار می کنی !! منتها باید پرسید چه کاری ؟ خونه مردم رو نظافت می کنی ؟؟ منم باور کردم !! زهی خیال باطل . حروم زاده فکر کردی من از پشت کوه اومدم ؟ کدوم قبرستون میری صبح تا غروب ؟ پول ها رو چیکار می کنی ؟ قایم می کنی آره ؟ لگد پشت لگد بود که سمت زن پرتاب میشد .</p>
<p>زن گفت : سعید جان بخدا اشتباه می کنی . من خونه مردم ظرف می شورم، غذا می پزم . زمین می سابم . لباس می شورم . سبزی خرد می کنم . چرا اینجوری قضاوت می کنی ؟ سعید تو رو خدا این مواد لعنتی رو بذار کنار . مغزت رو از بین برده . سعید! جون بچه مون بذارش کنار . من بیشتر کار می کنم . کلفتی ت رو می کنم سعید جانم . اینو بذار کنار . افکارت مالیخولیایی شده . بخدا اشتباه می کنی . من پولی قایم نکردم . بخدا همش همین بود . مشت سعید لب زن رو پاره کرد . شوری خون و اشک، دل زن رو ریش کرد . صدای گریه پسر بچه از ترس لحظه ای قطع نمیشد . بابا تو رو خدا بسه مامانو نزن . بابا تو رو خدا . بابایی بابایی ... مرد با یه اشاره پسر رو زد زمین . پسر بیشتر ترسید و صدای گریه اش گوش خراش تر شد . مرد دوباره فریاد زد از ابروهات معلومه پول قایم نمی کنی !! تو که پول نداری از کجا آوردی ابروت رو برداشتی ؟ برای کی ابرو برداشتی ؟ دلبری می کنی آره ؟ برای کی ؟ یادم نمیاد بهت گفته باشم حق ابرو برداشتن داری ؟ گفته بودم ؟ هان ؟ گیس زن رو بی رحمانه می کشید . بگو ؟ گفته بودم ابرو برداری ؟ زن ناله کنان التماس می کرد سعید خواهش می کنم تمومش کن بچه ترسیده الان همسایه ها میریزن جلوی در . بخدا امروز زری خانوم اومده بود خونه عفت خانوم اصلاحش کنه . منم به زور نشوند زیر دستش . بخدا پول نگرفت . بخدا پول نگرفت سعید باور کن . من هر چی درمیارم می دم به تو . بخدا پول نگرفت . سعید تو رو خدا انصاف داشته باش . من چه بدی به تو کردم ؟ بی انصاف مرد باش چی برات کم گذاشتم ؟ دست و پا برام نمونده از بس کلفتی کردم اینه جواب من ؟ تو رو خدا موهام رو ول کن سعید.</p>
<p>مرد گیس رو رها کرد . نفس نفس زنان تکیه داد به پشتی . حرفی که می خواست بزنه رو تو دهنش مزه مزه کرد . خودشم می دونست دروغه . ولی انگار از عذاب دادن زن لذت می برد . پس گفت چیزی رو که نباید می گفت . فردا می برمت دادگاه طلاقت می دم برو خونه همون بابای عمله ت . به گوشم میرسه چه گ .... داری می خوری . فکر کردی چون معتادم بی غیرتم هستم ؟ زن به سختی از جا بلند شد . با لب آستینش خون دور دهانش رو پاک کرد . پسرش رو بغل کرد . یه گوشه کنج دیوار کز کرد و خیره شد به دیوار . مرد ادامه داد . خونه عفت خانوم ظرف می شوری یا با پسرش .....</p>
<p>رنگ زن پرید . لبش آشکارا می لریزد . ولی کلامی از دهانش خارج نمیشد . نگاهی به دستهای قاچ خورده اش انداخت . سبز شده بود . همین امروز سی کیلو سبزی رو برای عفت خانوم شسته بود پاک کرده بود خرد کرده بود و ... دلش سوخت . سوز دلش به چشمای گود رفته ش رسید . اشکش روی صورت بچه چکید . بلند شد . مرد نبود . دست انداخت به چوب لباسی . چادر رنگ و رو رفته ش رو برداشت . انداخت روی سرش . سر پسر رو بوسید . مواظب خودت و بابایی باش . بچه خیره شد به حرکات مادر . زن در چوبی رو با صدای ناهنجارش باز کرد . رسید به حیاط . در کوچه رو باز کرد . کسی چادرش رو می کشید . به پایین چادر نگاه کرد . پسر با دستان کوچیکش چادرش رو گرفته بود . مامانی نرو مامانی تو رو خدا نرو . بابا منو می زنه . مامانی تو رو خدا تو رو خدا .... زن نشست روی زمین چیزی برای از دست دادن نداشت . پسر رو در آغوش کشید . نمیرم پسرم . جایی نمیرم . هیچ جا نمیرم . بدون تو جایی نمیرم ... زن برگشت داخل حیاط . بوی دم پختک سوخته حیاط رو برداشته بود و زن می دونست بابتش باز هم باید کتک بخوره .</p>
<p>* و در آخر این نکته رو یادآوری کنم که متاسفانه این مطلب یک داستان یا قصه نیست و بدتر از اون مربوط به دوره ی قلقلک میرزا هم نیست. این واقعیتی ست که در همسایه گی منزل مادربزرگ من شبانه روز در حال تکرار و تکرار است.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=5030 by HTTrack Website Copier/3.x [XR&CO'2014], Fri, 16 May 2025 23:33:38 GMT -->
</html>

