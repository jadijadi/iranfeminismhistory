<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=1683 by HTTrack Website Copier/3.x [XR&CO'2014], Sat, 17 May 2025 00:52:37 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 1683
			<br>
			<br>مسیر:<br> صفحه اول  &gt;  سایت نوشته ها
			<br>
			<br>لینک مستقیم:<span dir=ltr><br>/spip.php?article1683</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				<img class='spip_logo spip_logos' alt="" src="local/cache-vignettes/L100xH150/arton1683-8e58b7c6d.jpg?1747340962" width='100' height='150' />
				
				<h1 class="titre">اردلان: جايزه پالمه، ارج گذاشتن به جنبش زنان ايران است/راديو فردا</h1>
				
				<!-- finde_surligneconditionnel-->

				<p><small>جمعه26 بهمن 1386</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>بنياد اولاف پالمه، جايزه  امسال خود را به پروين اردلان، از فعالان حقوق زنان و کمپين جاری يک ميليون امضا برای تغيير قوانين تبعيض آميز اهدا کرد.</p>
<p>اين بنياد در بيانيه ای که به همين مناسبت منتشر کرده، از پروين اردلان به عنوان يکی از چهره های شاخص جنبش زنان ايران نام برده و افزوده که فعاليت های خانم اردلان در منطقه ای بحران زده، الگويی است برای راهکارهايی مبتنی بر دموکراسی.</p>
<p>در ادامه اين بيانيه آمده است کمپين جاری يک ميليون امضاء برای تغيير قوانين تبعيض آميز، يکی ازاين نمونه های موفق است.</p>
<p>پروين اردلان، از پايه گذاران مرکز فرهنگی زنان و از اعضای اوليه کمپين يک ميليون امضاء برای تغيير قوانين تبعيض آميزمی گويد آن چيزی که برای او اهميت دارد، ارجی است که با اهدای اين جايزه، به جنبش زنان در ايران گذاشته است.</p>
<p>وی می افزايد:«اعلام اين جايزه در فضای یأس آميز حاکم بر جامعه ايران، کمی انرژی بخش بوده است. در چنين شرايطی، نقش اين جايزه برای شخص من و يا هر شخص ديگری در اولويت نيست، بلکه نقشی که اين جايزه در جنبش زنان و تأثير اين جنبش درعمومی کردن خواسته ها و مطالبات حقوقی زنان دارد، بسيار مهم تر است. به همين دليل من فکر می کنم که اين جايزه متعلق به همه ما است.»</p>
<p>پير ژوری، رييس بنياد اولاف پالمه، در گفت وگو با راديو فردا می گويد در اين بنياد يک هيئت مشاور وجود دارد که با کميته جايزه اولاف پالمه همکاری می کند و همچنين برای انتخاب برنده اين جايزه بنياد اولاف پالمه از گروه ها و افراد ديگر پيشنهاهايی را دريافت می کند.</p>
<p>وی می گويد:«جايزه بنياد اولاف پالمه برای پاس داشت تلاش های اولاف پالمه نخست وزير مشهور سوئد اهدا می شود.»</p>
<p>پير ژوری می افزايد:« اولاف پالمه برای صلح ملی، همبستگی، حقوق زنان و کودکان و صلح به معنای عمومی تلاش می کرد.»</p>
<p>وی در باره نحوه انتخاب خانم اردلان به راديو فردا می گويد:«ما از بين اسم هايی که دريافت کرده بوديم، فکر کرديم امسال پروين اردلان روزنامه نگار و فعال حقوق زنان شايسته دريافت اين جايزه است. جايزه سال ۲۰۰۷ به پروين اردلان، به دليل تلاش های شخصی اش که به عنوان سمبلی برای تغيير قوانين تبعيض آميز بين زنان و مردان است، اهدا می شود. وی همچنين برای استقرار دموکراسی در ايران تلاش می کند.»</p>
<p>بنياد اولاف پالمه در بيانيه خود در اين باره آورده است:« اين بنياد کار و تلاش سرسخت فعالان جنبش زنان در ايران را به عنوان نمونه و سرمشق دموکراسی و صلح در منطقه ای پر آشوب و بحران زده، شايسته توجه بين المللی دانسته است.»</p>
<p>در اين بيانيه افزوده شده:« پروين اردلان، عضو تحريريه سايت تغييربرای برابری و از پايه گذاران مرکز فرهنگی زنان می گويد رسيدن به نتيجه برای فعالان جنبش زنان آن قدر اهميت نداشته که قرار گرفتن در اين مراحل مهم بوده است.»</p>
<p>پروين اردلان در همين خصوص به راديو فردا می گويد:«همين که ما توانستيم اين خواسته حقوقی را به لايه های مختلف اجتماعی ببريم و به بحث مهمی برای زنان تبديل کنيم و نشان دهيم که جنبش های اجتماعی چقدر اهميت دارند و چقدر دستيابی به اهداف جنبش زنان می تواند دموکراتيک باشد و جامعه را دموکراتيزه بکند، موفقيت آميز بوده است. اينها مواردی است که به نظر من اگر به نتيجه هم نرسد حداقل اين است که توانستيم اين خواسته ها را مطرح کنيم و آن را به سطح گفتمان عمومی جامعه بکشانيم.»</p>
<p>پروين اردلان همچنين می گويد اين گونه جايزه ها برای جنبش های اجتماعی، که نقشی در قدرت ندارند تريبونی است برای رسا کردن جنبش های اجتماعی است.</p>
<p>پير ژوری، رييس بنياد اولاف پالمه با تاکيد بر اينکه اين جايزه، فقط برای فعاليت های دموکراسی خواهانه پروين اردلان به او اهداء شده، می گويد:« قصد ما تنها قدردانی از فعاليت های جنبش زنان بود.»</p>
<p>وی می افزايد:«ما از ايران شنيده ايم اهدای جايزه سال ۲۰۰۷ بنياد اولاف پالمه به پروين اردلان با استقبال زيادی مواجه شده است.»</p>
<p>آقای ژوری می گويد:«می دانيم که اولاف پالمه در ايران مورد احترام بوده است. آقای پالمه، نخست وزير پيشين سوئد، به عنوان نماينده مخصوص دبيرکل سازمان ملل، هنگام جنگ ايران و عراق از ايران ديدار کرد. او هميشه می گفت که به تلاش برای رسيدن به دموکراسی در ايران احترام می گذارد.»</p>
<p>وی می افزايد:« من دوست دارم اين نکته را اضافه کنم اين جايزه تنها به خاطر فعاليت برای تغيير قوانين تبعيض آميز بين زنان و مردان و تلاش برای استقرار دموکراسی ، به پروين اردلان اهدا شده است و هيچ ارتباطی به آنچه که از سوی دولت ايران، سياست دولت های متخاصم برای تهديد امنيت ملی اين کشور ناميده می شود، ندارد.»</p>
<p>جايزه اولاف پالمه هر سال در ۳۰ ژانويه، سالگرد تولد نخست وزير پيشين سوئد به فرد يا افرادی که در جهت اهداف بشر دوستانه و ترقی خواهانه اولاف پالمه فعاليت کرده باشند، اهدا می شود.</p>
<p>مبلغ اين جايزه هفتاد و پنج هزار دلار است و ششم مارس طی مراسمی در استکهلم با حضور هيئت داوران بنياد سوئدی و خانواده وی به برنده اين جايزه اهدا می شود.</p>
<p>پيش از اين، جايزه اولاف پالمه به کوفی عنان دبير کل پيشين سازمان ملل، واسلاو هاول رييس جمهوری پيشين جمهوری چک، هانس بليکس رييس سابق گروه بازرسان تسليحات سازمان ملل و خانم آن سانسوکی رهبر آزادی خواهان برمه اهدا شده بود.</p>
<p>فرين عاصمي</p>
<p><a href="http://www.radiofarda.com/" class='spip_out' rel='external'>منبع :راديو فردا</a></p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=1683 by HTTrack Website Copier/3.x [XR&CO'2014], Sat, 17 May 2025 00:52:39 GMT -->
</html>

