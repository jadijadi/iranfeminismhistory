<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=8036 by HTTrack Website Copier/3.x [XR&CO'2014], Sat, 17 May 2025 00:15:31 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 8036
			<br>
			<br>مسیر:<br> صفحه اول  &gt;  سایت نوشته ها
			<br>
			<br>لینک مستقیم:<span dir=ltr><br>/spip.php?article8036</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">مردانی که مرتکب آزار جنسی می‏شوند، متعلق به طبقه‏ی خاصی نیستند</h1>
				
				<!-- finde_surligneconditionnel-->

				<p><small>سه شنبه24 خرداد 1390</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p><a href="http://radiozamaneh.com/society/women/2011/06/10/4607" class='spip_out' rel='external'>رادیو زمانه</a>/سارا روشن</p>
<p><strong> گفتگو با نوشین کشاورزنیا ، شادی صدر و میریام وان هنگستن</strong></p>
<p>روز شنبه، چهارم ژوئن، در شهر آمستردام تظاهراتی علیه آزارهای جنسی خیابانی برگزار شد.زن‏ها و مردها با گرایش‏های جنسی متفاوت، لباس‏های سکسی‏ای پوشیده بودند که هنگام روز بسیار کم در سطح شهر می‏بینیم. این تظاهرات با عنوان «Slut Walk» که ترجمه‏ عامی آن «پیاده‏روی زن‏ها و مردهای ولنگار» است، از چندماه پیش آغاز شده است و در شهرهای مختلف دنیا برگزار می‏شود.</p>
<p>این تظاهرات‏های اعتراضی در پی تذکر یک پلیس کانادایی به چند دانشجوی دختر که به‏ظاهر لباس‏های باز پوشیده بودند، شروع شد.پلیس یادشده به دخترها پیشنهاد کرده بود که لباس‏های بسته‏تری بپوشند تا در جامعه امنیت بیشتری داشته باشند. این دانشجویان و بسیاری دیگر اما معتقدند که نوع لباس نباید باعث عدم امنیت زنان و مردان در جامعه بشود و نگاه تبعیض‏آمیز نباید ارزش جامعه بشود.</p>
<p>در این زمینه با «میریام وان‏هنگستن» Mirjam van Hengsten، فعال حقوق همجنس‌گرایان و یکی از برگزارکنندگان این تظاهرات در آمستردام صحبت کردم و از او درباره‏ آزار جنسی در هلند پرسیدم.</p>
<p><strong>میریام وان‏هنگستن</strong>: ابتدا می‏خواهم خیلی مشخص بگویم که آزارهای جنسی هم برای زنان و هم برای مردان آزاردهنده است. این در حالی است که زنان دو برابر مردان آزار می‏بینند. خانم‏ها اجازه دارند لباس زنانه بپوشند؛ ولی نه خیلی هم زنانه. چون آن‏وقت ولنگار به‏نظر می‏رسند و اگر هم زنانه لباس نپوشند، لزبین خطاب می‏شوند. مردها هم مشکل دیگری دارند. آن‏ها باید به اندازه‏ کافی رفتار مردانه داشته باشند و اگر با صدای نازک‏تری حرف بزنند و یا از دست‏های‏شان در هنگام صحبت کردن زیاد استفاده کنند، هومو یا هم‏جنس‏باز خطاب می‌شوند.</p>
<p><strong>آیا دولت‏ و مجلس هلند، برای رفع این تبعیض‏ها کاری انجام می‏دهند؟</strong></p>
<p>در این زمینه کارهایی در حال انجام است. مثلاً در اداره‏ پلیس جایی برای این‏گونه اعتراض‏ها در نظر گرفته شده است. در اداره‌ها، دانشگاه‏ها، اداره‏ی پست و ... شبکه‌هایی ایجاد شده‏اند به نام «گروه‏های صورتی» که از حقوق کسانی که مورد آزار جنسی قرار می‏گیرند، دفاع می‏کند. در بعضی موارد هم دولت کم‏کاری کرده است. مثلاً به‏تازگی تصمیم گرفته شده که جنسیت و تفاوت‏های جنسی، دیگر موضوع درسی دبیرستان‏های هلند نباشد.</p>
<p><strong>آزارهای جنسی خیابانی در ایران</strong></p>
<p>این تظاهرات در بسیاری از کشورها برگزار شده و در بسیاری شهرهای دیگر از جمله بمبئی و دهلی‏نو در هند نیزقرار است برگزار شود. در کشورهایی همچون ایران اما، رنگ و نوع آزار جنسی بسیار متفاوت است. در این زمینه، با نوشین کشاورزنیا، فعال حقوق زنان، گفت‏وگویی داشته‏ام.</p>
<p>خانم کشاورزنیا معتقد است که آزار جنسی متعلق به یک جامعه و قشر خاص نیست و لزوماً مردانی که مرتکب آزار جنسی می‏شوند، متعلق به طبقه‏ خاصی نیستند. او درباره تفاوت آزار جنسی در ایران با کشورهای دیگر توضیح می‏دهد.</p>
<p><strong>نوشین کشاورزنیا</strong>: تفاوتی را که شاید بتوانم بگویم، نوع جامعه‏‏پذیری‏ زن‏ها و مردها و واکنش زنان به این مسئله است. بیشتر بحث این است که زنان باید سکوت کنند و یا در واقع می‏توانم بگویم که خشونت را تحمل کنند. چون این یک ارزش اجتماعی است. یعنی همیشه به زن‏ها یاد داده شده است که اگر در خیابان یا محیط عمومی دیگر مورد آزار قرار گرفتید یا حرفی را شنیدید، بهتر است سکوت کنید و از کنار آن رد بشوید. واقعیت این است که اکثر زنان‏ جامعه هم این را تحمل می‏کنند. فکر می‏کنم این هم خیلی به سن و تجربه ربط دارد.</p>
<p>مسئله این است که وقتی شما به عنوان یک زن، در چنین موقعیتی قرار می‏گیرید، اگر واکنش نشان بدهید، کسانی که ناظر صحنه هستند، همیشه حمایت نمی‏کنند. حتی امکان دارد گاهی اوقات به این خشونت دامن زده شود. یعنی شما واکنشی هم از طرف مقابل داشته باشید و با توجه به این‏که خلاء قانونی هم داریم اگر این واکنش منجر به حادثه یا خشونت بیشتر و گاهی حتی مرگ بشود، اتفاقی که در نهایت می‏افتد این است که وقتی به آن ماده‏ دفاع از خود استناد شود، به‏سختی قابل اثبات است. چنان‏‏که پرونده‏هایی هم در این زمینه داشته‏ایم.</p>
<p>بر اساس تحقیقات فعالان حقوق زنان، در کشور مسلمان مصر، نوع پوشش تأثیری در جلوگیری از آثار جنسی نمی‏گذارد. ۸۰ درصد زنان مصر باحجابند و ۸۰ درصد در خیابان، محل کار یا وسیله‏های نقلیه عمومی مورد آزار جنسی قرار می‏گیرند.</p>
<p>در واقع در اصل قضیه تفاوتی ندارد. اگر شما در شهرهای کوچک‏تری که از نظر عرفی، پوشش معمول چادر است، با زن‏ها صحبت کنید و یا حتی در کلان‏شهرها، مطمئناً زنان چادری و کسانی که از این پوشش برتر از دیدگاه حکومت استفاده می‌کنند هم تجربه‏هایی از این خشونت را دارند و به‏شکل‏های مختلف، در خیابان و یا محیط کار مورد خشونت واقع می‏شوند.</p>
<p>همین نشان می‏دهد که هرچند ممکن است عواملی موجب کاهش و یا افزایش چنین خشونت‏هایی بشوند، ولی در اصل قضیه تفاوتی ندارد. یعنی باید به دنبال عاملی بگردیم که یقیناً عام‏تر است. من فکر می‏کنم، این مسئله برمی‏گردد به نوع جامعه‏پذیری مردهای جامعه‏ما. یعنی آن‏ها از همان اول طوری تربیت می‌شوند که در هر شرایط و موقعیتی می‏خواهند قدرت و برتری‏ای را که دارند به‏رخ بکشند. مثلاً یک پسر 16، 17 ساله‏ای که تازه بالغ شده، باید در جمع خودشان نشان بدهد که مرد شده است و مردانگی‌اش هم با این قصه تعریف می‏شود. به همین جهت است که من فکر می‏کنم نوع پوشش، حجاب و آرایش تاثیر چندانی ندارد در این‏که شما مصون بمانید از این‏که مورد خشونت واقع نشوید.</p>
<p><strong>شما اشاره کردید به قدرت‏نمایی مردها. آیا این مسئله ربطی به فشار جنسی‏ای ندارد که آن‏ها تحمل می‏کنند و نمی‏توانند نیازهای جنسی خود را به شکل دیگری رفع کنند؟</strong></p>
<p>من فکر می‏کنم این واقعاً یک اسطوره است که بگوییم این مسئله طبیعی و غریزی است و یا مثلاً مردها به دلیل محرومیت جنسی است که این کار را انجام می‏دهند. برای این‏که واقعیت این است که حتماً شما مردهایی را در جوامع دیگر و همین‏طور ایران هم دیده‌اید که در برهه‏ای از زندگی امکان رفع نیازهای جنسی‏شان را ندارند، ولی حتماً این‏کار را نمی‏کنند که بخواهند در خیابان، در تاکسی و ... از این طریق آزار دیگران نیازشان را برطرف کنند. بنابراین نمی‏توانیم توجیه کنیم که غریزه‏ جنسی و محرومیت جنسی مرد است که باعث می‏شود این کار را انجام بدهد.</p>
<p><strong>پس شما معتقدید که فرهنگ اجتماع این توقع را از مرد دارد که با متلک‌گویی و آزار جنسی، خود را نشان بدهد؟</strong></p>
<p>بله! یک‏جور برتری‏نمایی است. مرد در هر موقعیتی می‏خواهد نشان بدهد که من فرادست‏تر از تو هستم و در واقع، جنس مذکر فرادست‏تر است. اگر مردی هم این‏کار را انجام ندهد، به آن مردانگی خلل وارد می‏شود. یعنی من این را در همان جامعه‏پذیری می‏بینم. شاید عوامل دیگری هم باشند، ولی مهم‏ترین عاملی که باعث شده شیوع آن در کشوری مانند کشور ما زیاد باشد، این است که جامعه‏پذیری‏ای که باید انجام می‏شده، جامعه‏پذیری‏ای است که برتری‏جویانه است.</p>
<p><strong>دولت و حفاظت از شهروندان</strong></p>
<p>در مورد عاملان آزار جنسی و نقش آن‏ها در تغییر این وضعیت نیز با شادی صدر گفت‏وگویی داشتم. <br class='autobr' />
خانم صدر پیش از این در مقاله‏ای با عنوان «چه فرقی است بین امام جمعه تهران و سایر مردان ایرانی؟»، مردان ایرانی را به عنوان کسانی که عاملان آزار جنسی هستند، خطاب کرده است. او معتقد است که اگر آن‏ها مسئولیت بپذیرند، می‏توانند این وضعیت را تغییر بدهند.</p>
<p><strong>شادی صدر</strong>: قانون و به‏خصوص دولت باید یک پوشش حفاظتی برای تمام شهروندان، از جمله زنان به‏وجود بیاورد که آن‏ها را از انواع و اقسام آزارها و نقض حقوق و حریم‏ خصوصی‏شان، از جمله آزار‏های جنسی، مصون بدارد. اما از طرف دیگر، به‏خصوص در جامعه‏ ایران، ما با این مشکل در زمینه‏ نقض حقوق بشر و به‏طور خاص نقض حقوق زنان و آزارهای جنسی روبه‌رو هستیم که یادمان می‏رود غیر از قانون و دولت، مجموعه‏ عوامل مختلف فرهنگی و اجتماعی نیز در بازتولید آزار جنسی علیه زنان نقش بازی می‏کنند.</p>
<p>ما معمولاً خیلی کلی فرهنگ را نشانه می‏گیریم و می‏گوییم این فرهنگ مردسالار است که باعث ایجاد آزار جنسی می‏شود. این قانون است که از زنان در برابر آزار جنسی حمایت نمی‏کند. این دولت است که اهمیت نمی‏دهد.همه‏ این‏ها درست است، اما نکته‏ای که این وسط نادیده گرفته می‏شود، این است که این آزار جنسی فاعلانی هم دارد. کسانی هستند که مرتکب آزار جنسی می‏شوند و اگر بخواهیم خیلی حقوقی به آن نگاه کنیم، کسانی هستند که مرتکب این جرم می‏شوند.</p>
<p>برای این‏که حتی در قوانین ایران، ایجاد مزاحمت برای زنان در خیابان‏‏ها، جرم است. یا بر فرض مثال، تجاوز به دختر بچه‏ها، در فضای خانه، از سوی محارم، جرم بسیار بزرگی است و مجازات بسیار سنگینی دارد و دیگر اشکال آزار جنسی هم تا حدودی جرم شناخته شده است، اما ‏آن‏چه ما در بحث‏های‏مان فراموش می‏کنیم، این است که درست است که فرهنگ، جامعه، سیاست‏های دولتی و قانون، همه در بازتولید آزار جنسی نقش دارند، اما در عین حال، این آزار جنسی را چه کسانی اعمال می‏کنند؟ چه کسانی از آن سود می‏برند؟ چه کسانی و با چه نگاهی باعث می‏شوند که این خشونت در زندگی روزمره زنان تداوم پیدا کند؟</p>
<p><strong>نقش این فاعلان آزار جنسی در از بین رفتن آن چیست؟</strong></p>
<p>ما با یک جامعه‏ روشنفکری مواجه هستیم و یک سری مردانی که ادعا می‏کنند مدافع حقوق بشرند، ادعا می‏کنند فمینیست هستند و ادعا می‏کنند برای احقاق حقوق زنان در تلاشند. مخاطب من در مقاله‏ «چه فرقی است بین امام جمعه تهران و سایر مردان ایرانی؟»، این جامعه‏ روشنفکری بود. برای این‏که فکر می‏کردم یک حداقل آگاهی در بین آن‏ها در مورد ظلم نسبت به زنان و یا تبعیض علیه زنان وجود دارد. از آن‌ها در این مقاله خواستم با به‏رسمیت شناختن نقش مردان در بازتولید آزار جنسی، مسئولیت بپذیرند که این پدیده‏ زشت و ناهنجار و این بیماری اجتماعی از بین برود.</p>
<p>صحبت من با این جامعه‏ روشنفکری این است که بدون شناختن نقش خودتان، بدون به‏رسمیت شناختن نقش برادران‏تان، پدران‏تان و دوستان‏تان، یا بدون به‏رسمیت شناختن نقش مردان غریبه‏ای که می‏بینید در خیابان مرتکب آزار جنسی می‏شوند و به آسانی و راحتی از کنار آن می‏گذرید، بدون به‏رسمیت شناختن نقش مرد همسایه‏ که زنش را می‏زند و شما صدایش را می‏شنوید و به روی خودتان نمی‏آورید، نه می‏توان گفت که آزار جنسی به‏زودی از بین نمی‏رود و نه می‏توان گفت شما، آن‏طور که ادعا می‏کنید، فمینیست و یا مدافع حقوق زنان هستید.</p>
<p><strong>آیا نمونه‌ای از همکاری قشر روشنفکر جامعه برای جلوگیری از خشونت جنسی سراغ دارید؟</strong></p>
<p>یک کمپین بسیار معروفی در هند وجود دارد که یکی از هنرپیشگان معروف هندی هم چهره و سمبل این کمیپن است. ترجمه‏ این کمپین به فارسی می‏شود: «زنگ را به‏صدا دربیار». پیام این کمپین که علیه خشونت خانگی سازماندهی شده، این است که بدون این‏که مردها دخالت‏گر باشند و جلوی مردان دیگر را در خشونت خانگی نگیرند، این پدیده از بین نمی‏رود.</p>
<p>ما در کلیپ‏ها و فیلم‏های مختلف این کمپین که می‏توان به‏راحتی روی اینترنت دید، مثلاً صحنه‏ای را می‏بینیم که زنی در خانه دارد کتک می‏خورد. مرد همسایه که صدای او را می‏شود، می‏رود و زنگ خانه را به بهانه‏های مختلف مانند این‏که شیر دارید و یا نان دارید و… می‏زند. این باعث می‏شود که مردی که دارد مرتکب خشونت می‏شود، متوجه بشود که بقیه دارند او را می‏بینند. دیگران می‏بینند که او دارد چه می‏کند. این مسئله حتی در غیاب نهادهای اجتماعی و نهادهای قانونی‏ای مانند پلیس و غیره، می‏تواند خشونت علیه زنان را کاهش بدهد.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=8036 by HTTrack Website Copier/3.x [XR&CO'2014], Sat, 17 May 2025 00:15:31 GMT -->
</html>

