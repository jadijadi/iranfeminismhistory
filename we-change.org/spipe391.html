<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=6522 by HTTrack Website Copier/3.x [XR&CO'2014], Sat, 17 May 2025 01:48:09 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 6522
			<br>
			<br>مسیر:<br> صفحه اول  &gt;  سایت نوشته ها
			<br>
			<br>لینک مستقیم:<span dir=ltr><br>/spip.php?article6522</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				<p class="surtitre">مصاحبه شهرزاد نیوز با مردم در شهرهای مختلف ایران در مورد تسهیل چند همسری, ١٨ شهریور ١٣٨٩ </p>
				<h1 class="titre">مردم درباره لایحه خانواده و چندهمسری چی میگن؟ مردم درباره لایحه خانواده و چندهمسری چی میگن؟ /شهرزادنیوز</h1>
				
				<!-- finde_surligneconditionnel-->

				<p><small>يكشنبه21 شهریور 1389</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p><strong>شهرزادنیوز در مصاحبه‌هایی که در شهرهای مختلف ایران کرده، نظر مردم را در مورد لایحه حمایت از خانواده و به ویژه بخش مربوط به تسهیل چند همسری جویا شده است. سوالات مطروحه عبارتند از: 1- نظر شما در مورد قانونی که چندهمسری را آسانتر می‌کند، چیست؟ 2- آیا با چند همسری موافقید؟ ...</strong></p>
<p>شهرزاد نیوز: لایحه جنجال‌برانگیز حمایت از خانواده که طی سال‌های گذشته بارها در دستور کار مجلس ایران قرار گرفته و موقتا به تعویق افتاده، بار دیگر در مرداد ماه سال جاری (اوت 2010) در مجلس مورد بحث قرار گرفت. مواد 23 و 25 از موارد جنجالی این لایحه پیشنهادی دولت احمدی‌نژادند. ماده 23 چندهمسری برای مردان را آسانتر از گذشته می‌کند، زیرا دیگر اجازه زن اول برای ازدواج مجدد لازم نخواهد بود. مرد در صورتی که بتواند ثابت کند که توانائی مالی دارد و تعهد کند که "عدالت" بین همسرانش برقرار کند، می‌تواند زن دوم و سوم و چهارم را به عقد خود درآورد. ماده 25 نیز مالیات بر مهریه را طرح می‌کند. مجموعه مواد و تبصره‌های این لایحه تسهیل چندهمسری و افزایش و تعمیق تبعیض و ستم بر زنان در واحد خانواده است.</p>
<p>شهرزادنیوز در مصاحبه‌هایی که در شهرهای مختلف ایران کرده، نظر مردم را در این باره جویا شده است. لازم به ذکر است که در مجموعه زیر از استان‌های کردستان و آذربایجان نظری نیست. با این که به کرات و در شهرهای مختلف این استان‌ها جویای نظرات شده‌ایم، اما تمایلی برای مصاحبه نبوده است. در ارزیابی از این موضوع چنین نتیجه‌گیری شد که ممکن است عدم تمایل به نظردهی، به دلیل انجام مصاحبه‌ها به زبان فارسی بوده باشد. از همین رو در مصاحبه‌های بعدی تلاش خواهد شد این نقیصه که مانع جدی در تماس با هموطنان غیرفارسی زبان بوده است، برطرف شود.</p>
<p> نظراتی که در زیر مطالعه خواهید کرد، حاصل ده‌ها مصاحبه در شهرهای مختلف بوده است. در تماس‌های تلفنی، با طرح 5 سوال یکسان، نظرات جمع‌آوری شد.</p>
<p>سوالات مطروحه عبارتند از: 1- نظر شما در مورد قانونی که چندهمسری را آسانتر می‌کند، چیست؟ 2- آیا با چند همسری موافقید؟ 3- آیا فکر می‌کنید جامعه ایران و نسل جوان ایران طرفدار چندهمسری است؟ 4- در رابطه با لایحه‌ای که در دست بررسی است، چه می‌توان کرد؟ 5- آیا مواردی از چندهمسری در اطراف خود می‌شناسید؟</p>
<p><strong>1- زن – زیر 30 سال – قم</strong></p>
<p>"چه میشه کرد، این قوانین هست دیگه. من موافق با چندهمسری نیستم. اینها به فکر پولدارها هستند نه به فکر مردم و جامعه و جوان‌ها. من نظر خودم را دارم اما نمیشه کاری کرد چون آنها کار خودشان را می‌کنند. ضمنا در جواب شما که پرسیده بودید که در اطرافم کسی چندهمسره می‌شناسم، باید بگم که در اطراف ما مرد دو زنه نیست."</p>
<p><strong>2- زن- زیر 30 سال- قم</strong></p>
<p>"من در مورد لایحه نمی‌دونستم. مگر تصویب شده؟ به نظر من کسی نیست که با چندهمسری موافق باشه چون باعث میشه طلاق و طلاق‌کشی و بدبختی بیشتر بشه. تاثیرش بر زندگی مردم اینه که خانواده‌ها از هم می‌پاشه و کار به جاهای باریک می‌کشه و دست آخر زن ول می‌کنه و می‌ره. موارد چندزنه که من می‌شناسم، مواردی بوده که زن اول بچه‌دار نمی‌شده."</p>
<p><strong>3- مرد- زیر 30 سال – قم</strong></p>
<p>"در مورد لایحه شنیدم. موافق چند همسری هستم. کیه که بدش بیاد؟ بعضی از خانم‌ها مشکلی ندارند که شوهرشون ازدواج مجدد بکنه. در مورد جوانها وضع فرق می‌کنه چون امکان ازدواج اول را هم ندارند. من خودم ممکنه که یکی دو تا زن بگیرم. ضمنا اسلام اجازه داده و قانونی هم میشه."</p>
<p><strong>4- زن- بالای30 سال – تهران</strong></p>
<p>"من در مورد لایحه میدونم اما نمی‌دونستم که داره تصویب میشه. من مخالف چندهمسری هستم. یک زن کافیه. یکی را نمی‌تونن بچرخونن حالا میخوان بیان چند تا زن بگیرن؟ جز این که مشکل جوونها را بیشتر می‌کنه، کار دیگه‌ای نمی‌کنه. فکر می‌کنم ما نمی‌تونیم کاری (در مقابله با این لایحه) بکنیم. چه کار می‌تونیم بکنیم؟ آقایون به نفعشون هست و مخالفت هم نمی‌کنن. نظرسنجی هم بکنیم دردی را دوا نمی‌کنه. خودشون (مردان) باید بفهمن."</p>
<p><strong>5- مرد- بالای 30 سال – تهران</strong></p>
<p>"من کاملا لایحه را می‌شناسم و کاملا هم باهاش مخالفم. (اینها) از طریق اعتقادات مذهبی می‌تونن به اهدافشون برسن. من کاملا با چندهمسری مخالفم. فرهنگ سنتی کاری به این کارها نداره. این به توان مالی زیاد ربطی نداره. اگر اعتقاد مذهبی این باشه، هر کاری می‌کنن و به مسائل دیگه نمی‌پردازن. من دوست دارم قانون ایران به قانون دنیای متمدن نزدیک بشه. دنیای مدرن حقوق بشر حق و حقوق مساوی برای زن و مرد گذاشته. دوست دارم به این قوانین نزدیک بشیم."</p>
<p><strong>6- زن – زیر30- سال - همدان</strong></p>
<p>"من تا به حال در موردش نشنیده بودم. الان دارم از شما می‌شنوم. من مخالف با چند همسری‌ام. خدا را شکر که دو و بر ما از این موارد نیست. فامیل ما این جوری نیستند."</p>
<p><strong>7- زن – بالای 30 سال – همدان</strong></p>
<p>"مرد اگه ثروتمند هم باشه اشتباهه که 2 زن بگیره. کار درستی نیست. از هر نظر که نگاه کنی، اشتباهه. اون (چندهمسری) مال قدیما بود نه الان. اینها باید از همه نظر ببینن که این قانون نادرسته. در دور و برم، روضه‌خون محله است که 2 زن داره. اونهم اهل دهاته. 8 تا بچه داره. اصلا معلوم نیست می‌تونه بچه ها را تربیت کنه یا نه. من برای بچه‌ها ناراحتم. وقتی لج و لج بازی باشه، بچه ها نابود میشن. با این قانون جامعه خراب میشه. قدیما این نمونه ها زیاد بود. خانه بزرگ بود، محدودیت بود. زن نباید این کار را بکند. من غصه زنها را می‌خورم. قدیما پسر عمه من 4 تا زن داشت، همه رو طلاق داد، 7 تا بچه داشت، همه بدبخت شدن. مردها نمی‌فهمن که چه اشتباهی دارن می‌کنن."</p>
<p><strong>8- زن – بالای 30 سال – تهران</strong></p>
<p>"این قانون مردها رو تشویق می‌کنه. اما این تنها دلیل نیست که برن زن بگیرن. دلائل متعدد داره. من مطمئنا با این قانون مخالفم. جامعه باید آزاد باشه. بچه ها باید از بچه گی با هم در مدرسه و جامعه بزرگ بشن تا در بزرگسالی با هم مشکل نداشته باشن. حتی آزاد بودن دیسکو و کاباره باعث میشه مردم بدون آسیب زدن به دیگران، خوش بگذرونن. محدودیت اسلامی فعلی باعث ایجاد تمام این مشکلات می‌شه. زنونه – مردونه کردن جامعه عواقب بدی داره. دور و برومون هم یک نفر هست که 2 تا زن داره و فامیل منه."</p>
<p><strong>9- زن- بالای 30 سال- اصفهان</strong></p>
<p>"در مورد این قانون باید بگم که به حال ما فرقی نمی‌کنه. ما با این برنامه‌ها مخالفیم. بیشتر از این عقلمون نمی‌رسه."</p>
<p><strong>10- زن – بالای 30 سال – قم</strong></p>
<p>" خدا (چندهمسری رو) حلال کرده براشون. باید باشه. من موافق‌اش هستم. خدا جلو و عقب بندگانش رو میدونه. اگه اشتباه بود، خدا نمی‌خواست."</p>
<p><strong>11- زن – بالای 30- سال – مشهد</strong></p>
<p>"آقای احمدی نژاد بیخود کرده که این لایحه رو داده مجلس. آقای خامنه‌ای مقصره. این (چند همسری) به نفع حاج آقاهای پولداره. من مخالف‌ام. اگه مردی با یکی به نتیجه نرسید، باید طلاق بگیره بعد بره سراغ یکی دیگه. به نظر من خانم‌ها مخالف چند همسری‌اند ولی آقایون خوششون می‌آد. توی 10 سال گذشته صیغه رواج پیدا کرده. من تو آژانس کار می‌کنم و موارد زیادی می‌شناسم. زنها با این قانون زیر ظلم‌اند. چون به هیچ دلیلی حق طلاق ندارن. فقر فرهنگی و اجتماعی و مالی است که باعث این مسائل می‌شه. وقتی دختر 24 ساله با مرد 60 ساله میره مسافرت برای چیه؟ باز نبودن مسائل جنسی تو جامعه صیغه و ازدواج مجدد رو رایج می‌کنه. مردها هیچ خجالت نمی‌کشن و به راحتی می گن که زن ندارن. با این وضعیت زنهاهم میرن دنبال پیرمردهای پولدار."</p>
<p><strong>12- زن – بالای 30 سال – تهران</strong></p>
<p>"زیاد راجع به این قانون نمی‌دونم. ولی بله خب (چندهمسری) هست. همیشه بوده. من معلومه که باهاش موافق نیستم. زنها مخالف‌ان. اما مردها طرفدارش هستن. در مورد جوونها، وقتی نمی‌تونن مشکلاتشون را حل کنن چه جوری می‌تونن از پس دو تا خونواده بربیان؟ در دور و بر خودمون کسانی را می‌شناسم که یواشکی صیغه میشن یا زن دوم میشن."</p>
<p><strong>13- زن- زیر 30 سال - مشهد<br class='autobr' />
</strong></p>
<p>"مردها هر کاری دلشون بخواد میکنن. معلومه که من مخالف‌ام. کدوم زنی دلش میخواد که شوهرش بره زن بگیره؟ جوونهای دور و بر من طرفدار چند همسری نیستن. اما همه جوونها را نمی‌دونم. در کل بعضی از مردها هیز هستن و میرن دنبال زنها".</p>
<p><strong>14- مرد- زیر 30 سال – تهران</strong></p>
<p>"من یک زن هم ندارم. کسی را هم نمی‌شناسم که چند زنه باشه. اما چیزهایی در مورد لایحه شنیدم. با این قانون مخالفم. جوانها نمی‌تونن یک زن هم بگیرن چه برسه به چند تا. اینها هر کاری دلشون بخواد، می‌کنن. خانمها باید بیشتر تلاش کنن و جلوی قانون را بگیرن. مردها که سعی می‌کنن هر چه زودتر کار تموم بشه."</p>
<p><strong>15- مرد- بالای 30 سال – تهران</strong></p>
<p>"طرح بی معنی ایه. من سی و دو ساله که ازدواج کردم. یه دختر دارم. اول 3 تا بودیم الان شدیم 6 نفر. من عاشق زن و دختر و داماد و نوه‌ام هستم. 100 درصد مخالف با این قوانین هستم. من هر حقی دارم، زنم هم داره. من در مخالفت با این قانون هر کاری باشه می‌کنم که این اتفاق نیفته. اما آیا نظر من می‌تونه چیزی رو عوض کنه؟ یه عده میان به من میگن بیا بریم حال کنیم. چرا باید این کارو بکنم؟ من چه برتری ای نسبت به زنم دارم که این کار رو بکنم؟ اگر بیان برای زنها هم ازدواج مجدد بذارن، آیا من می‌پذیرم؟ این قانون خیلی بده. من حمایت‌اش نمی‌کنم. قانون رو نه برای خودم، نه برای برادرم و نه برای دامادم و نه هیچ مرد دیگری قبول نمی‌کنم. نمی دونم مردها برای چی این کار رو می‌کنن؟"</p>
<p><a href="http://www.shahrzadnews.com/index.php?page=2&amp;articleId=2433" class='spip_out' rel='external'>مصاحبه ها: نسیم شریفی</a></p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=6522 by HTTrack Website Copier/3.x [XR&CO'2014], Sat, 17 May 2025 01:48:09 GMT -->
</html>

