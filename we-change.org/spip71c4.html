<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=8070 by HTTrack Website Copier/3.x [XR&CO'2014], Fri, 16 May 2025 22:30:12 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 8070
			<br>
			<br>مسیر:<br> صفحه اول  &gt;  تریبون &gt;  گزارش كمپين
			<br>
			<br>لینک مستقیم:<span dir=ltr><br>/spip.php?article8070</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				<img class='spip_logo spip_logos' alt="" src="local/cache-vignettes/L180xH120/arton8070-732b9a7e9.jpg?1747261604" width='180' height='120' />
				
				<h1 class="titre">هفته ی سوم خرداد ماه با زنان در خبر- تشدید گرما همراه با ظهور مانکن های درنده  و ماموران آرام و متین در سطح شهرها !</h1>
				
				<!-- finde_surligneconditionnel-->

				<p><small>شنبه28 خرداد 1390</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>تغییر برای برابری - هفته ی سوم خرداد همراه با اندوه و ماتم درغم از دست دادن هاله سحابی آغاز شد و با اخبار تجاوز و کودک آزاری وخط و نشان کشیدن نیروی انتظامی برای بدحجاب ها پایان یافت.</p>
<p>هاله سحابی -فعال حقوق زنان و از مادران صلح -  صبح روز 11 خرداد  1390 در مراسم تشييع جنازه ي پدرش، عزت الله سحابي-يكي از اعضاي سابق مجلس و رهبر حزب اتحاد ملي مذهبي- و پس از ضربه ي يكي از اعضاي نيروهاي امنيتي به شهادت رسید. فاجعه ای نادر که با واکنش و اعتراض شدید بستگان وی،همچنین فعالان جنبش زنان، حقوق بشر و سازمان های سیاسی رو به رو شد.،در همین راستا سازمان های بین المللی دفاع از حقوق بشر از جمله سازمان عفو بين الملل و دیگر سازمان های حقوق بشری متمرکز بر مسائل ایران از مقامات ايران خواسته اند كه اقدام سريع و بي طرفانه در مورد شرايط و چگونگي مرگ هاله سحابي به عمل بياورد. همچنین زندانيان سياسی زن زندان اوين، ضمن محکوميت دروغ‌پردازی‌های رسانه‌های حکومتی در جعل واقعيت کشته شدن هاله سحابی، خواهان معرفی هرچه سريعتر عاملان مرگ او شدند. جمعی از دانشجویان دانشگاه آزاد نیز باانتشار بیانیه ای اعلام کردند که «مرگ هاله سحابي برایمان، یادآور راهیست که خشت و گلش، پوست و خون بزرگ زنان و مردان این سرزمین است» و بر ادامه راه انها تاکید کردند. در همین راستا بیش از هفتصد نفر از فعالان دموکراسی خواه و فعالان زن نیز در خصوص شهادت هاله سحابی، در بیانیه خود با عنوان «تسلیت نه، فریاد اعتراض» اعلام کردند که به یاد او، نام همه جان باختگان راه آزادی و آرزویشان را بر هر کوی و برزن این بوم، فریاد می کنند. از سوی دیگر مراسم بزرگداشت هاله سحابی توسط مادران صلح و با حضور اعضا خانواده هاله و جمعی از فعالان جنبش زنان برگزار شد. آنها درباره هاله و نقش وی در تحقق صلح در مبارزه مدنی سخن گفتند و به احترام هاله، به خاطر رویکرد انسانی اش به زندگی، مقاومت و  جان باختن اسطوره وارش از جای برخاستند و یک دقیقه سکوت کردند. شیرین عبادی نیز ، به عنوان یک مادر ایرانی پیشنهاد داد که از این پس پارک لاله را پارک هاله بنامیم تا هر وقت که نامش را می بریم بیدادهای مکرر را با نام او به یاد آوریم.</p>
<p><strong>زنان بازداشتی و ویدئوی تکان دهنده</strong></p>
<p>هفته ای که با مرگ آغاز شده بود با بازداشت و دستگیری فعالان زنان ادامه یافت. از جمله راحیل آشناگر، وبلاگ نویس و فعال حقوق زنان، سه شنبه 10 خرداد ماه در منزل پدری اش در بندر انزلی وبه اتهام اقدام علیه امنیت ملی توسط ماموران امنیتی دستگیر و پس از شش روز بازداشت با تودیع وثیقه 20 میلیون تومانی آزاد شد. ازسویی دیگر ژیلا رضایی شهروند بهایی45 ساله به ستاد خبری اطلاعات ساری احضار شد. وی مادر درسا سبحانی از فعالان حقوق زنان در ساری است که دارای حکم یک سال حبس به مدت 5 سال تعلیق می باشد. همچنین اشرف علیخانی، وبلاگ نویسی است که به اتهام اقدام علیه امنیت ملی به سه سال زندان محکوم شده است. وی که با نام مستعار ستاره مطلب می نوشت در  تاریخ 3 خرداد برای اجرای حکم به زندان فرا خوانده شد.</p>
<p>در خبری دیگر و همزمان با دومین سالگرد انتخابات مورد مناقشۀ سال ۱۳۸۸ و سرکوبی که در پی آن اتفاق افتاد، کمپین بین المللی حقوق بشر در ایران  ویدئوی شهادت یک زن جوان بازداشت شده را منتشر کرد که در آن وی شرح شکنجۀ شدید و تجاوز جنسی اش را بیان می کند. گواهی قوی وی روایت مقامات ایرانی ، مبتنی بر انکار استفادۀ گسترده از شکنجه، اعمال خشونت جنسی  و تجاوز توسط نیروهای امنیتی علیه اعتراض کنندگان و زندانیان  را به چالش می کشد.  متاسفانه هنوز هیچ مسئول امنیتی که دلنگران امنیت زنان هستند دراین مورد پاسخی نداده است.</p>
<p><strong>در تجاوز به زنان هم زنان مقصرند!</strong></p>
<p>همزمان با تشدید فشارها در مورد مساله ی بد حجابی موارد بسیاری از ناامنی و تعرض نسبت به زنان و دختران در جامعه گزارش می شود که متاسفانه طی پروسه ی تبدیل قربانی به متهم اصلی ،به جای برخورد جدی با مسببان ،انگشت اتهام مسوولان به سمت زنان و نوع حجابشان گرفته می شود.از جمله تاسف بار ترین حوادث اخیر خبر تجاوز جمعی از اراذل و اوباش به یک میهمانی در یک باغ واقع در روستایی از توابع خمینی شهر اصفهان است. دوازده نفر پس از حمله به یک جشن تولد در باغی در حوالی روستای اصغرآباد اصفهان دست‌ و پای مردان حاضر در مهمانی را بسته و به زنان تجاوز کرده‌اند. خبر این تجاوز گروهی یک هفته پس از وقوع در برخی رسانه‌ها منتشر شده است. در برخی خبر ها و در اظهار نظرهای تامل برانگیز مسوولین علت اصلی وقوع این فاجعه کم حجابی و نوع پوشش زنان مورد تجاوز قرار گرفته ذکر شده است . همچنین یکی از دختران دانشجوی ساکن خوابگاه دانشگاه فردوسی در حالیکه در داخل دانشگاه به سمت پردیس در حال حرکت بود توسط افرادی ناشناس مورد ضرب و شتم و تجاوز به عنف قرار گرفت. در رابطه با موردی مشابه در خیابان شریعتی تهران ، موسی غضنفرآبادی نایب رئیس اول كمیسیون قضایی و حقوقی مجلس با ابراز تاسف از وقوع این حادثه كه منجر به زخمی شدن یك روحانی به دلیل اقدام برای نجات یك دختر جوان از چنگال اراذل و اوباش كه قصد ربایش او را داشتند می گوید: اظهارات احمدرضا رادان جانشین فرماندهی نیروی انتظامی كه بدحجابی را عامل وقوع این حادثه دانسته بود قابل قبول نیست ،و اضافه می کند : هیچ شهروندی نباید مورد تعرض قرار گیرد و این توجیه به هیچ وجه قابل پذیرش نیست كه بگوییم چون خودش وضعیت نامطلوبی داشته مورد تعرض قرار گرفته است.</p>
<p><strong>لایحه ی سیاسی یا سیاسی شدن لایحه </strong></p>
<p>در حوزه ی اخبار مجلس و دولت، همچنان بحث لایحه ی حمایت از خانواده و مسایل مربوط به کودک آزاری در صدر اخبار قرار دارند.رئیس فراکسیون زنان مجلس به جای پاسخ دادن به نقد های فعالان حقوق زن و انتقادهای وارد بر لایحه، با اشاره به اینکه گروههایی بدون داشتن اطلاعات لایحه حمایت از خانواده را نقد کردند گفت: لایحه حمایت از خانواده سیاسی شده و برخی تلاش کردند مانع اجرایی شدن آن شوند. در خبری دیگر، فاطمه بداغی معاون حقوقی رئیس جمهور گفت: بازنگری مجازات نقدی در خصوص کودک آزاری، مجازاتهای جایگزین حبس و مراقبت از کودکان توسط نهادهای حمایتی از مواردی است که در لایحه کودک آزاری به آن توجه شده است.</p>
<p><strong>از بی از حجابی تا بدپوششی و از طرح عفاف تا طرح امنیت محور و زنان درنده و گزنده ی عارضه ساز </strong></p>
<p>و اما طبق معمول هر ساله همزمان با گرمتر شدن هوا دلمشغولی و حساسیت های مسئولان مربوطه نیز در مورد حجاب و پوشش  افزایش یافته است و البته دیگر همه دستگاه ها مجددا  علیه زنان بسیج شده اند. جانشین فرماندهی نیروی انتظامی از آغاز تشدید طرح مقابله با بدپوششی و این بار هم « بنا به خواست مردم» در سراسر کشور خبر داد. اتفاق جدید در این طرح، تغییرنام آن به طرح «امنیت محور» و سابقه دار شدن زنانی است که از نظر نیروی انتظامی «بدپوشش» -اصطلاح جدیدی که بعد از بی حجاب، بد حجاب  ومانکن استفاده می شود-  محسوب می شوند. وی گفت: در این طرح بدحجابها سابقه دار شده و با تولید کنندگان لباسهای زننده و همچنین تولید کنندگان آسیبهای صوتی برخورد می شود. این طرح قرار است تا پایان سال در تهران و در 375 محله و در قالب برخورد با مقوله‌های سرقت، اراذل و اوباش، معتادان ولگرد، خرده فروشان مواد مخدر و ...اجرا گردد.</p>
<p>مجرم ساختن زنان تنها به زنان بد پوشش خلاصه نمی شود. رئیس پلیس تهران سال گذشته درباره ساماندهی زنان خیابانی به دلیل عدم متولی برای نگهداری زنان خیابانی از دور باطل گفته بود اما در این طرح به موضوع جمع آوری زنان خیابانی هم اشاره کرده است. البته ساماندهی وضعیت زنان خیابانی را اگر توجه به وضعیت اسکان، پی گیری وضعیت اقتصادی، بهداشتی و سلامت آنان را در نظر بگیریم دراین طرح دیده نمی شود و وضعیت آنان سخت تر هم خواهد شد چون زنان روسپی و خیابانی در ردیف مجرمان هم قرار می گیرند. طبق این طرح مسئله زنان خیابانی در نهایت با بازداشت و زندان حل می شود. رئیس پلیس تهران در گفتگو با خبر آنلاین گفته است : « خوشبختانه امسال قرار است که پلیس در طرح امنیت محور با زنان خیابانی و پرخطر برخورد کرده و براساس وظیفه این افراد را از سطح شهر جمع آوری می کند. در این طرح ماموران پلیس امنیت اینگونه افراد را شناسایی و پس از دستگیری به بهزیستی معرفی می کنند. در گذشته هیچ ارگانی اسکان زنان خیابانی را برعهده نمی گرفت و پلیس نیز پس از جمع آوری امکان نگهداری این افراد را نداشت. اما این بار زنانی که برای چندمین بار از سوی پلیس دستگیر شوند با پرونده تشکیل شده به قوه قضاییه معرفی و مجازات خواهند شد.» ایشان تعداد زنان خیابانی در شهر تهران را کمتر ازصد نفر اعلام کرد و این پرسش را پدید آورد که در شهری چند میلیونی چون تهران چگونه تنها وجود 100 زن می تواند نگرانی از وجود زنان خیابانی را به یک معضل بدل کند.، البته بعدا این آمار تکذیب شد.</p>
<p>برخورد به زنان بد پوشش مثل همیشه سر از تریبون نماز جمعه هم در آورد و توهین به زنان وسیع تر شد . سید احمد علم‌الهدی در خطبه‌های نماز جمعه مشهد، زنان بدحجاب را درنده و گزنده نامید: « برادرم! خواهرم! اگر در کوچه و محله شما، یک درنده یا گزنده پیدا شود، شما نمی‌گذاری بچه‌ات از خانه بیرون برود که نکند این گزنده و درنده به او آسیب بزند. عزیز من! این زن و دختر جوانی که در آن کوچه همسایه شماست و هر روز و هر ساعت روسری‌اش عقب‌تر می‌رود و مویش پریشان‌تر و لباسش تنگ‌تر می‌شود، از هر درنده‌ای و از هر گزنده‌ای برای ناموس و جوان تو آسیبش بیشتر است»؛ وی ضمن اعتراض به دوچرخه سواری زنان در ملا عام و نوع پوشش این دوچرخه سواران، گفت  دوچرخه سواری زن عارضه دارد:«دختر خانمی که یاد گرفته در کوچه و خیابان سوار دوچرخه شود، این دوچرخه را که با لباس گشاد و مقنعه که سوار نمی‌شود، او با لباس کوتاه و تنگ سوار این دوچرخه می‌شود و لباس کوتاه و تنگ این دختر روی زین دوچرخه با ایمان پسر جوان تو چه می‌کند؟»  آیت الله عبدالنبی نمازی یکی از اعضای مجلس خبرگان هم گفت :« برخی از افراد، اغراض سیاسی دارند و از طریق بدحجابی می خواهند با حاکمیت مقابله کنند». از نطر و بسیاری از مخالفان آزادی زنان در انتخاب پوشش، «اگر دختران جوان بخواهند با وضعیت غیر اسلامی و بدون حجاب در اماکن عمومی تردد کنند، طبیعی است جوانان تحریک شده و چشم طمع به آنها خواهند داشت .»</p>
<p>در همین راستا مجید ابهری مشاور کمیسیون اجتماعی مجلس از حاصل نتایح بررسیهای شورای فرهنگ عمومی خبرداد: تنها 40 درصد مردان و 37 درصد زنان تهرانی حدود شرعی حجاب را در پوشش های خود رعایت می کنند. البته تحلیل ایشان از آمار به دست آمده جالب است : گروههای بدحجاب و بد پوشش در جامعه به سه گروه تقسیم می شوند که گروه نخست مهاجمانی هستند که آگاهانه در ازای دریافت حقوق و دستمزد به مانکن تبدیل شده و با آرایش و ظاهری نامتعارف درصدد بدنام کردن جامعه در رسانه ها هستند. گروه دوم را افراد متخلف و قانون شکن تشکیل می دهند که با آگاهی اقدام به بدپوششی می کنند و گروه سوم افراد بی خبر هستند که از روی تقلید نوع پوشش خود را انتخاب کرده و بدون اطلاع خلاف می کنند.</p>
<p> رييس اداره عفاف و حجاب مركز اجتماعي وزارت كشورنیزاعلام كرد، براي نخستين بار، لباس مشاغل زنان در هفته دولت (2 تا 8 شهريور ) رونمايي مي شود.طهورا نوروزی گفت: به منظور هماهنگي در نوع پوشش كاركنان با شاخص ديني - ايراني و جلوگيري از پوشش هاي نامناسب در محيط هاي دولتي و آموزشي، هفت نوع پوشش كارمند، كارگر، دانش آموز، دانشجو، بانك و ميهمان داران هواپيما در طرحي ويژه رونمايي خواهد شد.</p>
<p><strong>حجاب اسلامی ایران و حذف زنان از بازی</strong></p>
<p>در حوزه ی ورزش بانوان نیز در روزهای آغازین هفته ی سوم خرداد ماه تصاویر گریان بازیکنان تیم ملی فوتبال زنان ایران بعد از حذف این تیم از مسابقات مقدماتی المپیک2012 لندن ،انعکاس ویژه ای در اخبار و رسانه ها داشت . آن طور که در گزارش دلایل حذف این تیم آمده است، در مصاف با تیم ملی زنان اردن، داور بحرینی دیدار با ممانعت از شروع بازی ،از بازیکنان ایرانی خواست که حجابشان را کنار بگذارند . اما مسئولین فدراسیون فوتبال ایران کوتاه نیامدند و همین نکته باعث حذف تیم ملی فوتبال زنان از مسابقات مقدماتی المپیک شد.بعد از آن  نائب رئیس فدراسیون فوتبال به خبرگزاری فارس گفت: "به خلاف شایعه ها هيچ تغييري در لباس تيم فوتبال بانوان ايجاد نخواهيم کرد"خانم شهرزاد مظفر نیز در این رابطه می گوید:نکات مورد نظر آن‏ها را ما تقریباً رعایت کردیم، لباس‏ها را اصلاح کردیم، مقنعه‏ها را تبدیل به کلاه کردیم و حالا  آن‏ها ایراد گرفته‏اند که یقه ی لباس ها زیادی بلند است و باید آن را قیچی کنید و یا بردارید. این هم برای ما عملی نیست.</p>
<p>با بررسی حوادث یک هفته ی اخیر به نظر می رسد اگر مسوولین نیروی انتظامی  اندکی از دغدغه و برنامه ریزی هایشان را به جای  پرداختن به نوع و حد پوشش افراد زیر نام حفظ امنیت،  از کسانی که با ابزار های گوناگون امنیتی موجب سلب آسایش امنیت شهروندان می شوند  متمرکز سازند ، در آینده کمتر شاهد وقوع چنین جنایات و حوادثی خواهیم بود. آن چه که نیازبه وجودش این روزها در سطح جامعه بیشتر احساس می شود امنیت و آرامش در زندگی شهروندان است نه امنیت اخلاقی.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=8070 by HTTrack Website Copier/3.x [XR&CO'2014], Fri, 16 May 2025 22:30:13 GMT -->
</html>

