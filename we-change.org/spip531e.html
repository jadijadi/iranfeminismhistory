<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=4303 by HTTrack Website Copier/3.x [XR&CO'2014], Sat, 17 May 2025 17:01:46 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 4303
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article4303</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">فرمانده ناجا: گشت ارشاد برمی گردد </h1>
				
				<!-- finde_surligneconditionnel-->

				<p><small>سه شنبه16 تیر 1388</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>اعتماد:با اينکه نحوه عملکرد گشت هاي ارشاد و ادامه فعاليت آنها از مهم ترين محورهاي چالش کانديداهاي انتخابات بود و حتي شخص رئيس جمهور يکي دو ماه مانده به انتخابات با ارسال نامه يي به وزير کشور خواستار بازنگري حين اجراي اين طرح شده بود، فرمانده ناجا روز گذشته از اجراي مجدد طرح امنيت اجتماعي در آينده نزديک خبر داد و تاکيد کرد؛ بنا نيست هيچ تغييري متاثر از انتخابات در طرح هاي پليس ايجاد شود.</p>
<p>سردار احمدي مقدم ادامه داد؛ هيچ گونه تغييري در برنامه هاي پليس متاثر از انتخابات صورت نمي گيرد، اما در مسير اجراي بهينه طرح ها هر تغييري که لازم باشد، انجام مي شود. وي با بيان اينکه شايد اگر مظاهر بداخلاقي در جامعه به حداقل برسد برخوردها نيز حداقلي شود، گفت؛ تلاش پليس اين است که طرح هايش بيشتر هشداري، فرهنگي و آموزشي باشد و همچنين در اجراي طرح ها در برخورد با خانم ها از ماموران زن استفاده شود. به گفته سردار احمدي مقدم، در اجراي طرح هاي پليس بنا شد اين طرح ها منحصر به خانم ها نباشد که اين موضوعات نيز بازنگري شده و در حال اجرا است اما اين طرح ها تعطيل نشده است.وي تصريح کرد؛ اگر برداشتن گشت ارشاد، نمادي از بازگشت مظاهر مفاسد اجتماعي در جامعه تلقي شود، يک خيال باطل است اما اگر احساس شود، با توجه به شرايط جامعه ديگر نيازي به گشت ارشاد نيست، براي تضمين چنين شرايطي پليس نيز بيکار نيست که گشت ارشاد را به خيابان بياورد. سردار احمدي مقدم ادامه داد؛ حضور گشت ارشاد ناشي از يک نياز در جامعه بود که اگر اين نياز برطرف شود، اين امکان وجود دارد که گشت ارشاد هم برداشته شود.</p>
<p>فرمانده نيروي انتظامي درباره آخرين وضعيت بازداشت شدگان اغتشاشات اخير اظهار کرد؛ تمام افراد دستگير شده با تشکيل پرونده به مراجع قضايي تحويل داده شده اند و کميته مشترکي نيز در حال بررسي موضوع است. سردار احمدي مقدم ادامه داد؛ طبق آمار طي چند روز گذشته دوسوم افراد بازداشت شده آزاد و مابقي نيز که از اعضاي اصلي اين اغتشاشات هستند پس از تشکيل پرونده وضعيت شان در حال بررسي است که اين افراد جرم هايي همچون تخريب، قتل و ... را در پرونده هاي خود دارند.وي درباره پرونده قتل «ندا آقاسلطان» و تحت تعقيب بودن «آرش حجازي» از سوي پليس بين الملل (اينترپل) و وزارت اطلاعات نيز اظهار کرد؛ متاسفانه با اينکه من با دقت کلمات را انتخاب مي کنم، يکي از سايت ها به نقل از بنده اعلام کرد وزارت اطلاعات و پليس اينترپل در تعقيب فرد مذکور هستند اين در حالي بود که بنده اظهار کردم وزارت اطلاعات و پليس جنايي در حال پيگيري موضوع است.سردار احمدي مقدم ادامه داد؛ برخي رسانه ها نوشتند پليس اينترپل گفته است چنين پرونده يي به ما نرسيده است. خودشان ادعا مي کنند و خودشان هم تکذيب مي کنند</p>
<p>.وي با بيان اينکه در اين رابطه کميته يي از افسران و کارآگاهان جنايي پليس آگاهي و وزارت اطلاعات تشکيل شده که اين پرونده را با توجه به پيچيدگي هاي بسيار پيگيري مي کند، افزود؛ آنچه در اين پرونده واضح است، اين است که محل قتل اين خانم با مناطق درگيري فاصله زيادي داشته و اين موضوع هيچ ربطي به درگيري هاي اخير نداشته است و قتل نيز يک سناريو به نظر مي آيد.فرمانده نيروي انتظامي در رابطه با موضوع لباس شخصي ها نيز اظهار کرد؛ تلاش مي کنند بسيج و لباس شخصي را مخلوط کرده و يکي جلوه دهند، در حالي که اغتشاشگران هم لباس شخصي بودند. وي تصريح کرد؛ ممکن است کساني هم مخالف ايده و نظرات آنها به صورت خودجوش به مقابله با اين افراد بپردازند، به طوري که در زمان تبليغات انتخاباتي نيز ديده مي شد که از دو سوي ميدان افراد هر دو طرف درگيري هايي با هم داشتند. فرمانده ناجا با بيان اينکه لباس شخصي به مفهوم اينکه حکومت آنها را سازماندهي مي کند به هيچ وجه وجود ندارد، گفت؛ بسيجي ها به حکم قانون و به صورت سازمان يافته با يونيفورم در ميدان ظاهر شدند. همچنين نيروهاي انتظامي نيز با يونيفورم و واحدهاي آشکار و مشخص حضور پيدا کردند.</p>
<p>سردار احمدي مقدم ادامه داد؛ در دانشگاه زماني که دستگيري هايي انجام شد، شايد دوسوم اغتشاشگران در کوي از گذشته به تخريب مشغول بودند و يک سوم ديگر هم کساني بودند که سرخود از نرده هاي کوي وارد شده و درگيري هايي را انجام دادند. پليس نيز همه آنها را دستگير کرد و به دليل شرايط آن زمان و همچنين اصرار رئيس دانشگاه تهران و با مسووليت خود من همه افراد دستگير شده آزاد شدند، در حالي که شايد سهم افرادي که همه آنها دانشجو نبودند و به اسم دانشجو تخريبگري مي کردند، قابل مقايسه با آن گروهي که با آنها درگير شدند، نبود. فرمانده نيروي انتظامي گفت؛ پليس با حکم وظيفه و قانون در ظرف 15 دقيقه کوي دانشگاه تهران را پاکسازي و افراد را بازداشت کرد. وي با اشاره به اينکه سوابق افراد دستگير شده در دست پليس قرار دارد و تحت بررسي از سوي مراجع قضايي است، تاکيد کرد؛ اينکه گروهي با لباس شخصي اقدام به اين تخريب ها کرده باشند مانند موضوع تقلب و تخلف در انتخابات پرده هاي ديگري از اين سناريوهاست.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=4303 by HTTrack Website Copier/3.x [XR&CO'2014], Sat, 17 May 2025 17:01:46 GMT -->
</html>

