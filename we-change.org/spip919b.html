<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=4079 by HTTrack Website Copier/3.x [XR&CO'2014], Sat, 17 May 2025 03:53:10 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 4079
			<br>
			<br>مسیر:<br> صفحه اول  &gt;  سایت نوشته ها
			<br>
			<br>لینک مستقیم:<span dir=ltr><br>/spip.php?article4079</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				<img class='spip_logo spip_logos' alt="" src="local/cache-vignettes/L200xH150/arton4079-c6ddba8ea.jpg?1747452847" width='200' height='150' />
				<p class="surtitre">گفت و گو با دکتر آزاده کیان، جامعه‏شناس و استاد دانشگاه در پاریس</p>
				<h1 class="titre">روحانیون رفرمیست، تحت تأثیر مبارزات زنان هستند</h1>
				<p class="soustitre">رادیو زمانه</p>
				<!-- finde_surligneconditionnel-->

				<p><small>دو شنبه14 اردیبهشت 1388</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>در دومین روز از کنفرانس «شیعه در دنیای امروز» خانم دکتر آزاده کیان، جامعه‏شناس و استاد دانشگاه در پاریس، به ایراد سخن پرداخت.</p>
<p>ایشان در گفت و گو با زمانه در خصوص محورهای سخنرانی‏اش گفت:</p>
<p>صحبت من در مورد چالش‏های زنان، به خصوص زنان مذهبی، در ایران نسبت به قوانین و تفسیراتی است که از اسلام می‏شود. قوانینی که ارتباط واقعی با واقعیت‏های جامعه‏ی ایران ندارند و این‌که چگونه این زنان تلاش می‏کنند با بازتفسیر قرآن و سنت‏های اسلامی‏، تفاسیر جدیدی را به نفع زنان ارائه بدهند و چگونه در خلال این کار، روابط قدرت را هم به چالش می‏کشند.</p>
<p><strong>شما نگاهی به روحانیون رفرمیست در حوزه‏ی علمیه داشتید و اسامی‏ای را نام بردید. فکر می‏کنید گام‏هایی که توسط این دسته از روحانیون رفرمیست در بررسی حقوق زنان در فقه برداشته شده، چه مقدار توانسته است در ارتقای حقوق زنان در جامعه‏ی ایران، موثر واقع شود؟</strong></p>
<p>به طور مشخص، از آیت‏الله العظمی یوسف صانعی، حجت‏الاسلام مجتهد شبستری، حجت‏الاسلام سعیدزاده و برخی دیگر نام بردم و فکر می‏کنم تلاش‏هایی که این افراد در جهت رفرم یا بازخوانی فقه انجام داده‏اند، تا کنون نتایجی داشته است.</p>
<p>برای مثال، همین‏ که حداقل سن ازدواج برای دختران، از نه سال به سیزده سال رسیده، تا آن‏جایی که اطلاع دارم، به خاطر فتوایی بوده که آیت‏الله العظمی صانعی پس از تلاش‏های بسیار زنان، دادند و خود این باعث شد که سن ازدواج مقداری بالا برود که البته باز هنوز ده سال از سن واقعی ازدواج در ایران کم‏تر است، ولی باز تفاوتی بود.</p>
<p>یا این‌که در ابتدای انقلاب، زنان را از قضاوت منع کردند و پس از تلاش‏های زنان، آیت‏الله العظمی صانعی و برخی دیگر از آیات عظام اعلام کردند که در اسلام به‌هیچ‏وجه منع نشده که زن قاضی باشد و می‏بینیم که در سال‏های اخیر، زنان قاضی در دادگاه‏های مختلف بر سر کار برگشتند.</p>
<p>این مثال‏ها نشان می‏دهد که این فقها با تلاش‏هایی که در جهت بازخوانی فقه و امروزی کردن فقه شیعه می‏کنند، می‏توانند تأثیرات مهمی حتا بر تغییر قوانین در ایران داشته باشند. ولی صحبت من این بود که این آقایان خیلی هم تحت تأثیر مبارزات خود زنان قرار دارند.</p>
<p><strong>در مقایسه حقوق زنان در دنیای شیعی، در صحبت‏های آخر‏تان اشاره‏ای به لبنان و حزب‏الله لبنان داشتید. ممکن است مقایسه‏ای بین وضعیت زنان در کشورهای ایران، عراق و لبنان برای ما داشته باشید و این‌که کدام کشور جلوتر است و کدام کشور در این زمینه با مشکلات بیشتری مواجه است؟</strong></p>
<p>بدون این‌که بخواهیم وارد جزییات بشویم، به نظر می‏رسد که فعلاً در ایران، قوانین موجود کم‏تر از حقوق زنان حمایت می‏کند. در حالی که در واقعیت، زنان ایران بسیار فعال‏تر و پرتلاش‏تر هستند و به لحاظ سطح سواد، حضورشان در جامعه و مشاغلی که دارند، خیلی بالاتر از شیعیان لبنان یا عراق قرار دارند.</p>
<p>البته وضع عراق به خاطر این‌که تازه دارد از شرایط جنگی خارج می‏شود، مقداری متفاوت است. به همین دلیل، باید ببینیم با چه جامعه‏ای مواجه هستیم و قوانین موجود، حتا اگر برگرفته از اسلام یا سنت‏‏های اسلامی باشند، آیا با جامعه انطباق دارند یا نه. اگر ندارند، باید تغییر کنند. وگرنه این قوانین مورد احترام افراد آن جامعه قرار نمی‏گیرند.</p>
<p>کما این‌که امروز در ایران بسیاری از خانم‏ها، چه خانم‏هایی که از آن‏ها نام بردم، چه خانم‏های عادی جامعه، عملاً به این قوانین احترام نمی‏گذارند. برای این‌که این قوانین با واقعیت‏های زندگی روزمره‏ی آن‏ها هم‏خوانی ندارد.</p>
<p>وقتی خانمی دارید که مهندس، پزشک یا استاد دانشگاه است، چطور می‏خواهید او را قانع کنید که ارزش جان او نصف ارزش جان یک مرد است؛ آن چیزی که قانون قصاص ما می‏گوید. طبیعی است که این زن چنین قانونی را نمی‏پذیرد.</p>
<p>چطور می‏خواهید به زنی که فعالیت‏های اقتصادی دارد، درآمد دارد و این درآمد را در خانواده‏اش خرج می‏کند، بگویید باید نصف مرد ارث ببرد مسلم است که ایشان قبول نمی‏کند. می‏گوید: «اگر مرد نان‏آور خانواده است، من هم هستم. چرا باید ارث من، نصف مرد باشد.»</p>
<p><strong>اصولاً، بحث‏های فراتر از این در میان زنان ما جریان دارد. الان زنان ما در کادر دمکراسی بحث می‏کنند که پوشش زن بخشی از گفتمان دمکراتیک است. چرا باید زنان را مجبور کنیم که حتماً حجاب داشته باشند؟ اگر نمی‏خواهند حجاب بگذارند، چرا باید آنان را مجبور کنیم؟</strong></p>
<p>در ایران، از طریق خانم‏ها بحث‏های بسیار مهمی را داریم که هنوز در بین حزب‏الله لبنان یا خواهران عراقی ما مطرح نشده است. البته، نباید فراموش کنیم که اصولاً سیستم سیاسی لبنان و یا حتا عراق با ایران بسیار متفاوت است.</p>
<p><strong>چرا خود زنان، هیچ‏گاه به سطوح عالی کارشناسی فقه، فقاهت و یا اجتهاد نزدیک نشده‏اند؟ یا شاید موانعی بر سر حضور زنان در این بستر بوده و چون بیشتر مجتهدین و کارشناسان عالی فقه اسلامی ما مردها هستند، طبعاً حقوق مردان را تأمین می‏کنند؟</strong></p>
<p>تحقیقاتی در حوزه‏های علمیه‏ی زنان انجام داده‏ام؛ خانم‏ها دوره‏های حوزوی را می‏بینند و همان درس‏هایی را می‏خوانند که آقایان می‏خوانند. اما چون به‌هیچ‏وجه از آن‏ها حمایت نمی‏شود، نمی‏توانند تا حد مرجعیت یا اجتهاد برسند.</p>
<p>در حالی که در ایران، قبلاً، مجتهده داشته‏ایم (خانم امین اصفهانی). اما از زمانی که ایشان در اوایل انقلاب فوت کرد، از آن به بعد دیگر نداریم. چرا که حمایت از این‌که زنانی که به حوزه‏ها می‏روند، بتوانند مجتهده بشوند، نداریم.</p>
<p>یعنی مشکل ما این نیست که زنان توانایی‏اش را نداشته‏ باشند یا نخواهند؛ مشکل ما این است که ظاهراً، نهادهای مذهبی جلوگیری می‏کنند که خانم‏ها بتوانند به اجتهاد دست‏یابی داشته باشند.</p>
<p><a href="http://www.zamaaneh.com/seraj/2009/05/post_20.html" class='spip_out' rel='external'>سراج الدین میردامادی</a></p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=4079 by HTTrack Website Copier/3.x [XR&CO'2014], Sat, 17 May 2025 03:53:11 GMT -->
</html>

