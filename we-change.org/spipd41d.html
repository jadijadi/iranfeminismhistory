<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=5632 by HTTrack Website Copier/3.x [XR&CO'2014], Sat, 17 May 2025 18:12:07 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 5632
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article5632</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">گزارشی از وضعیت زنان زندانی: آزادی مریم ضیاء، تشکیل پرونده جدیدبرای عالیه اقدام دوست</h1>
				
				<!-- finde_surligneconditionnel-->

				<p><small>سه شنبه10 فروردین 1389</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>کمپین بین المللی حقوق بشر در ایران -  مریم ضیا آزاد شد فعال حقوق زنان و کودکان پس از سه ماه بازداشت و در پی انتقال به بهداری زندان بر اثر اعتصاب غذا آزاد شد. معصومه ضیا خواهر مریم ضیا ضمن تایید خبر آزادی این فعال حقوق کودکان و زنان به کمپین بین المللی حقوق بشر در ایران گفت به دلیل وخامت حال جسمی مریم در اثر اعتصاب غذای او که بیش از ۱۳ روز ادامه یافت روز گذشته او را به بهداری زندان اوین منتقل کردند و سرانجام قاضی با تبدیل قرار وی موافقت و دستور آزادی او را صادر کرد.</p>
<p>مریم ضیاء، فعال حقوق زنان و کودکان و مدیر جعیت تلاش برای جهانی شایسته کودک، صبح روز ۱۰ دی ماه سال گذشته و در پی بازداشت‌های گسترده پس از وقایع عاشورا توسط نیروهای امنیتی بازداشت شد. وی پیش از این نیز در ۲۲ خردادماه سال ۱۳۸۵ در تجمعی که به قصد اعتراض به «قوانین نابرابر» از سوی فعالان زن در میدان هفت تیر برگزار شد، بازداشت شده بود.</p>
<p>چند روز پیش از عید به رغم آن که خانواده ی مریم ضیا وثیقه ۳۰ میلیون تومانی او را با ارائه ی سندی به ارزش بیش از این مبلغ تودیع کرده بودند پرونده ی او با دخالت بازجویان و تنظیم دادخواستی جدید از آزادی وی ممانعت به عمل آوردند. معصومه ضیا وضعیت روحی خواهر خود را خوب توصیف کرد اما تاکید کرد که مریم ضیا باید تحت مراقبت های پزشکی قرار بگیرد.</p>
<p><strong>وکیل هنگامه شهیدی: برای موکلم حکم برائت صادر کنید</strong></p>
<p>هنگامه شهیدی، روزنامه نگار و فعال حقوق بشر همچنان در بند امنیتی ۲۰۹ زندان اوین در بازداشت به سر می برد. او که هم اکنون با شیوا نظر آهاری و یک معلم در یک سلول نگهداری می شود پیش تر نیز در خرداد ماه سال گذشته بازداشت شد و بعد از تحمل ۴ ماه حبس از زندان آزاد شد و روز ۶ اسفندماه گذشته پس از دریافت حکم حبس تعزیری خود در حالی که برای ادای پاره ای از توضیحات به وزارت اطلاعات فراخوانده شده بود، به منظور اجرای حکم ۶ سال حبس تعزیری به زندان اوین منتقل شد.</p>
<p>محمد مصطفایی وکیل هنگامه شهیدی با اعلام این که در پرونده  او ایرادات فراوانی وجود دارد درخواست بررسی مجدد پرونده ی این روزنامه نگار را به مقامات قضایی ارائه کرده و گفته است که حکم صادر شده باید مورد بررسی قرار گیرد. مصطفایی همچنین گفته است که موکل اش مستحق حکم صادر شده نیست و باید آزاد شود.</p>
<p><strong>ادامه بازداشت و بلاتکلیفی درسا سبحانی، عضو کمپین یک میلیون امضا</strong></p>
<p>مسئولان قضایی و امنیتی همچنان از دادن هر گونه توضیحی در خصوص ادامه بازداشت درسا سبحانی سر باز می زنند. درسا سبحانی، فعال حق تحصیل و عضو کمپین یک میلیون امضا در ساری که به دلیل اعتقاد به دیانت بهایی از ادامه تحصیل باز مانده است از ۱۶ اسفندماه در زندان اوین بازداشت است و تنها یک بار در روز اول فروردین ماه موفق به ملاقات با خانواده ی خود شده است. گفتنی است که ماموران امنیتی روز ۱۱ اسفندماه با حضور در منزل این فعال مدنی ۲۰ ساله اقدام به تفتیش و توقیف وسایل شخصی او نموده بودند. همچنین در روز ۱۳ اسفندماه پدر درسا سبحانی در مقابل منزل خود مورد هجوم و ضرب و شتم ۶ مامور امنیتی قرار گرفت و به مدت ۴ ساعت مورد بازجویی قرار گرفته بود.</p>
<p><strong>تشکیل پرونده ی جدید برای عالیه اقدام دوست در زندان و انتقال وی به انفرادی</strong></p>
<p>هفته ی گذشته عالیه اقدام دوست با تشکیل پرونده ی جدید و تفهیم اتهامات جدید برای فعالیت در زندان به مدت یک هفته به سلول انفرادی منتقل شد. سایت تغییر برای برابری خبر داد که این فعال حقوق زنان به اتهام خواندن تاریخچه هشتم مارس در بند نسوان اوین توسط دادسرای اوین احضار و اتهامات “خواندن مقاله، نطق و سخنرانی بین بانوان و تهییج درباره ی فعالیت های زنان، تبلیغ سوء علیه نظام، توهین به رییس جمهور و رهبر و تبلیغ سوسیالیسم” به وی تفهیم شد. وی پس از گذراندن یک هفته در انفرادی بند ۲۰۹ به شعبه ۲ دادگاه واقع در زندان اوین به ریاست آقای عبدی فراخوانده شده و در این دادگاه نیز اتهامات تبلیغ سوسیالیسم و توهین به رهبر و رییس جمهور تفهیم شد. عالیه اقدام دوست در دفاعیات خود این اتهامات را نپذیرفته است.</p>
<p>عالیه اقدام دوست در تمام این مراحل از داشتن وکیل و حق تماس تلفنی با خانواده و وکیل خود محروم بوده است. او به دلیل شرکت در تجمع اعتراضی علیه قوانین تبعیض آمیز در ۲۲ خرداد ۱۳۸۵ در میدان هفت تیر تهران به سه سال حبس تعزیری محکوم شد و از دی ماه سال ۱۳۸۷ در زندان اوین به سر می برد.</p>
<p><strong>محاکمه و صدور یک سال حبس تعزیری برای سما بهمنی</strong></p>
<p>قاضی شعبه یکم دادگاه انقلاب شهر مهاباد، سما بهمنی فعال حقوق بشر و از اعضای مجموعه فعالان حقوق بشر را به یک سال حبس تعزیری محکوم کرد. در این دادگاه سما بهمنی به اتهام عضویت در مجموعه فعالان حقوق بشر در ایران به شش ماه حبس تعزیری و به اتهام فعالیت تبلیغی علیه نظام به شش ماه حبس، جمعا یک سال حبس را دریافت کرده است. سما بهمنی، فعال حقوق بشر روز ۱۳ بهمن ماه توسط نیروهای امنیتی در شهر مهاباد بازداشت شده است. او اهل بندرعباس و از فعالان حقوق بشر است که پیش تر در مردادماه سال گذشته به علت تلاش برای تهیه گزارشاتی از نقض حقوق بشر در منطقه کردستان و همچنین حمایت از فرزاد کمانگر به همراه همسر خود بازداشت و توسط دادگاه انقلاب شهر سنندج به اتهام تبلیغ علیه نظام و عضویت در مجموعه فعالان حقوق بشر در ایران به سه سال حبس تعلیقی محکوم شده بود، در حکم  صادره، وی از تردد در مناطق کردنشین و ارتباط با افراد دارای سابقه بازداشت سیاسی منع شده بود. پس از قطعیت حکم جدید صادره شده برای سما بهمنی، پرونده جهت اجرایی شدن سه سال حبس تعلیقی سابق به دادگاه انقلاب شهر سنندج ارسال خواهد شد. این در حالی است که قاضی دادگاه شهر مهاباد حکم اخیر برای این فعال حقوق بشر را برخلاف قانون برای دومین بار با اتهاماتی که پیش تر بابت آن به حبس تعلیقی شده است صادر کرده است.</p>
<p><strong>ادامه بازداشت و بی اطلاعی از وضعیت لاله حسن پورو محبوبه کرمی</strong></p>
<p>محبوبه کرمی از اعضای کمپین یک میلیون امضا که از ۱۱ اسفندماه و پس از تفتیش منزل و توقیف وسایل اش بازداشت شده است نیز همچنان بدون تفهیم اتهام در زندان است. این فعال جنبش زنان در تماسی که از زندان با خانواده ی خود داشته اعلام کرده است که مسئولان هیچ اتهامی را به وی تفهیم نکرده اند و نمی داند به چه دلیل در بازداشت است. تلاش های محسن کرمی برادر محبوبه کرمی نیز برای پیگیری وضعیت او بی نتیجه و پاسخ مانده است. محبوبه کرمی نوروز سال گذشته را نیز به اتهام بازدید از خانواده زندانیان به همراه ۱۱ نفر دیگر از اعضای کمپین و مادران صلح به مدت ۱۳ روز در زندان اوین گذراند و به وی اتهام اخلال در نظم عمومی تفهیم شده بود. این ششمین بار است که محبوبه کرمی به اتهامات مشابه زندانی می شود و در کلیه پرونده های وی حکم تبرئه صادر شده بود.</p>
<p>از سوی دیگر لاله حسن پور، نویسنده و فعال جنبش زنان که روز سه شنبه ۲۵ اسفندماه گذشته طی یورش نیروهای امنیتی به منزل اش بازداشت شده است همچنان بلاتکلیف در زندان است. روز هشتم فروردین ماه مجموعه فعالان حقوق بشر در بیانیه ی خود اعلام کرد که لاله حسن پور در اعتراض به بازداشت خود در اعتصاب غذا به سر می برد.</p>
<p>به نظر می رسد محبوبه کرمی و لاله حسن پور به دلیل همکاری با مجموعه فعالان حقوق بشر و در پی سناریوی جدید دستگاه امنیتی برای برخورد با فعالان حقوق بشر که از اسفندماه گذشته با حملات رسانه های حامی دولت و بازداشت تعداد زیادی از فعالان حقوق بشر شروع شده است دستگیر شده اند.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=5632 by HTTrack Website Copier/3.x [XR&CO'2014], Sat, 17 May 2025 18:12:07 GMT -->
</html>

