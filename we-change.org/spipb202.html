<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=9814 by HTTrack Website Copier/3.x [XR&CO'2014], Sat, 17 May 2025 02:43:26 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 9814
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article9814</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">گزارش از اخبار زنان در هفته سوم مرداد ماه؛ کشف حلقه تمام مشکلات در دایره «زنان و خانواده»</h1>
				
				<!-- finde_surligneconditionnel-->

				<p><small>جمعه20 مرداد 1391</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p><a href="http://fair-family-law.net/spip.php?article8107" class='spip_out' rel='external'>تا قانون خانواده برابر</a>: از اول هفته با برگشت مسئولان از تعطیلات آخر هفته به کار، شاه کلید تمام برنامه ها یک چیز می شود: «همه چیز باید اسلامی شود» ولی این که مگر تا به حال و بعد از سه دهه از حکومت اسلامی این طور نبوده است، یا اگر اسلامی بوده، الان چه چیز جز روایت قدرت-مردان در این اسلام نبوده، مغفول می ماند؛ و این شاه کلید با خلاقیت های متفاوت شخصیتی و فردی هر مسئولی، در حوزه های مختلف جلوه نمایی می کند.</p>
<p><strong>حجاب واجب تر از نان شب</strong></p>
<p>قبل از هر چیز حجاب؛ که پیش درآمد تمام برنامه ها، بودجه بندی ها، اجراییات و حتی زندگی سی و اندی ساله جمهوری اسلامی شده است و اصلا مثل نان شب واجب تر از هر واجبی است.</p>
<p>صحبت از آب و هوا و ریزگردها و آلودگی نفس گیر هوای داغ تابستانی می شود، موضوع مهمی که نباید موجب غفلت بشود، حجاب زنان و خدای نکرده، بد حجابی آنان در روزهای تابستان پیش می آید. صحبت از نبودن دان مرغ، بعد هم خود مرغ، از قبل و به بعد، گرانی ارز برای واردات مرغ و صف های طولانی و آدم کشیِ مرغ دولتی می شود، موضوع مهمی که نباید ما را در خواب غفلت نگه دارد، سوء استفاده از مشکل مرغ و ترویج فرهنگ بد حجابی که سهل است، بی حجابی مرغان، که اشاره نمادین دشمن به زنان جامعه است، پیش می آید. مسابقه های ورزشی المپیک و شرایط ورزشکاران مرد و زن ایرانی پیش می آید، نقطه ضعف دشمن در فرهنگ فروپاشی اخلاقی خانواده ها به خاطر بی حجابی زنان غربی رخ می نماید و یادمان می اندازد که زنان ما به خاطر پیشگیری از آن آفت غربی، با توجه شدّید به حجاب، به خیلی از رشته های ورزشی المپیک راه پیدا نمی کنند تا غربی ها تنهایی در منجلاب فساد بی حجابی خودشان بمانند. حتی اگر چندتایی زن محجبه هم در المپیک امسال شرکت کردند، از پیامدهای نرفتن زنان ما به بیشتر رشته ها بوده است. همچنین عصبانیت فمن های غربی هم خیلی خوب، دستآوردهای نبودن زنان ایران در اکثر رشته ها را مشخص کرد.</p>
<p>با این حال سر راهکارهایی که برای حجاب داده می شود، بین علما اختلاف است. به عنوان نمونه هستند مسئولانی که با همه قسمت های کارهای انجام شده تا به حال، موافق نیستند مانند سردار پورجمشیدیان که معتقد است: باید در شیوه جدید امر به معروف به دنبال یک حرکت فرهنگی مبتنی بر روشنگری و شناسایی مصادیق معروف فراموش شده و منکر رواج یافته باشیم؛ چرا که اجرای راهکار فرهنگی مبتنی بر اجبار، راه حل مقطعی برای حل مشکلات خواهد بود. این طرح‌ها، راهکاری مقطعی هستند و باید با استفاده از پتانسیل زنان بسیجی، با روشنگری جامعه مخاطب درباره مضرات استفاده از ماهواره از جمله ترویج فساد و نیز رعایت مسائل اخلاقی در رعایت حجاب، نسبت به حل این مشکلات اقدام کرد.</p>
<p>اتفاقا خیلی از مسئولان دیگر هم از آنجایی که با فرمانده سپاه عاشورا موافق بودند، در حاشیه نمایشگاه قرآن که هر سال در ماه رمضان برگزار می شود، نمایشگاه حجاب و عفاف برگزار کردند برای گسترش فرهنگ چادر که به گزارش خبرنگار خبرآنلاین، شلوغ ترین قسمت نمایشگاه قرآن بود. از آن عجیب تر که استقبال کننده ها را بیشتر خانمهای چادری تشکیل می دادند ولی در بین آنها تک و توک غیرچادری های محجبه و چندتایی هم غیرمحجبه به چشم می خورد. قسمت عجیب گزارش ذکر حضور چندتایی غیر محجبه است آن هم در نمایشگاه عفاف و سرعت عمل اجرایی برادارن وزارت ارشاد در عمل کردن به سخنان سردار پورجمشیدیان که گفت: «اجبار در رعایت حجاب برای بانوان از سوی مسوولین، چندان کارایی و تاثیر نخواهد داشت».</p>
<p><strong>نوگلان را اسلامی کنیم</strong></p>
<p>در راستای فرهنگ سازی و کمی کم کردن اجبار و نیروی انتظامی و بگیر و ببند و این ها، نوبت رفت سر صف و قرار شد مهدکودک ها اسلامی شوند. سازمان بهزیستی طرحی را ارائه کرده است که بر مبنای آن طلبه‌های زن و هیات‌های مذهبی برای گرفتن مجوز و تاسیس مهد کودکها در اولویت قرار می گیرند. اما این که چطور مسجدها می توانند شرایط پیچیده کسب مجوز تاسیس مهدکودک را برای طلبه های زن و هیات های مذهبی فراهم کنند که تحصیلات مرتبط در رشته هایی مانند روانشناسی، کودک یاری هم کسب کنند، یا در حوزه علمیه آموزش های شبیه روانشناسی و کودک یاری ببینند یا به عنوان یک یا چند نام به عنوان تبصره تحصیلات حوزوی اضافه شود، چیزی نگفت و آن را به اختیار خود هیات های مذهبی یا مساجد و حوز های علمیه زنان گذاشت.</p>
<p>در عوض ولی الله نصر مدیر کل بهزیستی استان تهران از ارائه تسهیلات تشویقی به مساجد و اماکن مذهبی برای راه اندازی مهد کودک خبر داد و گفت: قبلا هم در استان تهران مجوز راه اندازی مهد کودک به اماکن دینی داده می شد، اما مطابق برنامه ریزی های انجام شده در سال جاری قصد داریم تعداد صدور مجوز برای اینگونه مهدهای کودک را افزایش دهیم. همچنین برای استقبال مساجد و اماکن مذهبی برای تاسیس مهد کودک تسهیلاتی در نظر گرفته ایم.</p>
<p>بعد از مهدکودک، بچه هایی که به مدرسه می روند هم باید به صورت بنیادین متحول شوند، و سند آن هم از خیلی سال های قبل در حال تدوین است و به گفته دکتر زاهدی، نماینده مجلس شورای اسلامی این ماهی تازه از آب گرفته شده است و باید خوب پخت و پز شود تا طعم و مزه آن در تمام اعماق وجود بنشیند. اما در این مورد که تبدیل اول راهنمایی به ششم دبستان و بلاتکلیفی خانواده ها، به خصوص زنان، چه طعمی برای پخت و پز ماهی است، چیزی نگفتند.</p>
<p><strong>وزیر از دانشگاه توضیح خواست، دانشگاه از وزیر</strong></p>
<p>از همه آنها واجب تر موضوع دانشگاه ها است. کنکور برگزار شده و نتایج آماده است و وقت انتخاب رشته و دانشگاهِ جوانان آینده ساز است. اول از همه در دفترچه انتخاب رشته که این دانشگاه های خودسر، برای خودشان لیست داده و چاپ و به دست داوطلبان کنکور 1391 رساندند، 36 دانشگاه کشور ظرفیت پذیرش دختران را در برخی از رشته های دانشگاهی در دفترچه انتخاب رشته سال 91 حذف کرده اند</p>
<p>.<br class='autobr' />
یک سری رشته ی بی خاصیت و به درد نخور برای دختران مثل: باستانشناسی، راهنمایی و مشاوره، روانشناسی عمومی، جغرافیا و برنامه ریزی شهری، جغرافیا و برنامه ریزی روستایی، ژئومورفولوژی، جغرافیا و برنامه ریزی گردشگری، مدیریت بازرگانی، مدیریت جهانگردی، آمار و کاربردها، ریاضیات و کاربردها، فیزیک نظری، فیزیک هسته ای، مهندسی برق قدرت، مهندسی عمران، مهندسی کامپیوتر، مهندسی مکانیک، مهندسی کشاورزی دو گرایش مکانیک ماشینها و مکانیزاسیون کشاورزی و آب، کاردانی تکنولوژی تولیدات گیاهی، کاردانی تکنولوژی مرتع و آبخیزداری، زیست شناسی عمومی و علوم گیاهی. فقط چند تا مشکل کوچک برای طلبه های زن حوزه علمیه که می خواستند درخواست مجوز مهدکودک اسلامی بدهند و قصد تحصیل و کسب لیسانس های مرتبط را داشتند، می تواند پیش بیاید.</p>
<p>اما در هر حال خیلی زود آقای دکتر-وزیر ابوالفضل حسني به اقدام خودسرانه روسای دانشگاه ها اعتراض کرد و در گفت‌وگو با ايسنا تصريح كرد: در حال حاضر با روساي دانشگاه ‌هاي مذكور نامه ‌نگاري شده است تا دليل اين اقدام خود را عنوان كنند. چراكه در صورتي كه دانشگاهي بخواهد در رشته ‌اي اختصاصي دانشجوي پسر يا دختر پذيرش كند بايد زيرساخت‌ هاي لازم براي تفكيك جنسيتي را ايجاد كند. وي در ادامه عنوان كرد: تاكيد ما بر روي تفكيك است كه اين تفكيك بايد با لحاظ زيرساخت ‌هاي لازم انجام گيرد.</p>
<p>با این حال هستند دانشگاه هایی که این اقدام را در راستای ماموریت های داده شده از طرف وزیر توضیح دادند؛ البته نه وزارت آموزش عالی، بلکه وزارت نفت. رئيس روابط عمومي دانشگاه صنعت نفت گفت: با توجه به ماده يك اساسنامه، دانشگاه صنعت نفت مأموريت دارد كه به‌ منظور رفع نياز فني و تخصصي وزارت نفت و شركت‌هاي وابسته آن به كارشناسان علمي و كاربردي، دانشجو پذيرش كند كه امسال آن‌ها به صورت موقت اعلام كردند به دانشجوي دختر نيازي ندارند. وزارت نفت با توجه به فارغ ‌التحصيلان حاضر و دانشجويان فعلي دختر فعلا از نيروي انساني دختر بي ‌نياز است.</p>
<p><strong>کی بود؟ کی بود؟</strong></p>
<p>از هفته قبل اخبار فراخوان های رسمی و غیر رسمی فرزندآوری و دور انداختن تمام راه های تنظیم خانواده، هنوز فروکش نکرده است که وزارت بهداشت دست به کار تدوین سند بهداشت باروری شد. مديركل دفتر سلامت جمعيت، خانواده و مدارس وزارت بهداشت گفت: پس از ازدواج زوجين اگر فرزندآوري زودتر انجام شود، از نظر سلامت به نفع فرزند و مادر است. اين درحاليست كه اكنون خانواده‌ ها پس از ازدواج، فرزندآوري را به تاخير مي ‌اندازند. از قضا در شورای شهر تهران هم دقیقا همین موضوع بحث داغ بود. احمد مسجد جامعی، يكي از دلايل كاهش فرزندآوري نسبت به دهه ‌هاي گذشته را مشكلات اقتصادي و معيشتي دانست و گفت: در شرايطي كه علت اصلي مشكلات اقتصادي است، نمي‌توان با نصيحت و مسائل اخلاقي به اين مسائل پايان داد. از طرف دیگر محمدباقر مازنی، رئیس دادگاه عمومی و انقلاب کرج در گفت و گو با ایسنا، با بيان اینکه 70 درصد اختلافات و طلاق‌ها ریشه‌های اقتصادی دارد، تصريح كرد: عمده مشكلات اقتصادی ريشه در اعتیاد دارد. ولی ربط مشکل اقتصادی به اعتیاد را کامل مشخص نکرد. در حالی که مسجد جامعي شرايط اقتصادي را بسیار گسترده دید و گفت که حتي بر معماري شهر هم اثر گذاشته و شمار خانه‌ هاي 40-50 متري افزايش يافته است. مسجد جامعي با تاكيد بر اينكه مسائل اجتماعي نيازمند رويكرد اجتماعي است، گفت:‌ در شرايطي كه دو بار برگزاري كنگره سالانه انجمن جامعه شناسان لغو مي‌شود، چگونه مي‌ توان به اين موضوعات به صورت كارشناسي ورود كرد؟ چطور مي ‌توانيم بدون ارزيابي گذشته راه آينده را ترسيم كنيم.</p>
<p>با این حال بحث طول هفته، مانند هفته های دیگر چرخید و باز به زنان و خانواده رسید و مقرر شد شورای شهر تهران طرح «تحکیم خانواده» را به کمیسیون مربوطه ارجاع دهد تا شرایط آماده سازی و مهارت دهی به زوج های ازدواج کرده فراهم شود و منهای مشکل اقتصادی، مشکل درصد بالای طلاق خانواده ها برطرف شود.</p>
<p>از طرف دیگر رئیس ستاد دیه، بالا بودن میزان مهریه، در شرایط گرانی سکه را عامل فروپاشی خانواده ها می داند و گفت: در سال 89 و 90 حدود 20 هزار کانون خانواده به دلیل شکایت زوجه علیه زوج برای دریافت مهریه از هم پاشیده است. این آمار هر روز هم افزایش می یابد. به نظر من قبل از این کارها باید فرهنگ مهریه بالا را درست کرد. با این افزایش قیمت سکه ،110 سکه هم زیاد است و باید دفاتر اسناد را مجبور کرد که بیشتر از 14 سکه را ثبت نکنند.</p>
<p><strong>کارها را بسپر به کاردان</strong></p>
<p>درست در جایی که باید، برای کاستن از بار سنگین تمام مشکلات بر دوش زنان، رييس مركز امور زنان و خانواده رياست جمهوري در زمينه كاهش امنيت شغلي زنان به ويژه در بخشهاي خصوصي پس از بازگشت از مرخصي زايمان، گفت: تمام كشورها بايد از قوانين كار تبعيت كنند و چنانچه كارفرمايي پس از بازگشت كارمند و يا كارگرش از مرخصي زايمان از اين امر سرباز زند؛ تحت تعقيب قرار مي‌ گيرد، بنابراين تمام مراكزي كه به نحوي تحت پوشش قوانين كار هستند موظف به تبعيت از اين قانون هستند.</p>
<p>وي با اشاره به افزايش كمك هزينه مهد كودك براي زنان شاغل اظهار كرد: زنان شاغلي كه به صورت رسمي، قراردادي و پيماني فعاليت مي‌ كنند تا 50 هزار تومان كمك هزينه مهدكودك دريافت مي ‌كنند و اين كار در جهت تشويق خانواده به فرزند آوري انجام مي ‌شود و به همين جهت اعطاي اين تسهيلات تا سقف سه فرزند برداشته شده است. فقط یک نکته کوچک وجود دارد که 60 تا 70 درصد زنان شاغل به گزارش مرکز آمار ایران، در بخش خصوصی هستند که این بخش هم خیلی دقیق به حرف های خانم مجتهد زاده گوش می دهند؛ و هر چه می گذرد بیشتر ترجیح می دهند زنان را استخدام نکنند، که به دنبالش مجبور شوند زنان را بعد از 9 ماه مرخصی زایمان به کار برگردانند و تازه کمک هزینه 50 هزار تومانی اضافه هم به خاطر بچه سازی بیشتر به شان بدهند.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=9814 by HTTrack Website Copier/3.x [XR&CO'2014], Sat, 17 May 2025 02:43:26 GMT -->
</html>

