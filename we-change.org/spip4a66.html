<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=8702 by HTTrack Website Copier/3.x [XR&CO'2014], Sat, 17 May 2025 00:12:26 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 8702
			<br>
			<br>مسیر:<br> صفحه اول  &gt;  سایت نوشته ها
			<br>
			<br>لینک مستقیم:<span dir=ltr><br>/spip.php?article8702</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">اقتصاد هوشمندانه و رهایی زنان /پیتر دوارد </h1>
				
				<!-- finde_surligneconditionnel-->

				<p><small>چهار شنبه20 مهر 1390</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>زنان به تنهایی مسئولیت کشت چهل و پنج درصد از تمام زمین‌های مزروعی در تمام دنیا را برعهده دارند، اما آن‌ها تنها مالک پانزده درصد از این مزارع هستند. زنان هشتاد درصد در‌آمد خود را صرف اداره خانواده می‌کنند. این رقم درمورد مردان تنها چهل درصد است.</p>
<p>تم اصلی در جلسه سالانه بانک جهانی در سپتامبر امسال که همزمان با اجلاس صندوق بین‌المللی پول در واشنگتن برگزار شد، نابرابری افتصادی میان دوجنس بود. توجه به این موضوع البته تحت تاثیر بررسی بحران مالی در دنیای غرب قرار می‌گیرد که درحال حاضر در مقر صندوق بین‌المللی پول مورد بحث است.</p>
<p>با مطالعه گزارش نشریه "توسعه جهانی" که با عنوان "برابری جنسیتی و پیشرفت" در سپتامبر منتشر شده، می‌توان گفت که در زمینه "آزادی و رهایی" جنسیتی پیشرفت‌های قابل توجهی به دست آمده و حتی در بعضی از حوزه‌ها زنان از مردان جلو افتاده‌اند. مثلاً طول عمر زنان نه فقط در دنیای غرب بلکه در دنیای توسعه نیافته نیز افزایش یافته و اکنون به‌طور متوسط زنان هفتاد و یک سال عمر می‌کنند و متوسط طول عمر مردان در دنیا شصت و هفت سال است.</p>
<p>سرعت روند پیشرفت اجتماعی هم افزایش یافته است. مثل کاهش تعداد فرزندان در هند در سی و پنج سال اخیر که در ایران حتی در کمتر از بیست سال به وقوع پیوسته است. درمقایسه با زنان غرب که صدسال طول کشید تا شمار متوسط فرزندان‌شان از شش به سه فرزند کاهش پیدا کند.</p>
<p>افزایش سطح تحصیل هم درمیان دختران چشمگیر است. هم در آموزش ابتدایی و متوسطه و هم در آموزش عالی فاصله میان میزان مشارکت دو جنس کمتر و حتی در بعضی از زمینه‌ها دختران از پسران پیش افتاده‌اند. اکنون در دنیا شصت درصد از دانشجویان دختر هستند.</p>
<p>اتاویونو کانوتو، معاون سازمان مبارزه با فقر و مدیریت افتصادی دربانک جهانی می‌گوید که از سال ۱۹۷۰ تا به حال شمار زنان دانشجو در جهان هفت برابر و تعداد مردان چهاربرابر شده است.</p>
<p>همچنین مشارکت زنان در بازار کار به‌شدت افزایش یافته است. نه فقط در جهان غرب بلکه در آمریکای لاتین و درصد پایین‌تری در خاورمیانه و هم در آفریقا. یکی از دلایل مهم در این زمینه روند جهانی شدن و دسترسی بیشتر به وسایل ارتباطی است.</p>
<p>با این‌همه از نقطه نظر اقتصادی بودجه زیادی هم به خاطر نابرابری جنسیتی به هدر می‌رود. زنان هنوز در اکثر نقاط از حقوق برابر با مردان برخوردار نیستند و به همین دلیل به‌خصوص در کشورهای توسعه نیافته ده‌ها میلیارد دلار از درآمد ناخالص ملی کاهش می‌یابد.برای مثال اگر زنان کشاورز به اندازه مردان به کود شیمیایی تکنولوژی و وام بانکی دسترسی داشته باشند، محصول ذرت در کشورهایی مانند غنا و مالاوی یک ششم افزایش می‌یابد؛ و اگر زنان از اشتغال در زمینه‌های گوناگون محروم نشوند قدرت تولید در بعضی از کشور‌ها تا ۲۵ درصد بالا می‌رود.</p>
<p>یکی از مهم‌ترین مشکلات زنان هنوز میزان بالای مرگ و میر است. در کشورهای درحال توسعه هنوز هم ۳/۹ میلیون از دختران و زنان جوان بیشتر از مردان در‌‌ همان گروه سنی می‌میرند. از این تعداد دوسوم هرگز متولد نمی‌شوند زیرا که نوزاد پسر بر دختر ترجیح داده می‌شود. یک ششم از این تعداد در دوران کودکی و یک سوم در دوره جوانی می‌میرند و این تعداد هم چنان مثلاً در آفریقا در حال افزایش است.</p>
<p>مشکل انتحاب جنسیت هم با افزایش درآمد مردم در هند و چین بیشتر شده است. زیرا آن‌ها اکنون به راحتی به تکنولوژی مانند سونو گرافی که تشخیص جنسیت را قبل از تولد ممکن می‌کند، دسترسی دارند.</p>
<p>زنان هم چنین بیشتر از مردان در معرض کار بدون مزد قرار دارند؛ به ویژه در بخش غیر رسمی. آموزش و دسترسی به دارو و درمان سطح سلامتی رابالا می‌برد. زنان کشاورز فقیر از نقطه نظر باروری دارای تخمک‌های ضعیف‌تر و کوچک‌تر هستند. بانک جهانی برای افزایش سطح سلامتی زنان برنامه‌های جدیدی را برای شناسایی مشکلات و ارائه راه حل تدارک دیده است. بانک جهانی در این گزارش آمار جالبی را هم ارائه کرده است که بخشی از آن را دراینجا می‌خوانید:</p>
<p>۱.یک دختر بچه که در هند متولد می‌شود، در مقایسه با کشورهای دیگر در سال به‌طور متوسط دوهزار دلار کمتر درآمد خواهد داشت. سالانه ۳/۸ ملیون دختر نوجوان درفاصله سنی میان ۱۵-۱۹ در هند بچه‌دار می‌شوند که هزینه‌ای بالغ بر ۷/۶ میلیارد دلار برای این کشور دربرخواهد داشت. با این مبلغ می‌توان صدبار مخزن بنزین تمام اتومبیل‌ها را در ایالات متحده آمریکا پر کرد.</p>
<p>۲. یک دختر بچه که در اتپوپی مدرسه را تمام نمی‌کند سالانه ۱۳۰ دلاراز دست می‌دهد. ۴/۵ ملیون دختر در اتیوپی مدرسه را در کودکی‌‌ رها می‌کنند و به این ترتیب ۵۸۵ ملیون دلارخسارت سالانه به این کشور وارد می‌شود. با این مبلغ ۷۶۰ هزار نفر می‌توانند تمام سال و هرروز قهوه بنوشند.</p>
<p>۳.یک دختر بچه در نیجریه به خاطر بی‌کاری ۳/۵۹۲ دلار در سال از دست می‌دهد. ۳/۸ ملیون دختر درنیجریه درفاصله سنی میان ۱۵- ۲۴ سال بیکار هستند و خسارت ناشی از بیکاری آن‌ها بالغ بر ۱۳/۶ میلیارد دلار است. با این مبلغ می‌توان برای تمام مردم آرژانتین و پرو یک آی‌فون خرید.</p>
<p>۴.دولت رواندا و شرکت نایک با کمک بانک جهانی و سازمان‌های دیگر درحال برنامه‌ریزی برای انجام پروژه‌ای هستند تا دختران دوازده ساله دراین کشور بتوانند درباره شانس خود درآینده و خدماتی که به آن نیاز دارند به اطلاعات لازم دسترسی داشته باشند. این پروژه بر مبنای تحقیقاتی در بنگلادش، برزیل، بروندی، چین، اتیوپی، هند، نیجریه و کنیا برنامه‌ریزی شده است و "گرل افکت" نامیده می‌شود. از این تحقیق نتیجه‌گیری شده که اگر سطح آموزش دختران یک درصد بالا رود. درآمد ناخالص ملی هم ۰/۳ درصد افزایش می‌یابد.</p>
<p>منبع: فولکس کرانت، ۲۳ سپتامبر ۲۰۱۱</p>
<p><a href="http://radiozamaneh.com/society/women/2011/10/10/7513" class='spip_out' rel='external'>رادیو زمانه/برگردان: <br class='autobr' />
فروغ. ن. تمیمی</a></p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=8702 by HTTrack Website Copier/3.x [XR&CO'2014], Sat, 17 May 2025 00:12:26 GMT -->
</html>

