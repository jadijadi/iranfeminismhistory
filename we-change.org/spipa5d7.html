<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=5541 by HTTrack Website Copier/3.x [XR&CO'2014], Sat, 17 May 2025 02:55:34 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 5541
			<br>
			<br>مسیر:<br> صفحه اول  &gt;  سایت نوشته ها
			<br>
			<br>لینک مستقیم:<span dir=ltr><br>/spip.php?article5541</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">گزارشی از مراسم روز جهانی زن در مالزی</h1>
				
				<!-- finde_surligneconditionnel-->

				<p><small>سه شنبه18 &#1575;&#1587;&#1601;&#1606;&#1583; 1388</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>مراسمی به مناسبت روز جهانی زن دیروز در کوالا لامپور با حضور جمعی از ایرانیان، برگزار شد.</p>
<p>در این مراسم که به همت گروهی از فعالان کمپین یک میلیون امضا و کوشندگان در راه حقوق زنان برگزار شد، پیامهایی از فعالین جنبش زنان، حقوق بشر و ماداران صلح خطاب به مراسم وهمچنین پیام منتشر شده ی دکتر زهرا رهنورد به مناسبت روز جهانی زن قرائت شد.</p>
<p>همچنین سخنرانی غیر حضوری خانم فریبا داودی مهاجر یکی از قسمتهای دیگر برنامه ی دیروز کوالالامپور بود.</p>
<p>خانم داودی مهاجر در سخنرانی خود با ترسیم شرایط فعلی زنان و دغده هایشان خواستار رفع همه ی تبعض ها از ایشان شد.</p>
<p>او گفت: «اگر حاکمیت مطالبات ما را برنتافت،دوستان ما در زندان ها هستند و اگر بسیاری از همکاران در انفرادی ها و زیر بازجویی هستند اما آنها هرگز نخواهند توانست صدای ملت ایران،صدای زنان ایران و صدای مردان برابری خواه را خفه کنند، ما در هرجای دنیا می توانیم ندا و صدای دوستانمان باشیم.»</p>
<p>خانم دکتر ناهید توسلی، از پژوهش‌ گران و فعالان حوزه ی زنان، در پیام خود ضمن بازخوانی پیشینه ی این روز و با اشاره به ماهیت انسانی زنان و مردان گفت:« درود مي‌فرستم به همه زنان جهان هزاره سوم كه با كوشش‌هاي زن/مادرانه‌ي خود و بيشتر از آن‌كه حاكميت مرد/ پدرسالارانه جهان بخواهد براي‌شان روز خاصي را جشن بگيرند، حالا ديگر خود ثابت كرده‌اند كه همه‌ي روزها را به نام روز «انسان» ثبت كرده‌اند. «انسان»ي كه شمول‌اش زنان و مردان جهان ‌اند.»</p>
<p>از دیگر پیام های صادر شده خطاب به این مراسم از طرف دو تن از مادران صلح در ایران،خانم‌ها مرضیه مرتاضی لنگرودی و هاله سحابی، بود که در پیام خود با اشاره به «رنج‌هايي كه خانواده‌ ها در فضاي سركوب و شهادت فرزندان‌شان» و «همت و انگيزه زنان و مادران ايران براي تحكيم مباني يك جنبش مدني و خشونت‌ پرهيز در يك ساله اخير» روز جهانی زن را گرامی داشتند و گفتند:« زنان ايراني امروز فراتر از نقش سنتي خود در بازتوليد قدرت متمركز و قيم مآب پدرسالارانه، انسان‌محوري و مسئوليت‌پذيري در برابر حقيقت و جامعه را الگوي خود قرار دادند و فرزنداني ترتبيت كردند كه تاريخ ايران را تغيير خواهد داد.»</p>
<p>نرگس محمدی، فعال حقوق بشر نیز در پیام صوتی خود با اشاره به فعالیت گروههای مختلف فعالان جنبش زنان در ایران و جهان گفت که فصل مشترک تمامی این گروهها خشونت زدایی از عرصه ملی و بین المللی است .</p>
<p>در قسمت دیگر این مراسم،بیانیه ی گروه دانشجویان سبز مالزی قرائت شد که در آن با گرامیداشت این روز و اشاره به تلاش های تحجر اندیشان در دهه ی نخستین انقلاب و دولت های محمود احمدی نژاد برای نگاه داشتن زنان ایرانی در خانه هایشان و یادبود زنان زندانی سیاسی و تلاش خانواده های زندانیان سیاسی خواستار روزی شدند که فرزندان این سرزمین در فضایی رشد کنند که اثری از تحجر اندیشی و تبعیض وجود نداشته باشد.</p>
<p>در قسمتی از این بیانیه آمده بود:«زنان این سرزمین در سی سال گذشته و با وجود تمام تنگ نظری ها، خود را از دست و پای تحجر اندیشان به در آوردند، آنان را به عقب راندند و حضور خود را در جامعه تثبیت کردند، لیکن با به قدرت رسیدن دولت نهم متحجران، جزم اندیشان و افراطیون، جانی دوباره یافتند و با گسیل نیروهای انتظامی به شهرها و تصویب طرحهای ضد حقوق زنان سعی در اشغال دوباره ی حوزه ی عمومی و حذف زنان از عرصه های اجتماعی داشتند. اما با شروع جنب و جوشهای انتخابات دهم، زنان این سرزمین فرصت را برای بازپسگیری دولت از نیروهای متحجر مغتنم شمرده و پا به کارزارهای انتخاباتی و تبلیغاتی گذاردند. با وقوع کودتای انتخاباتی 22 خرداد 1388 و آغاز جنبش سبز، نقش فعال زنان در تظاهرات مردمی جلوه ی بیشتری به خود گرفت و دولت کودتا هم در انتقام گیری از فعالین جنبش زنان و زنان فعال در عرصه ی سیاسی و مطبوعاتی تمام سعی خود را بکار گرفت؛ که همانا سیاهه ی نامهای زندانیان زن خود گواه همین مطلب است. براستی که ایستادگی و روحیه ی ستودنی ایشان برای تمامی ما مثال زدنی است.»</p>
<p>بانیان مراسم دیروز نیز در بیانیه ای ضمن تاکید بر ادامه فعالیتهای خود،  اعلام کردند: حرکت جنبش زنان یک حرکت دو سویه است ، یک سویه آن حرکتی در راستای تغییر ساختار های حقوقی و قانون های تبعیض آمیز و سویه دیگر آن حرکتی در راستای ایجاد تغییراتی در فرهنگ مرد سالار حاکم بر جامعه ایرانی است.</p>
<p>در این بیانیه آمده است: حرکتی که در سال 57 شروع شد امروز به عناوین مختلف در جامعه ظهور و بروز دارد از جمله ی این حرکات می توان به جمعیت های مادران صلح و مادران عزادار و همچنین حرکتهایی چون کمپین یک میلیون امضا برای رفع قوانین تبعیض آمیز اشاره کرد، حرکت هایی که مردسالاران حاکم بر ایران را به وحشت انداخت و به اشکال مختلف سعی در متوقف کردن آن داشتند ، اما هر چه بیشتر رفتند کمتر نتیجه گرفتند و اکنون جنبش زنان ایران وجهه ای جهانی یافته است</p>
<p>در قسمت پایانی این مراسم آمده است: ما فعالان حقوق زنان ایرانی در مالزي خواهان رفع قوانين تبعيض آميز هستيم .تبعيضي كه در قوانين  ايران بر ضد زنان بر قرار است و با حقوق اوليه بشر سازگار نيست ، ما اعلام مي كنيم كه اين قوانين تبعيض آميز به نفع مردان هم نيست و در نهايت عدم شنا خت و بي ثباتي روابط زن و مرد را در پي دارد كه همين حالا هم در ايران بيداد مي كند. مازنان اعلام مي كنيم كه خواسته هاي جنبش سبز ،آزادي سياسي و اجتماعي و رفاه  اقتصادي خواست ماست و مي خواهيم تا زنان نقشي پايه‌اي در سياست و اجتماع داشته باشند و نه مانند اين روزها، ويترين كابينه‌اي مجعول.</p>
<p>گفتنی است این مراسم اولین مراسمی است که توسط فعالان حقوق زن در مالزی برگزار می شود.</p>
<p><a href="http://myc4c.wordpress.com/2010/03/09/گزارشی-از-مراسم-روز-حهانی-زن-در-مالزی/" class='spip_out' rel='external'>کمپین یک میلیون امضا در مالزی</a></p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=5541 by HTTrack Website Copier/3.x [XR&CO'2014], Sat, 17 May 2025 02:55:34 GMT -->
</html>

