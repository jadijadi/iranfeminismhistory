<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=5090 by HTTrack Website Copier/3.x [XR&CO'2014], Sat, 17 May 2025 17:40:53 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 5090
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article5090</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">کمیته گزارشگران حقوق بشر: سعید کلانکی و سعید جلالی‌فر را فوراً و بی قید و شرط آزاد کنید!</h1>
				
				<!-- finde_surligneconditionnel-->

				<p><small>چهار شنبه11 آذر 1388</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>گر بدين سان زيست بايد پست</p>
<p>من چه بی شرمم اگر فانوس عمرم را به رسوایی نياويزم،</p>
<p>بر بلند کاج خشک کوچه ی بن بست.</p>
<p>گر بدين سان زيست بايد پاک</p>
<p>من چه ناپاکم اگر ننشانم از ايمان خود، چون کوه،</p>
<p>يادگاری جاودانه، بر تراز بی بقای خاک</p>
<p>در روزهای اخیر و با نزدیک شدن به شانزدهم آذر ماه، سالروز گرامی‌داشت جنبش دانشجویی دور جدیدی از دستگیری و برخورد با فعالان مدنی و دانشجویی آغاز شده است. دوشنبه‌، 9 آذر ماه 88 سعید کلانکی و سعید جلالی‌فر دو تن از اعضای فعال کمیته گزارشگران حقوق بشر توسط نیروهای امنیتی بازداشت شده‌اند. مأموران دستگاه امنیتی صبح دیروز با حضور در محل کار سعید کلانکی، مدافع پیشرو حقوق بشر وی را بازداشت کردند. بنابر گزارش‌ها ماموران سپس با مراجعه به منزل وی اقدام به تفتیش و ضبط وسایل شخصی وی نموده‌‌اند. سعید جلالی‌فر دیگر عضو کمیته گزارشگران حقوق بشر نیز صبح دیروز پس از خروج از منزل دستگیر شد. دستگاه امنیتی با یک روز تأخیر بازداشت وی را به خانواده‌اش اطلاع و اعلام نموده چگونگی پیگیری وضعیت فرزندشان تا دو هفته‌ی دیگر مشخص خواهد شد.</p>
<p>سعید کلانکی از همکاران قدیمی کمیته گزارشگران حقوق بشر و مدافع سرسخت حقوق زندانیان سیاسی در طول سالیان گذشته بارها از سوی نهادهای امنیتی احضار و نسبت به عدم پیگیری فعالیت‌های خود مورد تهدید واقع شده بود. سعید جلالی‌فر دیگر عضو فعال کمیته و از اعضای "جمعیت دفاع از کودکان کار و خیابان"ٰ در عرصه‌ی حقوق کودکان فعالیت مستمر و تاثیرگذاری داشته است. این دانشجوی اسبق رشته‌ی فیزیک در دانشگاه زنجان در پی اعتراض به هتک حرمت یکی از دانشجویان دختر توسط حسن مددی، معاون دانشجویی این دانشگاه به نهادهای امنیتی احضار و به دلیل پیگیری این مطالبه‌ی صنفی از دانشگاه اخراج شد.</p>
<p>کمیته گزارشگران حقوق بشر از زمان تأسیس طبق مرامنامه‌ی خود سعی در اطلاع رسانی در خصوص موارد نقض حقوق بشر در ایران و جلوگیری از این امر از طریق ارتقای آگاهی عمومی و جلب توجه و اقدام نهادهای بین‌المللی داشته است. این کمیته بنابر رسالت خود در سال‌های گذشته ویژه‌نامه‌ها، گزارش‌ها، بیانیه‌ها و اطلاعیه‌های پرشماری در زمینه برخورد با فعالان و کنشگران مدنی، نقض حقوق متهمان در بازداشتگاه‌ها، وضعیت نابسامان اقلیت های دینی، قومی و دگرباشان جنسی همین طور میراث فرهنگی، محیط زیست و حق حیات شهروندان ایرانی منتشر نموده است. این کمیته در ایام پس از انتخابات ریاست جمهوری اخیر در بازتاب موارد متعدد برخورد با اعتراضات مسالمت‌آمیز شهروندان و انتشار گزارش‌هایی در خصوص وضعیت بازدداشت‌شدگان و جان‌باختگان این اعتراضات نقش چشمگیری داشته است. از این رو برخورد و فشار نهادهای امنیتی بر اعضای این کمیته در ماه‌های اخیر روند روز‌افزونی را طی نموده است. شیوا نظر آهاری، عضو شناخته‌شده‌ی کمیته 24 خرداد ماه، در محل کار خود توسط مأموران امنیتی بازداشت و بیش از صد روز در زندان اوین در بازداشت بود. وی یکم مهر ماه در حالی با وثیقه‌ی 200 میلیون تومانی از زندان آزاد شد که پرونده‌ی وی با اتهاماتی سنگین و بی‌اساس کماکان در دادگاه انقلاب مفتوح است. سه تن دیگر از اعضای کمیته در این مدت بازداشت، احضار و به احکام غیرمنصفانه محکوم شده‌اند.</p>
<p>علی کلائی، عضو کمیته گزارشگران در اردیبهشت ماه امسال پیش از برگزاری جلسه‌ دادگاه بازداشت و تا زمان آزادی در 10 تیر ماه در زندان اوین بسر برد. پریسا کاکایی، دیگر عضو کمیته و از اعضای کمپین یک میلیون امضا برای تغییر قوانین تبعیض‌آمیز نیز در ماه‌های اخیر چندین بار به اداره‌ی پیگیری وزارت اطلاعات احضار شد. وی چند روز پیش از سالگرد 13 آبان همراه با تنی چند از فعالان حقوق زن به شعبه‌ی سه دادگاه انقلاب احضار و متعاقب آن در دفتر پیگیری وزارت اطلاعات مورد بازجویی و تهدید قرار گرفت. سعید حبیبی، دیگر عضو کمیته در هفته‌های اخیر و بنابر پرونده‌ی خود در رابطه با بازداشت دانشجویان طیف چپ در آذر و دی ماه 86 از سوی قاضی مقیسه‌ای، ریاست شعبه‌ی 28 دادگاه انقلاب به سه سال حبس تعزیری محکوم شد. وی نیز در ماه‌های اخیر بارها از سوی نهادهای امنیتی احضار و مورد تهدید قرار گرفته است. از آن جمله تنها یک روز پس از بازداشت دو عضو کمیته، امروز دهم آذر ماه وی نیز از سوی مأموران یاد شده به واحد پیگیری وزارت اطلاعات احضار شد. وی می‌بایست ساعت 10 صبح روز پنج شنبه، خود را به دفتر پیگیری اطلاعات در چهاراه ولی‌عصر معرفی کند. کوهیار گودرزی دبیر سابق کمیته گزارشگران حقوق بشر سه‌شنبه، 12 آبان 88 با فشار نهادهای امنیتی از دانشگاه صنعتی شریف اخراج و به خوابگاه و دانشگاه ممنوع‌الورود شد.</p>
<p>گر چه دستگیری و افزایش فشار بر فعالان و مدافعان حقوق مدنی در جامعه‌ای با حاکمیت تمامیت‌خواه و اقتدارگرا به امری طبیعی بدل گردیده، نبایستی از یاد برد که عدم اعتراض به این امر از سوی جامعه‌ی مدنی تضعیف هر چه بیشتر آزادی‌های مشروع شهروندان و کاهش دامنه‌ی حداقلی فعالیت در چارچوب قانون را به همراه خواهد داشت. در سرزمینی که مزد گورگن از آزادی آدمی افزون باشد،‌ دم فروبستن بر درد مشترک نتیجه‌ای جز تکثیر آن نخواهد داشت.</p>
<p>کمیته گزارشگران حقوق بشر بازداشت دو عضو فعال خود را سرآغاز دور جدیدی از هجمه‌های امنیتی برای سرکوب و جلوگیری از ادامه‌ فعالیت این نهاد می‌داند. سعید کلانکی و سعید جلالی‌فر در راستای تمرین حق قانونی خود در بیان آزاد افکار و عقاید دستگیر شده و از این رو زندانی سیاسی محسوب می‌شوند. این نهاد با محکوم نمودن برخورد امنیتی و پرونده‌سازی برای فعالان حقوق انسانی خواستار آزادی بی قید و شرط دو عضو بازداشت شده‌ی خود است. این کمیته در این راستا اذهان همگانی، نهادها، بانیان و داعیان حقوق بشر را به اقدام قاطع، موثر و فوری فرا می‌خواند.</p>
<p>باشد که تقوای ما خاموشی نباشد</p>
<p>کمیته گزارشگران حقوق بشر</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=5090 by HTTrack Website Copier/3.x [XR&CO'2014], Sat, 17 May 2025 17:40:53 GMT -->
</html>

