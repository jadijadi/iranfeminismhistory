<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=6782 by HTTrack Website Copier/3.x [XR&CO'2014], Sat, 17 May 2025 18:51:40 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 6782
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article6782</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">کاهش آمار طلاق در دستور کار دولت قرار گرفت</h1>
				
				<!-- finde_surligneconditionnel-->

				<p><small>يكشنبه30 آبان 1389</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p><a href="http://www.ilna.ir/newsText.aspx?ID=163015" class='spip_out' rel='external'>ایلنا</a>: رئيس سازمان ملي جوانان گفت: ما به دنبال تصدي‌گري در امر ازدواج نيستيم و معتقديم كه متصدي امر ازدواج دختر و پسر و خانواده‌هاي آنها هستند و نقش ما فقط تسهيل‌گري است.</p>
<p>به گزارش خبرنگار ایلنا، مهرداد بذرپاش در همايش تقدير از خيرين و فعالين امر ازدواج گفت: اگر بگوئيم مباحث مربوط به ازدواج جزو اولويت‌هاي دوم و سوم كشور است سخني به گزاف نگفته‌ايم و اعتقاد ما اين است كه خانواده‌ها و نهاد خانواده جزو اولويت‌هاي اصلي نظام بوده و دولت دهم نيز بيش از دولت‌هاي قبلي به خانواده اهميت داده است.</p>
<p>رئيس سازمان ملي جوانان گفت: ما بايد به ازدواج نگاه فرهنگي داشته باشيم زيرا در صورتي كه نگاه ما به ازدواج فرهنگي باشد ديد ما نسبت به آن متفاوت‌تر مي‌شود و چهار تا فيلم و سريال ماهواره‌اي نمي‌تواند جوانان ما را منفعل كند و بهترين حرف‌ها را در حوزه ازدواج مي‌توانيم بزنيم.</p>
<p>بذرپاش گفت: ما به دنبال تصدي‌گري در امر ازدواج نيستيم و معتقديم كه متصدي امر ازدواج دختر و پسر و خانواده‌هاي آنها هستند و نقش ما فقط تسهيل‌گري است.</p>
<p>او گفت: در امر ازدواج مهم‌ترين نقش را دختر و پسري كه مي‌خواهند تن به ازدواج بدهند بازي مي‌كنند بعد از آنها خانواده‌ها يعني پدر و مادر دختر و پسر در ازدواج نقش دارند. اگر پاي پدر و مادرها از ازدواج كنار كشيده شود معلوم نيست چه اتفاقي مي‌افتد و دشمنان دقيقا مي‌خواهند پاي خانواده‌ها از ازدواج كنار كشيده شود تا بسياري از مشكلات آنها حل شود و مشكلات بسياري به جوانان ما اضافه شود.</p>
<p>رئيس سازمان ملي جوانان گفت: در مرحله بعدي نهادهاي اجتماعي هستند كه در امر ازدواج مهم تلقي مي‌شوند. نهادهاي اجتماعي‌اي كه با دلسوزي به امر ازدواج در كشور كمك مي‌كند و شايد حتي اصلا ديده هم نشود.</p>
<p>او ادامه داد: نهادهاي حاكميتي و دولتي آخرين گروهي هستند كه در امر ازدواج دخيل هستند. يعني دولت بايد با تسهيلاتي كه به جوانان ارائه مي‌كند و تبليغاتي كه انجام مي‌دهد جوانان را به ازدواج به هنگام تشويق كند.</p>
<p>بذرپاش گفت: چه بخواهيم و چه نخواهيم ازدواج امري فطري است و روز به روز درصد ازدواج در كشور رو به رشد است. البته برخي آمارهاي نگران‌كننده هم وجود دارد اما ما هيچ وقت روي خط قرمز نبوده‌ايم و وضعيت ازدواج در كشور آنقدرها نيز بغرنج نيست و البته ما بايد در امر گسترش ازدواج به هنگام و آسان بيشتر تلاش كنيم.</p>
<p>او ادامه داد: بايد تلاش كنيم كه ازدواج‌هايي كه صورت مي‌گيرد آگاهانه باشد تا به جدايي و طلاق عاطفي ختم نشود.</p>
<p>رئيس سازمان ملي جوانان گفت: راهبردهايي كه دولت و سازمان ملي جوانان به دنبال آن است در مرحله اول ترويج و فرهنگ‌سازي و حساس كردن خانواده‌ها به ازدواج است.</p>
<p>او ادامه داد: خانواده‌ها بايد بدانند ازدواج فرزندشان جزء اولويت‌هاي اصلي آنهاست و مثلا از ماشين عوض كردن مهم‌تر است.</p>
<p>بذرپاش گفت: وظيفه دومي كه دولت برعهده دارد ارائه تسهيلات و خدمات به جوانان براي ازدواج است كه دولت در اين زمينه اقدامات مثبتي انجام داده و البته نهاد رهبري در دانشگاه‌ها و كميته امداد نيز در اين زمينه بسيار موثر وارد عمل شدند.</p>
<p>او توضيح داد: وام ازدواج از 4 ميليون به 5 ميليون افزايش يافته و تا چند ماه آينده زوج‌ها مي‌توانند وام 5 ميليوني براي ازدواج دريافت كنند و همين اضافه شدن يك ميليون تومان به وام ازدواج اعتبارات فراواني مي‌خواهد و دولت اين اعتبارات را تامين كرده است.</p>
<p>رئيس سازمان ملي جوانان افزود: دولت فقط در حدود 5 هزار ميليارد تومان اعتبار در سال بابت همين يك ميليون اضافه شدن وام ازدواج پرداخت مي‌كند و علاوه بر آن هزينه‌هاي بسياري نيز در زمينه فرهنگ‌سازي براي ترويج ازدواج در كشور هزينه مي‌شود.</p>
<p>بذرپاش گفت: نظام فعالين و خيرين ازدواج نيز در امر ازدواج بسيار موفق وارد عمل شده‌اند و تجربه نشان داده است كه هر جا خيران پاي خود را وسط گذاشته‌اند موفق بوده‌اند و اين كمك‌هاي مردمي بيشتر به دل مردم مي‌نشيند و اتفاق مباركي است.</p>
<p>او ادامه داد: خيرين مدرسه‌ساز در امر مدرسه‌سازي بسيار موفق عمل كردند و چند صد هزار متر مكعب به فضاي آموزشي كشور اضافه كرده‌اند. خيران ازدواج نيز مي‌توانند كمك‌هاي بسياري به امر ازدواج در كشور بكنند اما متاسفانه كمك‌هاي مادي و معنوي خيران ازدواج تاكنون به خوبي ساماندهي نشده بود و ما به دنبال آن هستيم كه شبكه فعالان ازدواج از ساماندهي مناسبي برخوردار شود.</p>
<p>رئيس سازمان ملي جوانان ادامه داد: بنياد ملي ازدواج با هدف سامان دادن ظرفيت عظيم خيران ازدواج آغاز به كار كرده و اميدوار هستيم بتواند موفق عمل كند.</p>
<p>بذرپاش با بيان اينكه شبكه فارسي وان نبايد بتواند سبك زندگي جوانان ما را تغيير بدهد گفت: ما نبايد مبهوت غرب و شرق شويم. ما نه به دنبال تعصب بيجا و نه غرب‌زدگي و بي‌هويتي هستيم و مي‌خواهيم جوانان ما نه به غرب متمايل باشند نه به شرق بلكه نمونه كامل جوان مسلمان ايراني باشند و ما بايد بتوانيم اين سبك زندگي را به جوانان خود ارائه كنيم.</p>
<p>او ادامه داد: برپايي نمايشگاه‌هاي جهيزيه ارزان با حمايت از توليد داخل، رونق ازدواج‌هاي دانشجويي، راه‌اندازي خوابگاه‌هاي متاهلين، ازدواج ارزان قيمت با هزينه اندك از جمله اقداماتي است كه در راستاي گسترش ازدواج در جامعه انجام مي‌دهيم.</p>
<p>رئيس سازمان ملي جوانان تصريح كرد: طلاق نيز در دستور كار ما قرار دارد و بايد ميزان آن را در كشور كاهش دهيم هر چند كه هم‌اكنون نيز رقم آن در مقايسه با ازدواج چندان قابل توجه نيست اما همين رقم اندك هم براي جامعه اسلامي ما زياد است و ما بايد به جايي برسيم كه هيچ ازدواجي در كشور منجر به طلاق نشود.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=6782 by HTTrack Website Copier/3.x [XR&CO'2014], Sat, 17 May 2025 18:51:40 GMT -->
</html>

