<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=2783 by HTTrack Website Copier/3.x [XR&CO'2014], Fri, 16 May 2025 23:06:43 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 2783
			<br>
			<br>مسیر:<br> صفحه اول  &gt;  مقالات &gt;  تاریخ شفاهی
			<br>
			<br>لینک مستقیم:<span dir=ltr><br>/spip.php?article2783</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				<img class='spip_logo spip_logos' alt="" src="local/cache-vignettes/L143xH113/arton2783-b0f3ba7e9.gif?1747261604" width='143' height='113' />
				<p class="surtitre">دیدار اعضای کمیته آموزش کمپین با نمایندگان مجلس</p>
				<h1 class="titre">به لايحه ي حمايت از خانواده راي ندهيد</h1>
				<p class="soustitre">تغییر برای برابری</p>
				<!-- finde_surligneconditionnel-->

				<p><small>دو شنبه18 شهریور 1387</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p><i>  لایحه حمایت از خانواده هنوز از دستور کار مجلس خارج نشده و تلاش ها برای متوقف کردن این لایحه همچنان ادامه دارد. در ادامه همین تلاش ها است که گروه های مختلف زنان به دیدار نمایندگان مجلس می روند تا رو در رو با آنها گفتگو کنند و   خواستار خارج شدن آن از دستور کار مجلس شوند.</p>
<p> چهارشنبه 13 شهریور  1387 تعدادی از اعضای کمیته آموزش کمپین یک میلیون امضاء  به همراه تعدادی از زنان کمیسیون زنان تحکیم وحدت به دیدار نمایندگان مجلس رفتند  و انتقادات خود به این لایحه را مطرح کردند.</i></p>
<p><strong>خيالت راحت خواهر. نمي گذاريم اينطور تصويب شود. برو</strong></p>
<p><i>نازلی فرخی</i></p>
<p>رفتم جلو گيشه و گفتم كه مي خواهم نماينده خرم آباد را ببينم. مرد پشت كامپيوتر نگاهي بهم كرد و گفت:" سلسله كارت را راه مي اندازد؟"</p>
<p>با خنده گفتم بله. برگه ي ملاقات را دستم داد.</p>
<p>طبقه اول بود. آقاي محمدي نماينده ي سلسله روحاني اي با لباس لري بود. پشت ميز نشسته بود و با تلفن حرف مي زد. چند مراجعه كننده ي ديگر هم بودند و منشي با آنها حرف مي زد. مدتي منتظر ماندم تا سرش خلوت شود. منشي كارم را پرسيد. گفتم كه براي لايحه امده ام. مرد گفت :" فكر نكنم حاج آقا وقت داشته باشند ."</p>
<p>آقاي محمدي همانطور كه با تلفن حرف مي زد رو به من گفت:" من خودم موافقم. دو تا ماده  دارد كه مشكل داره. "</p>
<p>منظورش رو نفهميدم. توضيح داد:" من خودم در كميسيون قضايي ام. با اين لايحه مشكل دارم. ضد شرعه. بررسي مي كنيم. اصلاح مي كنيم. خيالت راحت خواهر. نمي گذاريم اينطور تصويب شود. برو."</p>
<p>***</p>
<p>برگه ي دوم را براي ملاقات با پولادي نماينده ي ايلام گرفتم و رفتم طبقه پنجم. قرار شد یکی از بچه ها با او حرف بزند. براي همين تصميم گرفتم با نمايندگان ديگري حرف بزنم.</p>
<p>جلوي اتاقي خلوتي ايستادم. اسم نمايندگان را خواندم و رفتم تو."مي خواهم اقاي حياتي را بينم."<br class='autobr' />
منشي گفت صبر كنم تا تلفنش تمام شود.</p>
<p>كمي صبر كرد م و بعد گفتند كه تو بروم.</p>
<p>و سريع بعد از سلام معمول گفتم:"  به لايحه ي حمايت از خانواده راي ندهيد."</p>
<p>آقاي حياتي نگاهم كرد و بعد خنديد و گفت" اوه. خبالتان راحت. رفته است كميسيون. تا بررسي شود  يكي دوسالي طول مي كشد. خيالتان راحت."</p>
<p>پرسيدم ":مطمئنيد يعني تا دو هفته ديگر به صحن باز نمي گردد؟"</p>
<p>و باز تكرار كرد كه مطمئن است. پرسيدم كه لايحه را خوانده و گفت مربوط به كميسيون آنها نيست و وقتي به صحن مجلس برود خواهد خواند. حرفي نمانده بود. رفتم پائين تا ببينم باقي بچه ها چه كرده اند.</p>
<p><strong>اسم این  لایحه را نمی توان گذاشت تحکیم خانواده</strong></p>
<p><i>سمیه رشیدی و مریم مالک</i></p>
<p>ما به دیدن نماینده شهر ایرانشهر آقای دهقانی و سیستان و بلوچستان آقای جمشید زهی رفتیم. به آنها گفتیم:" از شما خواهش می کنیم به عنوان نماینده مردم اجازه ندهید این لایحه در مجلس تصویب شود، ما با این لایحه مخالف هستیم."</p>
<p> آنها از ما پرسیدند مثلا با کدام ماده مخالف هستید؟</p>
<p>" در مورد ماده 23 و 25 توضیح دادیم که این دو ماده به ضرر زنان است، ماده 23 اجازه زن برای ازدواج مجدد مرد را برداشته اند و یا ماده 25 که مالیات برای مهریه قرار داده اند، با این کار مشکلات بیشتری را جلوی پای جوانان برای ازدواج قرار داده اند. و همچنین مواد دیگر این لایحه که دارای اشکالاتی است و باید کار کارشناسی روی این لایحه انجام شود. بعضی از مواد این لایحه مبهم می باشد و توضیح داده نشده است که منظورشان از این لایحه چه بوده؟"</p>
<p>آقای جمشیدی زهی گفت: " انتقادات خود را نسبت به مواد لایحه بنویسید و برای من بیاورید حتما پیگیری می کنم، من خودم با این لایحه مخصوصا ماده 23 مخالف هستم."</p>
<p> آقای دهقان نیز گفت:" من هم مخالف لایحه هستم و به آن رای نمی دهم."</p>
<p> بعد از این دیدار به همراه اعضای زنان کمیسیون تحکیم وحدت  به دیدار آقای رجایی نماینده اراک رفتیم و با وی نیز گفتگو کردیم و ایشان پرسیدند تحصیلات شما چیست؟ گفتیم :" دانشجویان جامعه شناسی، مدیریت و یا فارغ التحصیل دراین رشته ها هستیم و در دانشگاه علامه و یا دانشگاه تهران تحصیل کرده ایم،  به عنوان یک زن به این لایحه معترض هستیم."</p>
<p>رجایی گفت :" نظرات شما را انتقال می دهم ولی روی این لایحه کار کارشناسی صورت گرفته است. و دوباره کارشناسی می شود و شاید موادی هم اضافه شود و یا کم شود و یا تغییر کند. شما به ما راهکار بدهید و بگوئید چکار کنیم وقتی سن ازدواج بالا رفته؟ مهریه های سنگین گذاشته می شود؟ تکلیف زنان بی سرپرست چیست؟ آیا این زنان به محبت عاطفی یک مرد نیاز ندارند؟</p>
<p> سمیه رشیدی: " باید نه تنها کارشناسان حقوقی بلکه کارشناسان جامعه شناسی و فرهنگی و کارشناسان مختلف بنشینند و راجع به این مسائل تحقیق کنند و بحث کنند و راهکار درست ارائه دهند."</p>
<p> مریم مالک: " باید اول دولت مشکلات اقتصادی و بیکاری جوانان را حل کند و راههای ازدواج را آسان تر کند و مهمتر اینکه یک زن بخاطر مشکل مالی مجبور به ازدواج با یک مرد نشود."</p>
<p> سمیه رشیدی: "شما با این لایحه می خواهید تحکیم خانواده را گسترش دهید اما با این ماده 23 زندگی خانواده اول آن مرد از هم می پاشد و اسم این کار را نمی توان گذاشت تحکیم خانواده!"</p>
<p>  رجایی گفت: ما این لایحه را بررسی می کنیم وبدون بررسی نمی گذاریم به مجلس برود شما هم انتقادات خود رانسبت به لایحه بنویسید و برای ما بیاورید.</p>
<p><strong>نماینده رشت: در صحن علني به عنوان مخالف لايحه خانواده صحبت می کنم</strong></p>
<p><i>کاوه رضایی</i></p>
<p>   برخي نمايندگان خود را نه نماينده مجلس، بلكه نماينده كساني كه داراي اوراق هويتي صادره از حوزه انتخابيه آنان هستند، مي دانستند، برخي ديگر نيز در تهران هيچ كس را به ملاقات نمي پذيرفتند، بسياري نيز حضور نداشتند، اما پس از كلي اتلاف وقت در بخش پذيرش درب شرقي مجلس و پس از آن به واسطه جلسات نمايندگان و ... موفق به گفتگو با حسن تامين نماينده مردم رشت در مجلس هشتم شدم.</p>
<p>     اولين واكنش آقاي تامين، در مقابل سوال من در مورد لايحه ضد خانواده، اين بود كه بروم از نمايندگان كميسيون فرهنگي بپرسم، وي همچنين عنوان كرد برخي نمايندگان زن مجلس اصلاحاتي بر اين لايحه انجام داده اند، در ادامه من از حق راي او به عنوان يك نماينده در مقابل لايحه اي كه حتي هر مسلماني مي تواند تناقض آشكارش با متن صريح قرآن را  درك كند، پرسيدم و از او خواستم اگر حتي يكي از آيات قرآن  حتي يكي از ابداعات اين طرح را تاييد مي كند برايم مسال بياوردو تاكيد كردم اين مورد نه تنها در مورد بندهاي مورد بحث 23 و 25 وجود دارد بلكه در ساير بندها نيز كاملاً مشهود است.</p>
<p>     تامين در مقابل سوالات من گفت كه او نيز از مخالفان اين طرح است و اگر در زمان مطرح شدن آن بتواند به عنوان مخالف صحبت كند، حتماً اين كار را خواهد كرد.</p>
<p>     به عنوان شهروندي گيلاني و با وجود عدم حضور ساير نمايندگان اين استان براي پاسخگويي سوالاتم از او در مورد ساير نمايندگان استان گيلان پرسيدم و او اين بار محتاطانه تر از حاكم بودن جو مخالفت با اين طرح در ميان كليه نمايندگان گيلاني گفت.</p>
<p><strong>مگه تو با چند همسری مخالفی؟</strong></p>
<p><i>یاشار گرمستانی</i></p>
<p>کمی دیر کرده بودم. برای همین پریدم ترک موتور تا هرچه زودتر خودم را به میدان بهارستان برسانم. دم ایستگاه بهارستان بچه ها را پیدا نکردم و حدس زدم رفته اند تو که بر اساس آنچه در ادامه اتفاق افتاد حدسی درست بود. بعد از بازرسی های بدنی معمول وارد سالن انتظار شدم و بقیه بچه ها را دیدم. البته کلیدی در جیب شلوارم بود که از همین اولین بازرسی تا آخر هر بار کمی وقت من و ماموران جان بر کف را تلف می کرد. در سالن با یکی از بچه ها همکلام شدم و او آمار اینکه چه باید کرد را به من داد. باید به بهانه ای (ترجیحا نه مستقیما بحث لایحه) از یکی از باجه های مخصوص به اینکار وقت گرفت. تصمیم درباره انتخاب نماینده برای مراجعه کار سختی بود. لیست نمایندگان اصلاح طلب را داشتیم اما اصلاح طلبان که خودبخود مخالف لایحه بودند و شاید رجوع یه آنها چندان مفید به فایده  نبود. از طرف دیگر برای منی که اولین بارم بود شاید بهتر بود با یک نماینده اصولگرای سرسخت روبرو نمی شدم. بالاخره نماینده اصلاح طلب استانی محروم را مناسب شرایط خودم دیدم. برای گرفتن وقت به باجه مخصوص به استان آن نماینده مراجعه کردم. متاسفانه نماینده مورد نظر آنروز نبود و مردی که پشت باجه بود نماینده دیگری را پیشنهاد داد. من هم دل به دریا زدم و قبول کردم. دیگر بدتر از این نمی شد تصور کرد. نماینده اصولگرای شهری دور افتاده و که از نظری آماری در زمینه های مختلف سرکوب زنان همیشه سردمدار بوده است.</p>
<p>خلاصه رفتم بالا در اتاق انتظار جناب نماینده نشستم. به هر حال استرس داشتم و مدت زیاد انتظار هر آن بر میزان آن می افزود. بعد از مدت نسبتا زیادی نوبت من شد. آخرهای ساعت ملاقات بود. وارد که شدم با تعداد زیادی آدم مواجه شدم. پیشتر منشی برایم توضیح داده بود که نمایندگان استان جلسه دارند و در واقع آنهایی که آنجا جمع بودند جمعی از نمایندگان استان مورد نظر بودند. نماینده مربوطه از کارم پرسید. تصور می کنم انتظار داشت  برای گرفتن وامی چیزی رفته باشم یا نهایتا برای جابجایی دانشگاهی سفره دلم را باز کنم . شاید به همین خاطر زمانی که محترمانه از او به عنوان یکی از موکلانم در مجلس استدعا کردم قانون حمایت از خانواده را تصویب نکند، بسیار مودبانه تحویلم گرفت. شاید مردم ما هم فراموش کرده اند که نمایندگانشان در مجلس نه برای تقسیم پول و خیرات کردن بلکه برای تصویب قوانین وارد مجلس شده اند... نماینده مورد نظر انگار اصلا مفاد لایحه را نمی دانست و از من توضیح خواست. من هم برایش توضیح دادم. از ماده 23 گفتم که چند همسری را تشویق می کند. لبخندی زد که "مگه تو با چند همسری مخالفی؟" این لبخند را می شناسم. لبخندی که ما مردها به آن عادت داریم... لبخندی که با تحقیر زنان  ارتباط نزدیک دارد. وجدان انسانی مان بالاخره می داند که این نگاه و رفتار غیر اخلاقی مردود است. اما چون ناخودآگاه به آن مبادرت می ورزیم، سعی می کنیم همه مردان دیگر را هم دست بدانیم یا به آن سمت برانیم. این لبخند همدستانه همه این پروسه را به ذهن من متبادر کرد. لبخندی که بر صورت دیگر نمایندگان استان هم نقش بسته بود. جواب دادم"چند همسری به خانواده ای که حداقل این قانون مدعی حمایت از آن است ضربه های وحشتناکی می زند. من خودم از قربانیان چند همسری ام...". لبخند همدستانه به سرعت از چهره نماینده پاک شد و لبهایش بصورت خطی بی حالت برجای ماند. اتفاقی که بطور مشابه برای دیگر نمایندگان حاضر در اتاق هم افتاد. به من قول داد که به این قانون با این شرایط رای مثبت نمی دهد و تا ماده 23 و 25 درست نشود رایش به لایحه منفی است...</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=2783 by HTTrack Website Copier/3.x [XR&CO'2014], Fri, 16 May 2025 23:06:45 GMT -->
</html>

