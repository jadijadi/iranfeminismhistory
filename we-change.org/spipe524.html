<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=6463 by HTTrack Website Copier/3.x [XR&CO'2014], Sat, 17 May 2025 18:47:12 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 6463
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article6463</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">تفتیش منزل و محل کار نسرین ستوده و احضار وی به دادسرای اوین</h1>
				
				<!-- finde_surligneconditionnel-->

				<p><small>دو شنبه8 شهریور 1389</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p><a href="http://www.roozonline.com/persian/news/newsitem/article////107/-2375e679d1.html" class='spip_out' rel='external'>روزآنلاین/فرشته قاضی</a>: نسرین ستوده، حقوقدان و وکیل دادگستری در مصاحبه با "روز" از تفتیش منزل و محل کارش خبر داد و اعلام کرد براساس برگه اخطاریه ای که به او داده اند باید ظرف 3 روز به اتهام "اجتماع و تبانی به قصد برهم زدن امنیت کشور و تبلیغ علیه نظام" خود را به دادسرای اوین معرفی کند.</p>
<p>او همچنین با تاکید بر اینکه  "این اتهامات را بی پایه و کذب محض" میداند، گفت پس از بررسی روال قانونی یا غیرقانونی صدور و اعلام اخطاریه و مشورت با وکلایش در خصوص مراجعه یا عدم مراجعه به دادگاه تصمیم خواهد گرفت.</p>
<p>تفتیش منزل خانم ستوده، ضبط پرونده ها و مدارک و وسایل شخصی این وکیل دادگستری و همسرش و اخطاریه برای او در حالی صورت گرفته است که بعد از انتخابات مخدوش 22 خرداد سال گذشته، وکلای حقوق بشری نیز همچون قشرهای دیگر تحت فشار قرار گرفتند، برخی بازداشت و برخی دیگر ناچار از ترک کشور شدند.</p>
<p>عبدالفتاح سلطانی و محمد علی دادخواه دو وکیل سرشناسی هستند که ماهها در بند امنیتی زندان اوین به سر بردند و همچنان فشارها بر این دو حقوقدان ادامه دارد. محمد اولیایی فرد در زندان به سر می برد و دادگاه محمد سیف زاده، ، 22 شهریور ماه در شعبه 15 دادگاه انقلاب برگزار خواهد شد. خلیل بهرامیان مدتی پیش به دادسرای اوین احضار و تحت بازجویی قرار گرفته بود و صالح نیکبخت نیز پرونده ای در دادسرای اوین دارد.</p>
<p> شاید از این رو است که خانم ستوده می گوید: قرار آقایان بر این است که آنقدر عرصه را بر وکلا تنگ کنند که کار دفاع از متهمین به ویژه متهمین سیاسی، غیر ممکن شود.</p>
<p>این وکیل دادگستری که روز شنبه موبایلش برای بار دوم از سوی ماموران توقیف شده است در توضیح تفتیش منزل و محل کارش به "روز" می گوید: روز شنبه بعد از ظهر من در دفتر کارم بودم که 4 مامور آمدند و همزمان 6 مامور هم به منزلم رفته بودند که همسرم و بچه هایم در منزل حضور داشتند. قراری که برای تفتیش منزل و دفتر کارم به من نشان دادند توسط دادیار ناظر دادسرای اوین، آقای فراهانی صادر شده بود و در آن نوشته شده بود که «برای جمع آوری  مدارک و دلایل به منزل و دفتر متهم مراجعه شود و آلات و ادوات جرم ضبط شود».</p>
<p><strong>توقیف پرونده ها، تلفن همراه و وسایل شخصی</strong>
<br>
 خانم ستوده با اشاره به توقیف مجدد تلفن همراهش می گوید: بار اول بعد از اعدام آرش رحمانی پور بود که بعد از مدتی وصل شد اما اکنون دوباره در جریان تفتیش روز شنبه موبایلم را توقیف کردند و علیرغم تذکراتی که من در دفتر کارم و همسرم در منزل به ماموران دادیم اما متاسفانه وسایل حرفه ای کاری همسرم از جمله هارد کامپیوتر او را که جزو ابزار کارش است به همراه کیس کامپیوتر دختر و پسرم و سی دی های شخصی آنها با خود برده اند. اتاق متعلق به همسرم و اتاق شخصی بچه های مرا تفتیش کردند که این امر کاملا غیر قانونی بوده است.</p>
<p>وی می افزاید: تعدادی از پرونده های مرا با خود بردند از جمله پرونده مربوط به خانم شیرین عبادی و کانون مدافعان حقوق بشر را. من یکی از وکلایی بودم که علیه بازپرس مربوط به پلمپ کانون مدافعان حقوق بشر اعلام جرم کرده بودم. این پرونده را به اتفاق پرونده آرش رحمانی پور و تعدادی از پرونده های دیگر که در حال حاضر به آنها رسیدگی می کنم و موکلانم هستند با خود بردند و علیرغم تذکری که دادم که این پرونده ها اکنون در حال رسیدگی است، توجهی نکردند.</p>
<p>خانم ستوده سپس به نحوه ورود مامورات به منزلش اشاره میکند: ورود ماموران به منزل همراه با اظهارات کذب بوده؛ ابتدا خود را پستچی معرفی کرده و بعد به دروغ به همسرم گفته بودند که "شما چطور خبر ندارید که همسرتان امروز به دادسرای اوین احضار شده بود و مراجعه نکرد". این اظهارات کذب نگرانی همسرم را بیشتر کرده بود که مرا بعد از تفتیش بازداشت کنند.</p>
<p><strong>دارند تهدیدشان را عملی میکنند؛ منتظر بودم</strong>
<br>
این حقوقدان که وکالت تعدادی از زندانیان سیاسی و مطبوعاتی از جمله، عیسی سحرخیز، کیوان صمیمی، ضیا نبوی و همچنین وکالت شیرین عبادی را برعهده دارد، از ارائه برگه اخطاریه ای سخن می گوید که طی آن به اتهام تبلیغ علیه نظام و اجتماع و تبانی علیه امنیت کشور باید خود به دادسرای اوین معرفی کند.</p>
<p>او می گوید: هیچ کدام از این اتهامات کلیشه ای را قبول ندارم. یک کلیشه از قبل وجود داشته که همه فعالین اعم از فعالین کارگری و دانشجویی و مطبوعاتی و... را به تبلیغ علیه نظام متهم میکردند و بعد از انتخاب سال گذشته کلیشه دیگری به نام تبانی و اجتماع علیه امنیت کشور هم اضافه شده. من به عنوان یک وکیل دادگستری می گویم که این اتهامات کذب محض و خنده دار است نه فقط نسبت به من بلکه نسبت به همه کسانی که با این اتهامات در زندان به سر می برند. احمد زیدآبادی، کیوان صمیمی، حشمت الله طبرزدی و خیلی های دیگر.</p>
<p>خانم ستوده به احتمال بازداشت خودش اشاره می کند و می گوید: حدود  5 ماه پیش تلفنی به موبایل همسر من شد که به او گفته بودند به همسرت بگو پایش را از پرونده عبادی بیرون بکشد و الا برای او بد تمام خواهد شد. الان هم حتما میخواهند بگویند که دارند تهدیدشان را عملی می کنند. هیچ اشکالی ندارد؛ من هم منتظر بودم و بدیهی است که اگر بازداشت شوم شرایط عادلانه و برابر با بسیاری از موکلانم که بی گناه در زندان هستند پیدا میکنم و از این بابت وجدان آسوده ای خواهم یافت.</p>
<p><strong>شمشیر دموکلس بالای سر وکلا</strong>
<br>
این وکیل دادگستری به فشارهایی که بر همکارانش وارد می شود اشاره میکند: شما ببینید چه فشارهایی متوجه خانم عبادی کرده اند؟ برگه مالیاتی اش از جایزه نوبلش بیشتر بود! اعضای کانون مدافعان حقوق بشر یکی پس از دیگری زندان رفتند و آقای سلطانی را هنوز هم می برند و می آورند و.... آقای سیف زاده به عنوان یکی از موسسین این کانون 22 شهریور محاکمه می شود، آقای بهرامیان دو هفته پیش، یک شب در دادسرای اوین بازداشت بود، آقای نیکبخت پرونده دارد. به همه این فشارهای امنیتی، فشارهای اقتصادی که روی همه مردم است را نیز اضافه کنید؛طبیعی است که ما نباید از این فشارها مستثنی باشیم و چمدان های دلاری که ساخته و پرداخته ذهن آقایان است به ما نرسیده است. از سوی دیگر برای تمام وکلای حقوق بشری، پرونده های مالیاتی با وجه های کلان صادر شده است.در واقع موضوع ازاین است: قرار است اینقدر عرصه بر وکلا تنگ شود که کار دفاع از متهمین به ویژه متهمین سیاسی مشکل و غیر ممکن شود.</p>
<p>خانم ستوده با بیان اینکه "بالای سر همه وکلا، شمشیر دموکلس است" تصریح میکند: در واقع باید فاتحه امر دفاع را در ایران خواند و قضیه سر دفاع است و من مطمئن ام که این اتهاماتی که به من نسبت داده اند بابت دفاعی است که از موکلانم کرده ام و می کنم. هر موقع رسیدگی قضایی وجود نداشت من به اطلاع مردم می رساندم و این قضیه آقایان را به شدت عصبانی کرده است اما من نمی توانم در این زمینه کاری بکنم چون اتهام سیاسی به حیات سیاسی جامعه برمیگردد و وقتی رسیدگی قضایی نیست افکار عمومی باید رسیدگی کند.</p>
<p>این حقوقدان سپس می گوید که باید شرایط صدور و ابلاغ اخطاریه را در مشورت با وکلایش بررسی کند: اگر این اخطاریه کاملا با رعایت موازین قانونی صادر شده باشد قطعا به دادگاه می روم.</p>
<p>او همچنین درباره موکلان فعلی اش و پرونده های آنها اطمینان می دهد: من پرونده ها را اکثرا به صورت مشترک با وکلای حقوق بشری برعهده گرفته ام که در صورت بازداشت احتمالی ام مشکلی برای این پرونده ها به وجود نخواهد آمد اما پرونده هایی که به تنهایی وکالت آنها را برعهده دارم قطعا قبل از مراجعه به دادگاه تعیین تکلیف خواهم کرد تا همکاری دیگر وکالت آنها را برعهده بگیرد و حقی از موکلین من ضایع نشود و پی گیری این پرونده ها متوقف نگردد.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=6463 by HTTrack Website Copier/3.x [XR&CO'2014], Sat, 17 May 2025 18:47:12 GMT -->
</html>

