<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=2928 by HTTrack Website Copier/3.x [XR&CO'2014], Sat, 17 May 2025 02:17:22 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 2928
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article2928</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">اعطای جایزه رواداری آلمان به شیرین عبادی </h1>
				
				<!-- finde_surligneconditionnel-->

				<p><small>چهار شنبه10 مهر 1387</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>صدای آلمان:شیرین عبادی‌، حقوقدان و فعال حقوق بشر ایرانی، روز چهارشنبه (اول اکتبر) جایزه رواداری آکادمی پروتستان توتسینگ را برای سال ۲۰۰۸ دریافت کرد. این جایزه به کسانی اعطا می‌شود که در راه تفاهم میان نظامهای سیاسی، فرهنگ‌ها و ادیان می‌کوشند.</p>
<p>آکادمی پروتستان توتسینگ در آلمان از سال ۲۰۰۰ تا کنون، هر دو سال یکبار، جایزه‌‌ای را به نام “رواداری“ اعطا می‌کند. امسال این جایزه به شیرین عبادی، حقوقدان ایرانی و برنده جایزه نوبل صلح سال ۲۰۰۳، تعلق گرفت.</p>
<p>آکادمی پروتستان توتسینگ مرکزی است آموزشی و مطالعاتی وابسته به کلیسای پروتستان در ایالت بایرن آلمان. این آکادمی خود را مکانی برای آشنایی اشخاص و گروه‌های مختلف با یکدیگر می‌داند که مایل به بحث در باره موضوع‌های مهم اجتماعی هستند.</p>
<p>جایزه رواداری آکادمی پروتستان توتسینگ، که جایزه‌ای نقدی به ارزش ده هزار یوروست، به شخصیت‌هایی اهدا می‌شود که  برای ایجاد تفاهم میان نظام‌های سیاسی، فرهنگ‌ها و ادیان تلاش بسیار می‌ورزند. این جایزه از سویی به رهبران مهم مذهبی یا‌ سیاسی داده می‌شود و از سوی دیگر به هنرمندان، اندیشمندان یا شهروندانی که با نیروی کار و شخصیت خود خدماتی نمونه به جامعه‌شان می‌کنند.</p>
<p>تاکنون رومان هرتسوگ، رییس جمهور اسبق آلمان، دانیل بارن‌بویم، پیانونواز و رهبر ارکستر آرژانتینی – اسراییلی، هنینگ مانکل، کارگردان و نویسنده سوئدی، و کریم آقاخان، رهبر فرقه اسماعیلیه این جایزه را دریافت کرده‌اند.</p>
<p>اعضای هیأت داوران برای انتخاب برنده جایزه رواداری سال ۲۰۰۸عبارت بودند از پرفسور دکتر اودو اشتاین باخ، که سالها مدید مدیر انستیتوی خاورشناسی آلمان در هامبورگ بود و از جمله گفتگوی میان ایران و آلمان در باره حقوق بشر را در فاصله سال‌های ۱۹۸۸ تا ۱۹۹۴ پیش می‌برد، پرفسور دکتر جاناتان مگونت، معاون اتحادیه جهانی یهودیان پیشرو در لندن، هانس کوشنیک، نماینده سابق دولت آلمان در کوزوو، دکتر رولف کوپه، اسقف سابق کلیسای پروتستان آلمان در خارج،  و رودیگر فرون، رییس سابق دفتر ریاست جمهوری آلمان در برلین.</p>
<p>   آکادمی پروتستان توتسینگ دکتر فریدمان گراینر، مدیر آکادمی پروتستان توتسینگ، در مورد علت انتخاب شیرین عبادی به عنوان برنده امسال جایزه رواداری این آکادمی به دویچه وله گفت: « ما سال ۲۰۰۸ را، که شصتمین سال تصویب اعلامیه جهانی حقوق‌بشر در سازمان‌ملل‌متحد است، جشن می‌گیریم. خانم عبادی، همان‌طور که می‌دانید، در تمام طول عمرش برای حقوق‌بشر مبارزه کرده است. او برای برخورداری انسان‌ها از حقوق بشر، هم در داخل ایران و هم در سطح بین‌المللی، تلاش می‌کند. او بر این عقیده است که درکی درست از اسلام می‌تواند با اعلامیه جهانی حقوق‌بشر همخوانی داشته باشد. این یکی از دلایل مهم برای اعطای جایزه رواداری توتسینگ به خانم عبادی بود. برای نمونه، شیرین عبادی کانون مدافعان حقوق‌بشر ایران را تاسیس کرد که نیاز به صرف انرژی بسیار دارد. دولت ایران حدود دو سال پیش با ادامه کار این کانون مخالفت کرد. برای همین، ما می‌خواهیم بدین وسیله حمایت خود را از کار خانم عبادی اعلام کنیم».</p>
<p>به گفته فریدمان گراینر فعالیت‌های گوناگون شیرین عبادی در عرصه حقوق بشر، مانند دفاع حقوقی از منتقدان به دولت ایران در دادگاه‌ها، با وجود همه تهدیدها و آزارها، در نظر هیأت داوران بسیار ارزشمند بوده است. این هیأت همچنین از فعالیت‌های بشردوستانه چند هفته اخیر خانم عبادی و کانون مدافعان حقوق بشر برای دفاع از حقوق بهاییان در ایران آگاه است، اگر چه به گفته فریدمان گراینر تصمیم به اعطای جایزه رواداری به خانم عبادی چند ماه پیش گرفته شد. گراینر در این مورد افزود: « ما در آن موقع در مورد وضعیت حاضر و این‌که بهاییان در وضعیت سختی به سر می‌برند، چیزی نمی‌دانستیم. می‌بینیم که خانم عبادی به عنوان فعال حقوق‌بشر برای بهبود این وضع کوشیده است. این‌که انسان‌ها بتوانند آزادانه به آیین و مناسک مذهبی‌شان عمل کنند، از حقوق بشر است. این حق چه در ایران، چه در دیگر نقاط جهان بایست رعایت شود. اما متاسفانه در همه جای دنیا به این حق احترام نمی‌گذارند».</p>
<p>مدیر آکادمی پروتستان توتسینگ در مصاحبه با بخش فارسی دویچه وله همچنین در مورد رعایت حقوق مسیحیان در ایران اظهار نظر کرد و گفت: « در قانون اساسی آلمان، بر حق آزادی مذهب تاکید است. ما امیدواریم که در آلمان هم مطابق قانون اساسی همواره به این حق احترام گذاشته شود. البته ما روابط خود را با کشورهایی که به حق آزادی مذهب، از جمله در مورد مسیحیان، به قدر کافی احترام نمی‌گذارند، قطع نمی‌کنیم. اما طبیعی است که از همه کشورهای جهان و نیز از دولت ایران مدام خواهش می‌کنیم که با نظر به حقوق بشر، حق آزادی مذهب را برای مسیحیان، و نه تنها برای مسیحیان، رعایت کنند.“</p>
<p>مراسم اعطای جایزه رواداری در ساعت ۷ شب به وقت آلمان در مرکز آکادمی توتسینگ برگزار شد. فرستنده تلویزیونی آلمانی Bayerische Rundfunk alfa مراسم را زنده پخش کرد. در روز سوم اکتبر، روز وحدت آلمان، فیلم برگزاری مراسم بار دیگر از این فرستنده پخش خواهد شد.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=2928 by HTTrack Website Copier/3.x [XR&CO'2014], Sat, 17 May 2025 02:17:22 GMT -->
</html>

