<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=5723 by HTTrack Website Copier/3.x [XR&CO'2014], Sat, 17 May 2025 02:20:29 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 5723
			<br>
			<br>مسیر:<br> صفحه اول  &gt;  سایت نوشته ها
			<br>
			<br>لینک مستقیم:<span dir=ltr><br>/spip.php?article5723</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">زنان به زنان کمک می‌کنند  /گفتگو با حمیلا نیسگیلی، درباره‌ی خانه‌ی امن زنان در شهر کلن آلمان</h1>
				
				<!-- finde_surligneconditionnel-->

				<p><small>پنج شنبه26 فروردین 1389</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><h3 class="spip">«خانه‏ی امن زنان» چیست؟ خانه‏های امن زنان مکان‏هایی هستند که به زنانی که تحت خشونت‏های خانگی قرار گرفته‏اند، کمک و مشاوره ارائه می‏دهند و علاوه بر آن، مکانی امن را در اختیارشان می گذارند.
</h3>
<p>بنا به دلایل امنیتی، آدرس این خانه‏ها مخفی و عموماً ورود مردان به آن‏ها ممنوع است. برخلاف تصور غالب، خانه‏های امن برای زنان، از اکتشافات جامعه‏ی مدرن و یا تنها اروپا نیست. در گذشته این کار از سوی صومعه‏ها انجام می‏شد.</p>
<p>حتی در خارج از اروپا هم در قرن‏های گذشته، در ژاپن، خانه‏هایی به نام «کاکه کومی‏دِرا» (Kakekomi-dera) وجود داشت. در آن‏جا زنانی که تحت خشونت‏های خانگی قرار گرفته بودند، با بچه‏های‏شان زندگی می‏کردند.</p>
<p>اولین خانه‏ی امن زنان در تاریخ معاصر، در سال ۱۹۶۴ در کالیفرنیا شروع به کار کرد. این خانه‏ی امن از سوی یک گروه محلی بنیان‏گذاری شده بود و هدف‏اش حمایت از زنانی بود که همسران یا پدران معتاد به الکل داشتند و از خشونت‏های خانگی در رنج بودند.</p>
<p>نخستین خانه‏ی زنان در اروپای غربی، در سال ۱۹۷۱ در انگلستان بنیان‏گذاری شد. در سال ۱۹۷۶ هم در برلین و کلن آلمان، برای اولین بار خانه‏های امن زنان به‏وجود آمد.</p>
<p><strong>حمیلا نیسگیلی یک زن ایرانی است و در یکی از خانه‏های امن شهر کلن آلمان مشغول به کار است. از حمیلا خواستم برای‏ ما توضیح دهد، خانه‏ی امن زنان اساساً چیست؟</strong></p>
<p>‏خانه‏های امن زنان در آلمان برای حفاظت از زنانی که به‏ویژه مورد خشونت فیزیکی قرار گرفته‏اند، بنا شده است. طرح این خانه‏ها به این دلیل بود که زنان مورد خشونت قرار گرفته، مکان امنی داشته باشند تا کسی که آنان را مورد تجاوز و خشونت قرار داده است، نتواند آن‏ها را پیدا کند. اساس این خانه‏ها بر این است که آدرس‏های مخفی دارند و دسترسی به آدرس‏های این خانه‏ها در هیچ‏جا امکان‏پذیر نیست.</p>
<p><strong>شما در این خانه‏ها چه کمک‏های مشخصی به زنان آسیب‏دیده ارائه می‏دهید؟</strong></p>
<p>زنانی را که ما تحت حمایت خود قرار می‏دهیم، کسانی هستند که نه تنها مورد خشونت قرار گرفته‏اند. بلکه این خشونت تمام هم نشده است. یعنی کسی که آنان را مورد خشونت قرار داده است، در پی آنان است و می‏خواهد آن‏ها را به همان رابطه‏ی قبلی بازگرداند و دوباره مورد خشونت قرار دهد.</p>
<p>به این علت، معمولا زنانی به خانه‏های امن زنان پناه می‏آورند که می‏خواهند مخفی بشوند و به شدت هم تحت فشار روحی قرار دارند. چرا که دلایل مختلفی برای این گونه روابط وجود دارد. یکی از دلایل هم می‏تواند این باشد که این رابطه دوطرفه بوده و نوعی وابستگی حتی نسبت به خشونتی که به زن روا می‏شود، ایجاد کرده است.</p>
<p>در نتیجه برای زنانی که به این خانه‏ها می‏آیند، مهم‏ترین مساله در ابتدای ورودشان این است که به آن‏ها کمک شود تا دوباره خود را پیدا کنند و به خودشان متکی شوند. چون فرار به خانه‏های امن، آخرین راهی است که زن به آن روی می‏آورد. به این معنا که او راه‏های مختلفی را امتحان کرده تا به این راه حل رسیده است.</p>
<p>زنانی که به خانه‏های امن پناه می‏آورند، معمولا مدتی طولانی در یک رابطه‏ی خشونت‏بار زندگی کرده و اعتماد به نفس‏شان به شدت صدمه دیده است و کلا بسیار آسیب‏دیده هستند. در نتیجه، مهم‏ترین کار برای ما این است که ابتدا اعتماد به نفس این زنان را به آنان برگردانیم.</p>
<p><strong>آیا در این راستا، خدماتی مانند مشاوره‏ی حرفه‏ای به این زنان ارائه می‏دهید؟</strong></p>
<p>بله؛ کسانی که در خانه‏های امن زنان کار می‏کنند، همه مددکاران اجتماعی و تحصیل کرده‏ی این رشته هستند و یا روانشناسی خوانده‏اند. البته مواردی هم وجود دارد که ممکن است زن نیاز به روان‏درمانی داشته باشد و ما او را مستقیم پیش یک روانشناس بفرستیم.</p>
<p>ولی بیشتر مشاوره‏ی ما از نظر تنظیم روابط اجتماعی این زنان و بازگرداندن آنان به سلول اجتماعی‏ای است که در آن زندگی می‏کنند، اما ارتباط‏شان با آن قطع شده است. ما به زن کمک می‏کنیم که بتواند روابط اجتماعی‏اش را دوباره سامان بدهد و حلقه‏ی اجتماعی خود را پیدا کند.</p>
<p><strong>آیا خدمات حقوقی هم ارائه می‏دهید؟</strong></p>
<p>بله؛ بخش اصلی کار ما این است که مشخص کنیم این زنان از کجا و چه امکانات مالی‏ای می‏توانند استفاده کنند. یعنی یک بخش جدی کار ما، مشاوره‏ی حقوقی و پیدا کردن امکانات مختلف بر مبنای قوانین تأمین اجتماعی آلمان است.</p>
<p><strong>آیا تمام زنان ساکن خانه‏های امن، آسیب‏دیدگان خشونت‏های خانگی هستند؟ یا به عبارت دیگر، این خشونت عموما از سوی همسران این زنان نسبت به آنان اعمال شده یا موارد دیگری هم وجود دارد؟</strong></p>
<p>بیش از ۱۶ سال است که من در خانه‏های امن زنان کار می‏کنم و کم‏تر موردی را به خاطر دارم که غیر از خشونت‏های خانوادگی بوده باشد.</p>
<p>البته ممکن است این خشونت مستقیم از سوی همسر زن نباشد، بلکه خانواده‏ی همسر و یا حتی خانواده‏ی خود زن و پدر و یا برادر باشند که این خشونت را اعمال می‏کنند. اما به هرحال هیچ‏کدام بیگانه نیستند. اکثراً خشونت مرد است نسبت به زن در یک روابط متقابل میان آن دو.</p>
<p><strong>آیا مواردی هم وجود داشته که بعد از مدتی سکونت در خانه‏ی امن زنان، زن آسیب‏دیده بخواهد دوباره به سوی همسرش و یا افرادی که نسبت به او خشونت روا داشته‏اند، برگردد؟</strong></p>
<p>واقعیت این است که در رابطه‏ای خشونت‏بار قرار گرفتن، در هر فرد زمینه‏ی خاص خود را دارد و می‏تواند نوعی وابستگی به آن خشونت هم ایجاد کند. بر این اساس، مواردی هم وجود دارند که زن علی‏رغم خشونتی که نسبت به او اعمال می‏شود، به رابطه‏ی قبلی‏اش برمی‏گردد.</p>
<p>البته این نوع موارد قبلا بیشتر بودند. چرا که تا سال ۲۰۰۲ قوانین آلمان به این شکل بود که زنی که مورد خشونت قرار می‏گرفت، به پلیس مراجعه می‏کرد. حال یا همسایه‏ها و یا خود زن، پلیس را در جریان قرار می‏دادند و پلیس بعد از مراجعه به محل، زن و یا اگر بچه‏ای هم در خانه بود، زن و بچه‏ها را به خانه‏های امن زنان منتقل می‏کردند.</p>
<p>یعنی خود زن انتخاب نکرده بود که از این رابطه بیرون بیاید؛ بلکه در وضعیتی اضطراری قرار گرفته بود و در آن وضعیت، پلیس او را از خانه خارج کرده بود. مرد هم در خانه، با همه‏ی امکاناتی که آن خانه داشت، می‏ماند.</p>
<p>بعد از سال ۲۰۰۲ قوانین مربوط به حفاظت از قربانیان خشونت، به ویژه در رابطه با خشونت‏های خانوادگی بازتنظیم شد. بر مبنای قوانین جدید، وقتی پلیس مراجعه می‏کند، مرد و یا فردی را که خشونت روا داشته، از خانه بیرون می‏کند و قربانی که معمولا زن و بچه‏ها هستند، در خانه می‏مانند.</p>
<p>زن برگه‏ای هم در دست دارد که بر اساس آن، ۱۰ روز مهلت دارد تصمیم بگیرد چگونه می‏خواهد ادامه بدهد. آیا می‏خواهد مرد را دوباره به زندگی‏اش راه بدهد یا خیر. در این ۱۰ روز هم مرد حق ندارد به هیچ وجه به ۴۰متری آن خانه نزدیک شود و یا هیچ‏گونه تماس تلفنی‏ای با زن یا بچه‏ها برقرار کند تا این زن بتواند طی این ۱۰ روز در آرامش کامل فکر کند و تصمیم بگیرد.</p>
<p>از زمان اجرای این قانون به بعد، زنانی که به خانه‏ی زنان مراجعه می‏کنند، قبلاً تصمیم خود را گرفته‏اند. به همین خاطر، من به جز یکی دو مورد، دیگر ندیده‏ام که زن به رابطه‏ی خشونت‏بار برگشته باشد.</p>
<p><strong>آیا امکان کار داوطلبانه در مراکزی این‏چنینی وجود دارد؟</strong></p>
<p>بستگی به نوع و سیستم کار هرکدام از این خانه‏های امن دارد. مثلا خانه‏ی امنی که من در آن کار می‏کنم، «خانه‏های امن مستقل زنان» مربوط به پروژ‏ه‏‏ای به نام «زنان به زنان کمک می‏کنند» هستند. این خانه‏ها در سال‏ ۷۶ میلادی در آلمان پا گرفتند و زنان در شهرهای مختلف، با الهام از این برنامه، خانه‏های زنان را ایجاد کردند.</p>
<p>بخشی از خانه‏های متعلق به این پروژ‏ه «خانه‏های مستقل امن برای زنان» هستند که برنامه‏ها و اهداف خود را مستقلاً تنظیم می‏کنند و لزوماً همه یکسان و بر اساس یک برنامه پیش نمی‏روند.</p>
<p>در شهر کلن، ما دو خانه‏ی امن زنان داریم که هر دو با هم یک انجمن را تشکیل می‏دهند. این خانه‏ها، بر مبنای موضع سیاسی‏ای که دارند، نیروی کار داوطلبانه را نمی‏پذیرند. موضع حاکم بر این خانه‏ها این است که زنان همیشه بی‏مزد و مواجب به انجام کارهای اجتماعی پرداخته‏اند و ما دیگر اجازه نمی‏دهیم که کار در خانه‏های امن زنان هم برای شهرداری بی‏مزد و مواجب باشد.</p>
<p>البته ممکن است در شهرهای مختلف، نظر دیگری حاکم باشد و کار داوطلبانه را بپذیرند.</p>
<p><a href="http://www.zamaaneh.com/zanan/2010/04/post_74.html" class='spip_out' rel='external'>شکوفه منتظری / رادیو زمانه</a></p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=5723 by HTTrack Website Copier/3.x [XR&CO'2014], Sat, 17 May 2025 02:20:29 GMT -->
</html>

