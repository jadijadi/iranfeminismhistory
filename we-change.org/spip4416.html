<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=4848 by HTTrack Website Copier/3.x [XR&CO'2014], Sat, 17 May 2025 17:31:00 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 4848
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article4848</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">اعتراض گروه‌های ایرانی مدافع حقوق‌بشر به مجازات اعدام‌</h1>
				
				<!-- finde_surligneconditionnel-->

				<p><small>يكشنبه19 مهر 1388</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p><a href="http://www.dw-world.de/dw/article/0,,4780681,00.html?maca=per-standard_feed-per-641-xml" class='spip_out' rel='external'>دویچه ووله:</a> در روز جهانی مبارزه با مجازات اعدام، برخی گروه‌های ایرانی مدافع حقوق‌بشر با برگزاری مراسم و انتشار گزارش‌های متفاوت کوشیدند، افکار مردم ایران و جهان را متوجه نقض پیگیر حقوق‌بشر و اعدام هزاران نفر در جمهوری اسلامی کنند.</p>
<p>به مناسبت ۱۰ اکتبر، روز جهانی علیه مجازات اعدام، مراسمی از سوی برخی از گروه‌ها و جمعیت‌های ایرانی در آلمان برگزار شد. در پایتخت آلمان، "شبکه جوانان ایرانی در برلین" با دعوت از پرفسور پیام اخوان، استاد حقوق از دانشگاه مونترال کانادا، خانم شادی صدر، روزنامه نگار و فعال حقوق زنان، منیره برادران، نویسنده و فعال حقوق بشر، و روت یونتر، کارشناس امور ایران از سازمان عفو بین‌الملل آلمان، درباره جنایت علیه بشریت در ایران به بحث و گفت‌وگو پرداختند.</p>
<p>در کلن نیز "جمعیت دفاع از زندانیان سیاسی ایران" در «اعتراض به اعدام صدها تن در خیابان‌ها و در زندان‌های جمهوری اسلامی در ماه‌های گذشته و برای نجات صدها محکوم به اعدام» مراسمی را در این شهر برگزار کرد. در این مراسم که در هوای بارانی برپا شد، تعداد قابل توجه‌ای از ایرانیان در آن شرکت داشتند. گردهمایان با روشن کردن شمع یاد تمام جانبختگان حوادث اخیر را گرامی داشتند. در این مراسم همچنین یکی از زنان زندانی سیاسی پیشین نیز سخنانی ایراد کرد.</p>
<p>در بخشی از اطلاعیه "جمعیت دفاع از زندانیان سیاسی ایران در کلن" آمده است، درحالی‌که تعداد کشورهایی که مجازات اعدام در آنها لغو شده، در سی سال گذشته فزونی یافته، ایران همچنان یکی از کشورهایی است، که بیشترین میزان اجرای احکام اعدام را داراست.</p>
<p><strong>جنبش لغو مجازات اعدام رو به گسترش است</strong></p>
<p>بهرام بیگدلی، یکی از فعالان حقوق بشر در کلن، در گفت‌وگویی با دویچه‌وله بر ضرورت پشتیبانی از جنبش لغو مجازات اعدام اشاره کرد. وی با مقایسه میان شرایط سی سال پیش و وضعیت کنونی در ایران گفت، آگاهی روشنفکران، هنرمندان و برخی از اقشار مردم در پیوند با دفاع از حقوق بشر گسترش یافته و بسیاری از آنان آشکارا مخالف مجازات اعدام هستند. این فعال حقوق بشر به ویژه به اعتراض‌های وسیع به اجرای حکم اعدام در مورد کودکان و نوجوانان در ایران اشاره کرد.</p>
<p>بیگدلی ابراز امیدواری کرد که لغو مجازات اعدام بتواند بدل به یکی از خواست‌‌های جنبش اعتراضی کنونی در ایران شود. وی تلاش فعالان و حقوقدانان برای دفاع از حقوق زندانیان و مخالفت با احکام اعدام در جمهوری اسلامی را نشانه بلوغ فکری در کشور دانست.</p>
<p>به نظر این فعال حقوق بشر، کشورهای خارجی در وهله‌ی نخست در پی منافع اقتصادی و امنیتی خود بوده و بدین دلیل مناقشه اتمی با ایران برای این کشورها از اولویت برخوردار است. بیگدلی معتقد است حتا در مورد بیطرفی سازمان ملل در اینباره نیز باید تردید داشت، زیرا بسیاری از کشورهای عضو، خود ناقض حقوق بشر هستند و تمایلی برای لغو مجازات اعدام نشان نمی‌دهند.</p>
<p>در خصوص چگونگی لغو مجازات اعدام در کشورهای اسلامی نیز بیگدلی گفت که عدم اجرا یا لغو مجازات اعدام در کشورهای همسایه، از جمله ترکیه، ازبکستان و تاجیکستان، نشان می‌دهد که پیشرفت‌هایی در این زمینه بدست آمده، اما راه ‌حل واقعی جدایی دین از حکومت است؛ باید در جهت لغو احکام شرعی گام برداشت. بیگدلی گفت ایران در هشتاد سال پیش نیز پیشقراول لغو مجازات اعدام در مورد کودکان بوده است.</p>
<p><strong>از کشتار ۶۷ تا سرکوب جنبش ۸۸</strong></p>
<p>در شهر آخن نیز "کانون ره‌آورد" برای اعتراض به نقض حقوق بشر در روز یک‌شنبه (۱۱ اکتبر) مراسمی را با عنوان "کشتار ۶۷، سرکوب ۸۸ " برگزار خواهد کرد. در اطلاعیه "کانون ره‌آورد" آمده است: «تلاش ما بر آن است که از کشتار سال ۶۷ نقبی به رويدادها و حوادث پس از دهمين دوره انتخابات رياست جمهوری در ايران بزنيم و از اين راه به چگونگی نقض مداوم حقوق بشر در ايران بپردازيم.»</p>
<p>در این مراسم، عبدالکريم لاهيجی، حقوقدان و نایب رئيس فدراسيون جوامع حقوق بشر، رضا کاظم زاده، روانشناس بالينی در مرکز روان‌درمانی قربانيان شکنجه در بروکسل، و مهدی اصلانی، زندانی سياسی دهه شصت و از بازماندگان کشتار ۶۷، شرکت دارند. اصلانی اخيرا کتاب خاطرات زندان خود را با نام «کلاغ و گل سرخ» منتشر کرده است.</p>
<p>"جمعیت پشتیبانی از جنبش دمکراسی‌خواهی مردم ایران در برلین" نیز با صدور اطلاعیه‌ای روز جهانی علیه مجازات اعدام را گرامی داشته است. در بخشی از این اعلامیه آمده است:«اعدام پدیده ای است که در نظام جمهوری اسلامی با شدت بیشتری رواج پیدا کرده است، پدیده ای که از بدو به قدرت رسیدن جمهوری اسلامی، توسط سران نظام سازماندهی و در قوانین آن تثبیت شده و به اجرا درآمده است. و متاسفانه اعدام های دسته جمعی واعدام جوانان، علیرغم تمامی مخالفت های نیروهای ترقی خواه ایرانی و بین المللی، پدیده نادری نمی باشد. جمهوری اسلامی در آخرین اقدام خود، با بیشرمی تمام در آستانه ۱۰ اکتبر، برای ۷ نفر از هموطنان عرب زبان‌مان حکم اعدام صادر کرده است.»</p>
<p><strong>"پیشتازی در اجرای احکام مرگ"</strong></p>
<p>"بنیاد عبدالرحمان برومند" که بنیادی است برای جمع‌آوری اسناد مربوط به نقض حقوق بشر در ایران، در گزارشی ضمن پشتیبانی از لغو حکم اعدام در ایران می‌نویسد: «در حالی‌که مجازات اعدام و یا دست‌کم تعلیق آن در جهان، رشد چشمگیری در سالهای اخیر داشته است، جمهوری اسلامی ایران به همراه چین، همچنان "پیشتاز" اجرای احکام مرگ در جهان است! نظام قضایی جمهوری اسلامی که بر اساس احکام شرع بنیاد نهاده شده است، برای قتل عمد، سرقت مسلحانه، تجاوز جنسی، اقدام علیه امنیت نظام حکومتی، زنای محصنه، فحشا، و جرایم مربوط به مواد مخدر (۳۰ گرم هروئین و ۵ کیلوگرم تریاک) حکم اعدام صادر می‌کند.»</p>
<p>انجمن پژوهشگران ایران" نیز با انتشار بیانیه‌ای به مناسبت روز جهانی لغو مجازات اعدام به وضعیت کودکان و نوجوانان در جمهوری اسلامی پرداخته است. اطلاعیه با بر شمردن مشکلات کودکان و نوجوانان در ایران می‌نویسد:«جمهوری اسلامی در سال ۱۹۹۴ کنوانسیون حقوق کودک را امضاء نمود و به یکی از حمایت کنندگان فعال آن نیز درآمد، ولی از آنجائیکه در جمهوری اسلامی هیچ ارزش و احترامی در رابطه با حقوق انسان ها وجود ندارد، می توان عضو فعال کنوانسیون حقوق کودک بود و در کمتر از ۱۰سال نزدیک به ۵۰ نفر کودک و نوجوان کمتر از ۱۸ سال را به چوبه دار سپرد و بیشتر از صد و چند نفر دیگرشان را در انتظار اعدام نگاه داشت.»</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=4848 by HTTrack Website Copier/3.x [XR&CO'2014], Sat, 17 May 2025 17:31:00 GMT -->
</html>

