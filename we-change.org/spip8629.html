<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=10750 by HTTrack Website Copier/3.x [XR&CO'2014], Fri, 16 May 2025 23:48:27 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 10750
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article10750</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">پدر مریم شفیع پور: بازجوی پرونده غرض ورزی کرده؛ از دادگاه تنها تبرئه و آزادی دخترم را انتظار داریم</h1>
				
				<!-- finde_surligneconditionnel-->

				<p><small>سه شنبه30 مهر 1392</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>کلمه: پدر زندانی سیاسی مریم شفیع پور در آستانه دادگاه فرزند خود گفت: دوره طولانی حضور در جبهه ها انتظار این را نداشتیم که در آینده با چنین برخوردهایی با دخترم مواجه شویم. ما در جبهه ها جنگیدیم تا شاهد چنین رفتاری در کشورمان نباشیم.<br class='autobr' />
محمود شفیع پور در گفتگو با خبرنگار کلمه، در حالی که فردا دوشنبه دخترش در دادگاه قاضی صلواتی به اتهام ارتباط با خانواده زندانیان سیاسی محاکمه می شود، افزود: پس از حدود سه ماه که از بازداشت مریم می گذرد و با توجه به اینکه در پرونده او هیچ شواهدی مبتنی بر اتهام های وارده وجود ندارد، تنها انتظارم تبرئه و آزادی فوری دخترم است.</p>
<p>مریم شفیع پور، فعال دانشجویی و عضو کمیته زنان ستاد دانشجویی ستاد انتخاباتی مهدی کروبی در روز ۵ مرداد ماه امسال پس از احضار به بازپرسی به دادسرای شماره ۲ شهید مقدس اوین به زندان اوین منتقل شد. پس از این انتقال، ماموران به منزل او مراجعه و برخی از وسایل شخصی وی را ضبط کردند. وی پس از بازداشت مدت ۶۴ روز را در سلولهای انفرادی بند ۲۰۹ به سر برد و پس از دوره ای طولانی از بازداشت در بند امنیتی ۲۰۹ که زیر نظر وزارت اطلاعات است، از سه هفته پیش به بند عمومی زندان اوین منتقل شد.</p>
<p>چنین روند سخت گیرانه ای در بازداشت و پیگیری پرونده این فعال دانشجویی، خانواده وی را دچار نگرانی کرده است، چرا که اغلب در زمان اوج اعتراض های جنبش سبز چنین برخوردهایی از سوی نهادهای امنیتی و قضائی صورت می گرفت.</p>
<p><strong> پس از روی کار آمدن دولت تدبیر و امید، انتظار تغییر رویه ها را داشتیم</strong></p>
<p>پدر وی در ادامه این گفتگو اظهار داشت: وکیل پرونده، آقای داودی پس از پی گیری های فراوان توانست پرونده را مطالعه کند و آنچه مشخص است اینکه هیچ سند و مدرکی که اتهامات وارده به مریم را تایید کند، در پرونده وجود ندارد.</p>
<p>وی تاکید کرد: نوع پرونده سازی، اتهامات وارده و برخوردی که با مریم شده دقیقا شبیه رفتار نیروهای امنیتی در سال ۸۸ است و گویی این پرونده از آن سال جا مانده باشد که این گونه برخورد می کنند. این در حالی است که پس از روی کار آمدن دولت تدبیر و امید، انتظار تغییر رویه ها و بهبود اوضاع امنیتی را داشتیم.</p>
<p>محمود شفیع پور ادامه داد: دیگر اتهام وارده به مریم ارتباط با خانواده آقای مهدی کروبی است که وی آن را تکذیب کرده و اظهار داشته که او عضو ستاد زنان آقای کروبی در انتخابات سال ۸۸ بوده و پس از مدتی هم که آقای کروبی در حصر بودند و در نتیجه ارتباطی میسر نبوده است. پیش از آن هم آقای کروبی یا کاندیدای انتخاباتی مورد تایید شورای نگهبان در انتخابات بوده و یا پیش از حصر هم با فرض ارتباط برخی افراد، چنین موضوعی جرم محسوب نمی شود.</p>
<p>وی درباره تبدیل قرار بازداشت به وثیقه مریم شفیع پور گفت: ما از ابتدا دنبال این مساله بودیم و پس از بازجویی ها انتظار این را داشتیم که وی بلافاصله تا زمان دادگاه و صدور حکم قطعی از زندان آزاد شود، اما متاسفانه باید گفت بازجویی که قبلا در جریان بازداشت تعدادی از روزنامه نگاران در محل دفتر روزنامه اعتماد، مریم را تهدید کرده بود که پرونده اش را به جریان می اندازد، بازجوی پرونده او شده و او این پرونده را بسیار مغرضانه به پیش برده است.</p>
<p>این رزمنده سال های دفاع مقدس که سابقه ۵ سال حضور در جبهه را دارد با توجه به سوالات و ابهامات زیادی که درباره سخت گیری برخورد با مریم به وجود آمده، تاکید کرد که بازجوی پرونده با برخورد مغرضانه ای که داشته و نوع پرونده سازی که صورت گرفته نشان داد که در این بازداشت برخورد شخصی نقش بسزایی داشته است.</p>
<p>پدر مریم شفیع پور در خاتمه گفت: امیدواریم فردا در جلسه دادگاه با توجه به مفاد پرونده و برخورد مغرضانه بازجو با دخترم، شاهد دادگاهی عادلانه باشیم و بلافاصله حکم تبرئه و آزادی مریم صادر شود.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=10750 by HTTrack Website Copier/3.x [XR&CO'2014], Fri, 16 May 2025 23:48:27 GMT -->
</html>

