<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=4481 by HTTrack Website Copier/3.x [XR&CO'2014], Sat, 17 May 2025 17:11:30 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 4481
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article4481</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">۴۰ ضربه شلاق به جرم پوشیدن شلوار</h1>
				
				<!-- finde_surligneconditionnel-->

				<p><small>دو شنبه19 مرداد 1388</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>دویچه وله - لوبنا حسین، خبرنگار سودانی، روز چهارشنبه در جایگاه متهمان دادگاهی در پایتخت سودان قرار گرفت. او به خاطر پوشیدن شلوار به «نقض عفت عمومی» متهم شده است. مجازات احتمالی او ۴۰ ضربه شلاق خواهد بود.</p>
<p>مسئله‌‌ی لوبنا احمد الحسین، از خبرنگاران سودان، تنها آزادی پوشش شلوار نیست، بلکه رفتاری است که در جامعه‌ی سودان با زنان این کشور می‌شود.</p>
<p>لوبنا حسین قصد دارد با طرح مشکل خود در دادگاه یکی از مواد مشاجره‌برانگیز قانون «امنیت ملی» را به چالش بکشد.</p>
<p>زنان سودانی مطابق قانون شریعت که در شمال این کشور اجرا می‌شود، حق ندارند در ملاء عام شلوار بپوشند.</p>
<p>حدود یک ماه پیش، در ۱۳ ژوئيه، لوبنا حسین و ۱۲ زن دیگر در یکی از رستوران‌های معروف خارطوم به دلیل پوشیدن شلوار توسط پلیس دستگیر شدند.</p>
<p>۱۰ تن از زنان دستگیر شده اتهام خود یعنی پوشش «نانجیبانه» را پذیرفته و پس از تحمل ۱۰ ضربه شلاق و جریمه‌ی نقدی معادل ۷۰ یورو آزاد شدند.</p>
<p>اما سه زن دیگر، از جمله لوبنا حسین، مقاومت کرده و به دادگاه مراجعه کردند.</p>
<p>لوبنا حسین به طور موقت از شغل خود در دفتر مطبوعاتی سازمان ملل در سودان، دست کشید تا در دادگاه نه به عنوان کارمند این سازمان که از مصونیت برخوردار است بلکه به عنوان یک شهروند سودانی ایستاده و از حق خود دفاع کند.</p>
<p>لوبنا حسین در دادگاه نیز همان شلواری را به تن داشت که به هنگام دستگیری پوشیده بود. همزمان با آغاز جلسه‌ی محاکمه‌ی او ده‌ها زن در برابر دادگاه دست به تظاهرات زدند.</p>
<p>«اسلام زنان را از پوشیدن شلوار منع نکرده است.»</p>
<p>لوبنا می‌گوید: «اسلام زنان را از پوشیدن شلوار منع نکرده است.» به گفته‌‌ی او، اینجا موضوع بر سر مذهب نیست، بلکه موضوع بر سر رفتاری است که در اجتماع با زنان می‌شود. او قصد دارد این موضوع را تا بالاترین سطوح قضایی سودان، یعنی تا دادگاه قانون اساسی این کشور، پیگیری کند.</p>
<p>لوبنا حسین از ارتباط‌های خود به عنوان یک خبرنگار و سخنگوی سازمان ملل برای اطلاع‌رسانی در مورد این مسئله در سطح جهان استفاده کرد. او از طریق ایمیل صدها ناظر بین‌المللی را به سودان دعوت کرد تا در صورت محکوم شدن شاهد اجرای حکم او باشند، یعنی ۴۰ ضربه شلاق.</p>
<p>لوبنا «قهرمان» زنان سودانی شد</p>
<p>اقدامات لوبنا باعث شد که تنها در عرض چند روز جهان از مسئله‌ی او آگاه شود. در میان زنان سودانی نیز، از جمله زنان مسلمان، از او به عنوان قهرمان یاد می‌شود.</p>
<p>مدت‌ها است که زنان سودانی، بخصوص زنان جوان، با نوع پوشش خود سبب خشم مقامات مسئول می‌شوند. آنها دامن‌های بلند و بلوزهایی با آستین بلند به تن دارند، اما لباس‌هایشان گاهی نازک است یا در ترکیب و رنگ آنها زیبایی نمود ویژه‌ای دارد.</p>
<p>زنان آفریقایی جنوب سودان، که اغلب مسیحی‌اند یا به آیین‌های قومی تعلق دارند، آزادند که  در خارطوم و شمال سودان از مقررات پوشش اسلامی پیروی نکنند. آنها مجازند که شلوار بپوشند یا دامن‌ها‌یی تا زانو و بلوزهایی با آستین کوتاه به تن کنند. خیلی از زن‌های مسلمان هم با وجود داشتن روسری موهایشان پیدا است و پوشش اسلامی را به طور کامل رعایت نمی‌کنند.</p>
<p>سودان از زمان کودتای عمر حسن البشیر، رئيس‌جمهور فعلی، که با حمایت اسلام‌گراها در سال ۱۹۸۹ انجام شد، تعبیری سخت‌گیرانه از دین اسلام را مبنای قوانین خود قرار داد. اما دولت البشیر که جنگ علیه مردم در منطقه‌ی دارفور و مهر حمایت از تروریست‌های بین‌المللی را در تاریخ خود دارد، در سال‌های اخیر تلاش داشت که در عرصه‌ی بین‌المللی وجهه‌ی بهتری از خود ارائه کند تا کمتر با انتقاد روبرو شود.</p>
<p>با وجود این، از ۵ ماه پیش که پیش دادگاه بین‌المللی لاهه به اتهام ارتکاب جنایت‌های جنگی در دارفور حکم دستگیری البشیر را صادر کرد، دولت دیگر به قضاوت‌های بین‌المللی اعتنای چندانی نشان نمی‌دهد.</p>
<p>لوبنا حسین در زندگی شغلی خود به عنوان خبرنگار بارها در برابر دولت سودان قرار گرفت. او بارها از نبود آزادی‌های کافی در عرصه‌ی سیاسی و اجتماعی و جنگ دارفور انتقاد کرد. لوبنا حسین در دوران دانشجویی نیز به خاطر نگاه انتقادی خود دستگیر شد.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=4481 by HTTrack Website Copier/3.x [XR&CO'2014], Sat, 17 May 2025 17:11:30 GMT -->
</html>

