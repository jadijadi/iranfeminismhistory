<html xmlns="http://www.w3.org/1999/xhtml">

<!-- Mirrored from we-change.org/spip.php?article4759 by HTTrack Website Copier/3.x [XR&CO'2014], Sat, 17 May 2025 17:09:47 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>گزارش ماهانه فعالین ایرانی دفاع از حقوق بشر در اروپا و آمریکای شمالی در مورد نقض گسترده، مستمر و برنامه ریزی شده حقوق بشر در ايران / (شهریور 1388) - تغییر برای برابری</title>
	<meta name="description" content="تغییر برای برابری: فعالين ايرانی دفاع از حقوق بشر در اروپا و آمريکای شمالی گزارش ماهانه خود در مورد نقض گسترده، مستمر و برنامه ریزی شده ی حقوق بشر در ایران را منتشر (...)" />

<meta http-equiv="Content-Type" content="text/html; charset=utf-8" />
<link rel="alternate" type="application/rss+xml" title="تغییر برای برابری" href="http://feeds.feedburner.com/we-change" />
<style type="text/css" >
.body
{
	margin-top:0px;
};
.spip_logos {
	margin: 6px;
	border: none;
}
</style>
<script type="text/javascript">
<!--
function MM_swapImgRestore() { //v3.0
  var i,x,a=document.MM_sr; for(i=0;a&&i<a.length&&(x=a[i])&&x.oSrc;i++) x.src=x.oSrc;
}
function MM_preloadImages() { //v3.0
  var d=document; if(d.images){ if(!d.MM_p) d.MM_p=new Array();
    var i,j=d.MM_p.length,a=MM_preloadImages.arguments; for(i=0; i<a.length; i++)
    if (a[i].indexOf("#")!=0){ d.MM_p[j]=new Image; d.MM_p[j++].src=a[i];}}
}

function MM_findObj(n, d) { //v4.01
  var p,i,x;  if(!d) d=document; if((p=n.indexOf("?"))>0&&parent.frames.length) {
    d=parent.frames[n.substring(p+1)].document; n=n.substring(0,p);}
  if(!(x=d[n])&&d.all) x=d.all[n]; for (i=0;!x&&i<d.forms.length;i++) x=d.forms[i][n];
  for(i=0;!x&&d.layers&&i<d.layers.length;i++) x=MM_findObj(n,d.layers[i].document);
  if(!x && d.getElementById) x=d.getElementById(n); return x;
}

function MM_swapImage() { //v3.0
  var i,j=0,x,a=MM_swapImage.arguments; document.MM_sr=new Array; for(i=0;i<(a.length-2);i+=3)
   if ((x=MM_findObj(a[i]))!=null){document.MM_sr[j++]=x; if(!x.oSrc) x.oSrc=x.src; x.src=a[i+2];}
}
//-->
</script>

<link href="css/main_style.css" rel="stylesheet" type="text/css" />

<script src="Scripts/AC_RunActiveContent.html" type="text/javascript"></script>
<style type="text/css">
<!--
.style3 {font-size: 14px}
body {
	background-color: #FFFFFF;
}
-->
</style>
</head>

<body onload="MM_preloadImages('img/kampionChist_mouseover.html')">
 <center >
<table width="780" border="0" align="center"  cellpadding="0" cellspacing="0">
  <tr>
    <td colspan="3" bgcolor="#5acfe3" height="100"  align="left">
	
<center><script type="text/javascript">
AC_FL_RunContent( 'codebase','http://download.macromedia.com/pub/shockwave/cabs/flash/swflash.cab#version=9,0,28,0','width','650','height','98','src','css/banner','quality','high','pluginspage','http://www.adobe.com/shockwave/download/download.cgi?P1_Prod_Version=ShockwaveFlash','movie','css/banner_new' ); //end AC code
</script><noscript><object classid="clsid:D27CDB6E-AE6D-11cf-96B8-444553540000" codebase="http://download.macromedia.com/pub/shockwave/cabs/flash/swflash.cab#version=9,0,28,0" width="650" height="98">
      <param name="movie" value="css/banner_new.swf" />
      <param name="quality" value="high" />
      <embed src="css/banner_new.swf" quality="high" pluginspage="http://www.adobe.com/shockwave/download/download.cgi?P1_Prod_Version=ShockwaveFlash" type="application/x-shockwave-flash" width="670" height="98"></embed>
    </object></noscript>
<p>&nbsp;<a href="index.html"><img src="img/newbanner.jpg" border="0" /></a></p></center>
   

	</td>
 </tr>
  <tr>
    <td colspan="3" height="1"></td>
  </tr>
  <tr>
    <td colspan="3" >
    <table width="100%" height="100%" border="0" dir="rtl" cellpadding="0" cellspacing="0" bgcolor="#5ACFE3">
      <tr>
         <td align="center"><a href="index.html">خانه</a></td>
         <td  align="center"><a href="spipa148.html?article2306">تماس با ما</a></td>
         <td   align="center"><a href="spip2c51.html?rubrique52">کتابخانه</a></td>
         <td  align="center"><a href="spipccbc.html?page=site">سایت‌های حامی</a></td>
         <td   align="center"><a href="spipe694.html?rubrique64">گالری</a></td>
	 <td  align="center"><a href="spip7ced.html?rubrique58">کمپین در بند</a></td>
         <td   align="center"><a href="spipdb1a.html?page=plan">آرشیو</a></td>
	 <td   align="center"><a href="english/index.html">English</a></td>
       </tr>
    </table></td>
  </tr>
  <tr>
    <td colspan="3" height="1"> </td>
  </tr>
  <tr>
    <td   valign="top">
    <table  width="100%" border="0" cellpadding="0" cellspacing="0">
        <tr>
          <td  width="1"></td>
          <td ><table width="100%" height="100%" border="1"  cellpadding="0" cellspacing="0" name="Khabarha">

            <tr>
              <td colspan="3" height="1"></td>
              </tr>
            <tr>
              <td colspan="3" bgcolor="#FFFFFF" class="body_text"><p>
                    <p class="content-nav" style="text-align: right; direction: rtl;">
	<a href="index.html">پذيرش </a> &gt; <a href="spipa647.html?rubrique19">اخبار</a> &gt; گزارش ماهانه فعالین ایرانی  دفاع از حقوق بشر در اروپا و آمریکای شمالی در مورد نقض&nbsp;(...)
		     </p>



			
			<p><img src="img/img-login-bullet.gif" width="9" height="8" /> </p>
			  <p>
<b><img src="img/img-title-bullet2.gif" width="22" height="13" /><a href="spip414f-2.html?article4759" class="title1">گزارش ماهانه فعالین ایرانی  دفاع از حقوق بشر در اروپا و آمریکای شمالی در مورد نقض گسترده، مستمر و برنامه ریزی شده حقوق بشر در ايران / (شهریور 1388)</a></b>
			<p  style="text-align: right; direction: rtl;">3 مهر 1388 -  - <a href="spip54f3-2.html?page=print&amp;id_article=4759">نسخه قابل چاپ</a></p>
			</p>
			<p></p><p dir="rtl" align="justify">
			<p>تغییر برای برابری: فعالين ايرانی دفاع از حقوق بشر در اروپا و آمريکای شمالی گزارش ماهانه خود در مورد نقض گسترده، مستمر و برنامه ریزی شده ی حقوق بشر در ایران را منتشر کردند. این گزارش در پی می آید:</p>
<p>نهادهای مدافع حقوق بشر !</p>
<p>ايرانيان مدافع حقوق بشر !</p>
<p>در اين گزارش بخش بسيار کوچکی از موارد نقض حقوق بشر در ايران را که توسط اين شبکه گرد آوری شده است به اطلاع می رسانيم:</p>
<p>با عرض پوزش بخشی از گزارش این ماه به علت مشکلات فنی پاک شده و قابل دسترس نیست.</p>
<p>اخبار مربوط به شهدای اعتراضات مردمی پس از اعلام نتایج انتخابات ریاست جمهوری:</p>
<p>به دلیل تقلبات گسترده  و سازماندهی شده در انتخابات ریاست جمهوری، مردم ایران در شهرهای مختلف اقدام به راهپیمایی و تظاهرات نمودند، اما اعتراضات آرام و مسالمت آمیز مردم توسط بسیج ، نیروی انتظامی ، سپاه پاسداران و ماموران امنیتی لباس شخصی به خاک و خون کشیده شد. سانسور شدید ، حاکم شدن فضای امنیتی، دستگیر کردن روزنامه نگاران ، دانشجویان ، وبلاگ نویسان ، فعالان حقوق بشر ، هک کردن و فیلتر نمودن سایتهای خبری ، قطع کردن ارسال پیامک، ایجاد اختلال در تلفن های همراه، محدود کردن و اخراج خبرنگاران خبرگزاریهای بین المللی باعث شده تا آمار دقیقی از کشته ها ،  مجروحین و بازداشت شدگان اعتراضات مردمی در دست نباشد. برای نمونه در رابطه با شهدا ، مهدی محمودیان روزنامه نگار و عضو کمیته پیگیری بازداشتهای خود سرانه اعلام کرد: تا به امروز اطلاعات کاملا مستند مربوط به کشته شدن 85 نفر را داریم . دکتر علیرضا بهشتی سخنگوی کمیته پیگیری امور زندانیان و جانباختگان حوادث پس از انتخابات گفت: فهرستی 72 نفره از جان باختگان توسط این کمیته گردآوری شده است. مرتضی الویری نماینده مهدی کروبی در کمیته پیگیری امور زندانیان و جانباختگان حوادث پس از انتخابات گفت: ترانه موسوی یکی از جان باختگان است و آنچه در برنامه شبکه 2 و سایر رسانه ها در مورد زنده بودن وی پخش شد ، بی اساس است . وی ادامه داد: ما هفت اسم داریم که مفقود هستند چون اسامی این هفت نفر نه در بین زندانیان وجود دارد و نه با خانواده هایشان  تماس گرفته اند و نه اسمشان در بین کشته شدگان است . بهشت زهرا و سرد خانه ها هم اطلاعی از آنها ندارند .</p>
<p>کشتار مردم معترض توسط نیروهای امنیتی بر اثر تیراندازی و شکنجه در زندانها:</p>
<p>1 ـ دکتر کاظم جلالی سخنگوی کمیته ویژه مجلس در مورد پیگیری بازداشت شدگان پس از ملاقات با مهدی کروبی اعلام کرد: کروبی تاکید کرده است، 4 نفر مایل به دادن شهادت در خصوص تعرض به خود هستند، اما احساس امنیت نمی کنند. (مهر 2/6/88)</p>
<p>2 ـ یکی از اعضا کمیته ویژه مجلس برای بررسی حوادث پس از انتخابات تصریح کرد: " تجاوز با باتوم و شیشه نوشابه به برخی از بازداشتی های حوادث بعد از انتخابات برای ما محرز شده است" وی تاکید کرد: " اطلاعات و مستندات موثق از تجاوز عوامل بازداشتگاهها به بازداشت شدگان نداریم ، اما تفاوت چندانی هم در اصل ماجرا نمی کند.(پارلمان نیوز 4/6/88)</p>
<p>3 ـ محمد جواد پرنداخ 23 ساله دانشجوی مقطع کارشناسی ارشد رشته پتروشیمی دانشگاه اصفهان پس از شرکت در تجمعات دانشجویان دانشگاه اصفهان در اعتراض به نتایج دهمین دوره انتخابات ریاست جمهوری به منزل خود در گیلان غرب باز می گردد. پس از چند روز به اداره اطلاعات احضار و با قرار وثیقه 30 میلیون تومانی تا زمان بازگشت به اصفهان و مراجعه به اداره اطلاعات این شهر مکلف می شود. محمدجواد پرنداخ در وقت مقرر شده، طی دو روز متوالی در اداره اطلاعات اصفهان مورد بازجوئی قرار می گیرد. روز سوم قرار بوده به اداره اطلاعات و دادگاه مراجعه کند. اما حوالی ظهر جسد وی در زیر یکی از پلهای شهر اصفهان یافت می شود. پزشکی قانونی علت مرگ این دانشجو را برخورد جسمی سخت به جمجمه عنوان کرده است. نیروهای امنیتی به خانواده این شهید گفته اند که دلیل مرگ فرزندشان را سانحه رانندگی عنوان کنند.</p>
<p>(سازمان دفاع از حقوق بشر کردستان 6/6/88)</p>
<p>4 ـ دکتر محمد علی نجفی و معصومه ابتکار از اعضای شورای شهر تهران با خانواده اشکان سهرابی 20 ساله دانشجوی رشته آی تی دانشگاه آزاد قزوین که در روز 30 خرداد بر اثر تیر اندازی ماموران امنیتی کشته شده ، ملاقات کردند. خبرنگاران تلویزیون دولتی ایران برای مصاحبه به منزل این شهید رفته اند تا ماجرا را جور دیگری جلوه دهند و البته آنها حاضر به چنین کاری نشده اند. ماموران امنیتی بستگان و فامیل شرکت کننده در مراسم چهلم اشکان  را مورد ضرب و شتم قرار دادند و حتی مادر بزرگ این شهید در امان نمانده است. نیروهای امنیتی مزار شهید اشکان را به آتش کشیده اند . (ابتکار سبز 7/6/88)</p>
<p>5 ـ مرتضی الویری عضو کمیته بازداشت شدگان پس از حوادث انتخابات گفت: رئیس مجلس شورای اسلامی، رئیس قوه قضائیه و دادستان تهران حاضر به ملاقات با این کمیته نشدند. مقامات اعلام کرده اند: این کمیته را به رسمیت نمی شناسند. وی افزود: درها به روی ما بسته است، در مورد دیدار با زندانیان دست ما کاملا بسته است. ما 69 نفر از کسانی که جان شان را از دست داده اند شناسایی کردیم و اسامی  آنها را در اختیار کمیسیون ویژه مجلس گذاشتیم . الویری اعلام کرد: ترانه موسوی یکی از جان باختگان است و آنچه در برنامه شبکه 2 و سایر رسانه ها در مورد زنده بودن وی پخش شد ، بی اساس است . وی ادامه داد: ما هفت اسم داریم که مفقود هستند چون اسامی این هفت نفر نه در بین زندانیان وجود دارد و نه با خانواده هایشان  تماس گرفته اند و نه اسمشان در بین کشته شدگان است . بهشت زهرا و سرد خانه ها هم اطلاعی از آنها ندارند . (اعتماد ملی 8/6/88 )</p>
<p>6 ـ پزشک قانونی کشور اعلام کرد: مرگ محسن روح الامینی ناشی از استرس های فیزیکی، شرایط بد نگهداری، ضربات متعدد و نیز اصابت جسم سخت به سر و بدن عنوان شده و قویا ابتلای آن مرحوم و فوت  به علت بیماری و مننژیت نفی شده است . یک منبع آگاه گفت: کمیسیون پزشکی قانونی کشور در تاریخ 25 مرداد نتیجه نهایی و نظریه رسمی خود درباره علت فوت محسن روح الامینی را به مراجع قانونی و طرفین ذیربط ارائه نموده است . لازم به یادآوری است که این دانشجوی دانشگاه تهران در بازداشتگاه کهریزک بر اثر شکنجه کشته شد.(مهر 9/6/88)</p>
<p>7 ـ مهدی محمودیان روزنامه نگار و عضو کمیته پیگیری بازداشتهای خود سرانه اعلام کرد: تا به امروز اطلاعات کاملا مستند مربوط به کشته شدن 85 نفر را داریم . ما با 35 خانواده دیدار داشتیم و خبر های دقیق  با نام و جزئیات کشته شدگان را دریافت کرده ایم. خبر مربوط به گورهای بدون نام در بهشت زهرا افکار عمومی را حساس کرد. اعلام این خبر موجب شد که ما با 15 خانواده دیگر تماس پیدا کنیم و بعد روشن شد که عزیزان آنها کشته شده اند . کشته شدن یک مادر و پسر از جمله خبرهای تازه ماست. وی افزود :در اوج سرکوبها هر کس را که توانستند علیه مردم مسلح کردند خود فرمانده سپاه رسما اعلام کرد که غیر سپاه و بسیج مردمی که احساس تکلیف کرده بودند وارد ماجرا شدند. واقعیت این است که حتی برخی از هیئت های مذهبی هم برای سرکوب مردم دسته کم مسلح به چوب و چماق شدند. در همین کهریزک 3 نهاد مستقل از یکدیگر در حال شکنجه متهمان بوده اند. در پاسارگاد  هم همینطور. ما از بازداشتگاههای خبر داریم که در اصل دفتر و یا خانه بوده اند از آنها برای نگهداری بازجویی و شکنجه استفاده کرده اند در بهشت زهرا هم همینطور بوده است هر نهادی برای خودش جنازه ها را آورده داده و طبق سلیقه خودش دفن کرده عده ای باجواز ، عده ای بدون جواز ، عده ای با هویت و عده ای بدون هویت دفن شده اند .(دویچه وله 10/6/88 )</p>
<p>8 ـ دکتر علیرضا بهشتی سخنگوی کمیته پیگیری امور زندانیان و جانباختگان حوادث پس از انتخابات، از اضافه شدن سه جانباخته دیگر به لیست 69 نفره این کمیته خبر داد. وی افزود: هنوز خانواده شهدائی هستند که بدلیل جو حاکم بر جامعه به این کمیته مراجعه نکرده اند. (کلمه 11/6/88)</p>
<p>9 ـ محمد رئیسی نجفی ، یکی دیگر از شهدائی است که در حوادث پس از انتخابات 22 خرداد در میدان آزادی تهران مورد ضرب و شتم واقع شد و به شهادت رسید. خدیجه حیدری همسر  محمود رئیس نجفی گفت: شغل ایشان کارگری بود، معمولا هر روز ساعت 6 صبح برای کار از خانه بیرون میرفت و اوایل شب به خانه برمیگشت. روز 25 خرداد همسرم با بدنی  خون آلود و ورم کرده به خانه آمد. همسرم گفت: عده ای از ماموران امنیتی با مشت و لگد و باتوم مرا مفصل کتک زدند تا بی حال شدم و از هوش رفتم. وقتی به هوش آمدم متوجه شدم در داخل یک اتومبیل در حال حرکت هستم . تلاش کردم که با دستهایم موقعیت اطرافم را بفهمم، متوجه شدم چند نفر دیگر نیز در وضعیت من هستند و گویی آنان مرده و بی هوش هستند و مرا روی آنها انداخته اند. با دستم به کف و دیواره ماشین کوبیدم و سر صدا کردم. نیروهایی که ماشین را هدایت میکردند، وقتی متوجه شدند من زنده هستم ،ماشین را نگه داشتند و در را باز کردند من به التماس به آنان گفتم من زن و بچه دارم از سر کار می آمدم . یکی از آنان مرا بیرون کشید و بیرون انداخت. از مردم کمک خواستم تا مرا به خانه برسانند. خدیجه حیدری افزود: شوهرش 13 روز زنده بود، بدنش زخمی و پاهایش به شدت باد کرده بود و دستش هم فلج شده بود ، شکمش هم بشدت ورم کرده بود . و ما بشدت میترسیدیم او را به بیمارستان ببریم و بستری کنیم. پدر این شهید گفت: جنازه را به پزشکی قانونی کهریزک بردند از من تعهد گرفتند که ما حق شکایت از کسی را نداریم .مهدی کروبی دبیر کل و رحمت الله بیگدلی عضو شورای مرکزی حزب اعتماد ملی با خانواده شهید محمود نجفی رئیسی دیدار کردند . (سحام نیوز 11/6/88)</p>
<p>10 ـ دکتر محمد حسین عابدی رئیس سازمان پزشکی قانونی اعلام کرد:  از سوی این سازمان تا کنون مجوزی برای دفن دسته جمعی کشته شدگان حوادث پس از انتخابات در قطعه 302 بهشت زهرا صادر نشده است. وی افزود: علت مرگ محمد کامرانی یکی دیگر از کشته شدگان حوادث اخیر مشخص شده و به مراجع قضایی ارسال شده است .(ایلنا 11/6/88)</p>
<p>11 ـ سایت خبری " نوروز" ارگان جبهه مشارکت ایران اسلامی و سایت خبری موج سبز آزادی اسامی و مشخصات دقیق 78 نفر از شهدای اعتراضات مردمی را به شرح ذیل معرفی کرد : حسین اخترزند ، کیانوش آسا ، سهراب اعرابی ، علیرضا افتخاری ، ندا آقا سلطان ، امیر جوادی فر ، محرم چگینی قشلاقی ، مسعود خسروی ، عباس دیسناد ، رامین رمضانی ، محسن روح الامینی ، اشکان سهرابی ، امیرحسین طوفانپور ، سعید عباسی فر گلچینی ، مصطفی غنیان ، علی فتحعلیان ، هادی فلاح منش ، احمد کارگر نجاتی ، بهزاد مهاجر ، نادر ناصری ، احمد نعیم آبادی ، مسعود هاشم زاده ، مهدی کرمی ، ناصر امیرنژاد ، محمود رئیسی نجفی ، مبینا احترامی ، ندا اسدی ، سعید اسماعیلی خان بین ، مراد آقاسی ، حسین اکبری ، واحد اکبری ، محسن انتظامی ، محسن ایمانی ، فاطمه براتی ، محمد حسین برزگر ، جعفر بروایه ، یعقوب بروایه ، سرور برومند ، حامد بشارتی ، فرزاد جشنی ، بهمن جنابی ، محسن حدادی ، شیلر خضری ، فاطمه رجب پور ، بابک سپهر ، فهمیه سلحشور ، تینا سودی ، حسن شاپوری ، علی شاهدی ، کسری شرفی ، کامبیز شعاعی ، داود صدری ، سید رضا طباطبایی ، حمیدرضا طباطبایی حسین طهماسبی ، سالار طهماسبی ، میثم عبادی ، ابوالفضل عبداللهی ، حمید عراقی ، پورکاوه علی ، حسین الف ، رضا فتاحی ، پریسا کلی ، مصطفی کیارستمی ، محمد کامرانی ، حمید مداح شورچه ، مریم مهرآذین ، ترانه موسوی ، ایمان نمازی ، محمد نیکزادی ، ایمان هاشمی ، میلاد یزدان پناه ، رامین آقازاده قهرمانی، مهرداد حیدری، حسین کاظمی، امیر کویری، پویا مقصود بیگی و آرمان استخری.</p>
<p>( موج سبز آزادی 1/6 و نوروز 13/6/88)</p>
<p>12 ـ محمد نادری پور دانشجوی رشته مهندسی عمران دانشکده مهندسی سیرجان دانشگاه باهنر کرمان و رئیس شاخه دانشجویی ستاد انتخاباتی میر حسین موسوی در شهر سیرجان در روز 10 تیر ماه توسط مامورین امنیتی لباس شخصی ربوده و به قتل رسید. به گفته یکی از بستگان شهید نادری پور 48 ساعت پس از ربودن وی، جسد این دانشجو در درون خودروی نامبرده در گوشه ای از شهر سیرجان پیدا میکنند . قاتلان نه تنها خودروی او را همراه خود نمی برند، حتی دستبردی هم به پخش خودرو ، کارت شناسایی ، کارت سوخت و پول نقد نمی زنند. پزشک قانونی علت قتل وی را "ضربه محکم به پشت سر" اعلام میکنند. پس از آن ، اداره آگاهی شهرستان از خانواده شهید خواسته اند که فورا جسد را دفن کنند . ماموران انتظامی پیش  از تحویل دادن جسد لباسهای او و نیز پتوی روی جسد را سوزاندند تا اثری بر جا نماند. قاتلان پوشش پلاستیکی روی فرمان را و روی دنده خودرو را برداشتند تا اثر انگشت از خود باقی نگذارند. تاکنون خانواده این شهید از ترس ربوده شدن دختر دانشجویشان در زاهدان سکوت کرده بودند . (موج سبز آزادی 16/6/88)</p>
<p>13 ـ سایت جهان با مدیر مسئولی پرویز سروری رئیس کمیته ویژه شورای عالی امنیت اعلام کرد: در حوادث اخیر 41 نفر کشته شده اند. (آینده نیوز 17/6/88)</p>
<p>14 ـ اسامی 3 نفر دیگر از کشته شدگان در اعتراضات مردمی مشخص شدند. جسد خانم دکتر رحیمی از تهران به شهر گرگان منتقل شد ه است و به خانواده این شهید گفته اند به مردم بگویید او مسموم شد ه است . دکتر مقصودلو از شهر سرخنکلاته و اسماعیلی از شهرخان به بین در استان گلستان پس از کشته شدن در تهران پیکر آنان به شهرهای ذکر شده منتقل و به خاک سپرده شده اند .(موج سبز آزادی 16/6/88 )</p>
<p>15 ـ مسئول بازپرسی نیروی انتظامی، در شبکه دوم سیما اعلام کرد: در روز جمعه 19 تیر ماه، 145 نفر از بازداشتی های اعتراضات مردمی به سوله وحشتناک کهریزک منتقل می شوند. در یک سوله 70 متری، 145 نفر بازداشتی و 25 نفر از زندانیان قبلی نگهداری می شوند. چهار نفر از بازداشتیها به نامهای امیر جوادی فر، محسن روح الامینی، محمد کامرانی و رامین آقازاده قهرمانی بر اثر شکنجه کشته می شوند. از زندانیان بازداشتی 118 نفر برای شکایت به استانداری مراجعه کرده اند، که از این تعداد 65 نفر بر اثر شکنجه به بیمارستان معرفی شده اند. (آینده نیوز 16/6/88)</p>
<p>16 ـ بدنبال جنجال رسانه های خبری دولتی مبنی بر کشته شدن فردی به نام احمد کارگرنجاتی، یک منبع نزدیک به کمیته پیگیری امور بازداش شدگان و آسیب دیدگان اخیر گفت: در مورد نامبرده نیز، همانند ماجرای ترانه موسوی، تلاش می شود حقیقت پنهان شود. وی افزود: خانواده احمد کارگرنجاتی با هزار ترس و لرز با مهدی کروبی تماس گرفته و گفته اند که بچه شان را کشته اند. این منبع اظهار داشت: الان وضع ایران چنین است. خانواده ای که پسرش کشته شده است جرات نمی کند بگوید که پسر من را کشته اند. همه را دچار رعب و وحشت کرده اند. (جرس 22/6/88)</p>
<p>17 ـ در سری فیلمهای تحسین شده خانه سینما، فیلم زیر پوست شهر به کارگردانی رخشان بنی اعتماد، در سینما پخش شد. خانم بنی اعتماد از خانواده های کشته شدگان حوادث اخیر هم دعوت کرده بود که در این مراسم شرکت کنند. پس از مراسم مادر اشکان سهرابی گفت: به خانواده او پیشنهاد داده اند که 10 میلیون تومان بگیرند و در تلوزیون مصاحبه کنند و خبرهائی که می خواهند را بگویند. او با ناراحتی خاصی این را می گفت و ادامه داد که به آنها راه نداده. همچنین گفت: که از هلال احمر برای دلجوئی آمده و به او گفته اند که دیه پسرش را می دهند. مادر اشکان بغض کرده و می گفت به آنها گفته که دو برابر دیه را می دهم و پسرتان را می کشم، قبول می کنید؟ او ادامه داد که مردم ما را می بینند و از ما می خواهند که خودمان را نفروشیم و به صبرمان ادامه دهیم. (وبلاگ 7 تیر 25/6/88)</p>
<p>18 ـ مجید کمالی 24 ساله از فعالان"جنبش سبز" ساکن امام شهر در شهرستان یزد ، روز سوم شهریور ساعت 6 صبح توسط نیروهای امنیتی بازداشت و در ساعت 2 بعدازظهر همان روز جنازه وی را به بیمارستان افشار یزد منتقل می کنند ، مسئولان بیمارستان از تحویل گرفتن آن خودداری می کنند . (موج سبز آزادی 16/6/88)</p>
<p>19 ـ خبرگزاری ایرنا ارگان دولت نوشت: "یکی از دانشجویان دانشگاه صنعتی اصفهان بنام "محمدجواد-پ" اهل گیلانغرب کرمانشاه و دانشجوی کارشناسی ارشد رشته پتروشیمی با پرت کردن خود از پل عابر پیاده واقع در بلوار کشاورز اصفهان اقدام به خودکشی کرد. گفته می شود وی یکی از عوامل اصلی درگیری ها و ناآرامی های خرداد ماه گذشته دانشگاه صنعتی اصفهان بوده است."  گفته می شود که این دانشجو در زمان بازداشت مورد شکنجه و تجاوز قرار گرفته است. شبکه امنیتی سعی می کند تا قربانانیان شکنجه ها و تجاوزات در زندان های جمهوری اسلامی را حذف کند.(موج سبز آزادی 28/6/88)</p>
<p>20 ـ معصومه ابتکار و برخی دیگر از اعضای شورای شهر تهران با خانواده های مسعود هاشم زاده 27 ساله و سجاد سبزعلی پور 24 ساله، از کشته شدگان اعتراضات مردمی پس از انتخابات دیدار کردند.(ابتکارسبز 28/6/88)</p>
<p>بین المللی:</p>
<p>21 ـ سازمان عفو بین الملل با انتشار فراخوانی خواستاری آزادی شاپور کاظمی برادر همسر میر حسین موسوی شد . در این فراخوان آمده است : او احتمالا یک زندانی وجدانی است که به خاطر خویشاوندی با میرحسین موسوی در بازداشت است . او ممکن است در خطر شکنجه و اذیت و آزارهای دیگر باشد و به داروهای مورد نیازش دسترسی منظم نداشته باشد . شاپور کاظمی 62 ساله بدون دسترسی به وکیل و بدون اتهام در بازداشت بسر می برد . در این فراخوان عفو بین الملل خواسته های خود را از مقامات ایران به شرح ذیل مطرح کرده است : شاپور کاظمی فورا و بدون قید و شرط آزاد شود . تضمین بشود که او تحت شکنجه و اذیت و آزارهای دیگر قرار نگیرد . نامبرده امکان دسترسی منظم به افراد خانواده و وکیل انتخابی خود و مراقبت های پزشکی ضروری داشته باشد . محدودیتهای غیرقانونی برای آزادی بیان ، اجتماع و تجمع در ایران را از میان بردارند . (گویا نیوز 6/6/88)</p>
<p>22 ـ سازمان عفو بین الملل با انتشار فراخوانی خواستار آزادی روزنامه نگاران زندانی در ایران شد . در این فراخوان آمده است : بهمن احمدی اموئی ، محمد قوچانی سردبیر روزنامه اعتماد ملی ، سعید لیلاز نویسنده روزنامه سرمایه ، کیوان صمیمی بهبهانی مدیر مسئول ماهنامه توقیف شده نامه و مازیار بهاری خبرنگار کانادایی ـ ایرانی مجله نیوزویک زندانیان وجدانی هستند که به خاطر به کارگیری مسالمت آمیز حق آزادی بیان خود در بازداشت بسر می برند . در این فراخوان آزادی فوری و بی قید و شرط تمامی کسانی که بخاطر اعتراض مسالمت آمیز به نتیجه رسمی و مورد اختلاف انتخابات ریاست جمهوری در بازداشت بسر می برند یا تحت محاکمه قرار دارند ، خواسته شده است ، از نظر عفو بین الملل آنها زندانی وجدانی هستند . از مقامات ایران خواسته شده است : تضمین کنند که همه افراد دیگر از محاکمه عادلانه در انطباق با موازین بین المللی محاکمه عادلانه و بدون صدور حکم اعدام برخوردار شوند . (اخبار روز 11/6/88)</p>
<p>23 ـ سازمان عفو بین الملل با انتشار یک فراخوان از مقامات ایران درخواست کرد ، دکتر محمد ملکی 76 ساله و رئیس اسبق دانشگاه تهران را از زندان آزاد کنند . در این فراخوان دکتر ملکی به عنوان زندانی وجدانی معرفی شده و از مقامات ایران خواسته اند : به محمد ملکی اجازه دسترسی فوری به وکیل ، خانواده و مراقبت های پزشکی ضروری را بدهند . از شکنجه و اذیت و آزارهای دیگر در طی مدت بازداشت خودداری کنند.عفو بین الملل خواستار آزادی فوری و بی قید و شرط او شده اند. (اخبار روز 16/6/88)</p>
<p>24 ـ گزارشگران بدون مرز با نتشار اطلاعیه ای دستگیری دکتر علی اصغر جمالی مسئول وبلاگ " پزشک سوسیال دمکرات " و فریبا پژوه مسئول وبلاگ " پس از باران " و فیلترشدن سایت " سحام نیوز " را محکوم کرد . در این اطلاعیه آمده است : دستگیری روزنامه نگاران و وب نگاران نشانگر تداوم سرکوب آزادی بیان در ایران است . سپاه پاسداران و متحدانش در دستگاه قضایی نمی خواهند از اتهامات سخیف علیه روزنامه نگاران ، وبلاگ نویسان و مدافعان حقوق بشر دست بردارند . اعمال فشار و اعتراف گیری اجباری در زندان باید پایان یابد . ما خواهان آزادی فوری همه روزنامه نگاران و وبلاگ نویسان زندانی هستیم . (گزارشگران بدون مرز 17/6/88)</p>
<p>25 ـ سوئد، رئیس دوره ای اتحادیه اروپا با انتشار بیانیه ای از جمهوری اسلامی ایران درخواست کرد: تمام کسانی را که پس از انتخابات ریاست جمهوری دهم و در جریان اعتراض مردم به نتایج انتخابات دستگیر کرده اند را آزاد کنند. همچنین از بسته شدن دفتر مهدی کروبی، دفتر حزب اعتماد ملی، انجمن دفاع از حقوق زندانیان و دفتر کمیته پیگیری حقوق زندانیان و جان باختگان پس از انتخابات ابراز نگرانی کرد. (رادیو فرانسه 19/6/88)</p>
<p>26 ـ گزارشگران بدون مرز در رابطه با پنجمین جلسه محاکمه معترضان به تخلف و تقلب در انتخابات ریاست جمهوری با انتشار اطلاعیه ای اعلام کرد : باید به این مضحکه پایان داد و مسئولان قضایی با نمایش اعترافات اجباری و در خواست بخشش می خواهند روزنامه نگاران و وب نگاران را تحقیر کنند . در این دادگاه در کنار روزنامه نگاران و فعالان سیاسی کاربران ساده اینترنت نیز برای ارسال ایمیل و یا بازدید از سایت های اطلاع رسانی محاکمه می شوند . در این جلسه روزنامه نگار زندانی محمدرضا نوربخش سردبیر روزنامه " فرهیختگان " که از تاریخ 13 مرداد در زندان بسر می برد ، محاکمه شد . (گزارشگران بدون مرز 24/6/88)</p>
<p>27 ـ کمپین بین المللی حقوق بشر در ایران نگرانی شدید خود را درباره امنیت جانی ابراهیم شریفی، دوستان و خانواده او ابراز کرد. ابراهیم شریفی از فعالین ستاد انتخاباتی مهدی کروبی بوده و در تاریخ دوم تیر ماه توسط ماموران امنیتی لباس شخصی ربوده می شود و به مدت یک هفته مورد شکنجه و اعدام نمایشی قرار می گیرد و پس از اعتراض به اعدام نمایشی، مورد ضرب و شتم قرار گرفته و دستور تجاوز و تعرض جنسی برایش صادر می شود. دست و پا بسته در اتاقی مورد تعرض قرار میگیرد. در جریان معالجات خود، اسناد پزشکی مبنی بر تجاوز برایش صادر می شود. ابراهیم شریفی به کمپین گفت: من اصلا از ایران نمی خواستم خارج شوم ولی با تهدید و فشار روز افزون جان خودم و خانواده ام در خطر بود. بخصوص وقتی تصمیم برای ملاقات با کمیته مجلس داشتم مامورین اطلاعاتی، من و خانواده ام را تهدید به قتل از طریق تصادف ساختگی کردند. ابراهیم شریفی در خارج از کشور تحت تعقیب نیروهای امنیتی قرار گرفته و تهدید خانواده اش همچنان ادامه دارد. یکی از دوستانش به وزارت اطلاعات برده شده، مورد بازجوئی و تهدید شدید قرار گرفته است و خانواده وی نیز بشدت تحت کنترل می باشند. کمپین اعلام می کند: هر گونه اتفاقی برای ابراهیم شریفی، اعضای خانواده، دوستان و همکاران او و افرادی از قبیل محمد داوری که یکی از اتهامهای او تهیه سی دی جعلی در مورد تجاوز جنسی به ابراهیم شریفی است، بر عهده مسئولین جمهوری اسلامی ایران است. (ادوارنیوز 28/6/88)</p>
<p>28 ـ سازمان دیده بان حقوق بشر و کمپین بین المللی حقوق بشر در ایران از اعضای سازمان ملل خواستند که در هنگام حضور محمود احمدی نژاد در نشست مجمع عمومی سازمان ملل متحد، به وضعیت بحرانی و وخیم حقوق بشر در ایران بپردازند. این دو نهاد حقوق بشری از مجمع عمومی سازمان ملل خواسته اند که در شصت و چهارمین نشست خود برای تحقیق و مستند کردن نقض حقوق بشر در ایران ، نماینده ای را برای سفر به ایران معرفی کنند. معاون بخش خاورمیانه و شمال افریقا در سازمان دیده بان حقوق بشر گفت: اعضای سازمان ملل که در مجمع عمومی حضور پیدا می کنند ، مسئولیت دارند که اصول حقوق بشر سازمان ملل را رعایت کنند و به همین دلیل باید از دولت ایران بخواهند که نقض گسترده حقوق بشر در ایران را متوقف کند.(اخبار روز 30/6/88)</p>
<p>اخبار دانشجویی:</p>
<p>29 ـ پرونده انضباطی آلما رنجبر، حمدالله نامجو ، اسماعیل جلیلوند ، عبدالجلیل رضایی ، کاظم رضایی ، یونس میر حسینی ، آرش روستایی ، هادی الم لی ، احمد کهنسال ، عنایت تقوی و سعید خلعتبری دانشجویان دانشگاه شیراز به کمیته مرکزی وزارت علوم ارجاع داده شده است . این دانشجویان پیش تر هر کدام به دو ترم محرومیت از تحصیل محکوم شده بودند . (امیرکبیر 13/6/88)</p>
<p>30 ـ محاکمه شبنم مددزاده دبیر سیاسی انجمن اسلامی دانشجویان دانشگاه تربیت معلم و از بازداشت شدگان دوم اسفند 87 با کار شکنی قاضی مقیسه ای رئیس شعبه 28 دادگاه انقلاب تهران و علی اکبر حیدری فر دادیار شعبه یک امنیت دادگاه انقلاب تهران به زمان نامعلومی موکول شد . (امیرکبیر 25/6/88)</p>
<p>دانشجويان: احضار:</p>
<p>31 ـ قریب 50 دانشجوی ساکن خوابگاه پسران و دختران دانشگاه تهران به کمیته پیگیری اطلاعات احضار شدند. این احضاریه ها پس از حمله نیروهای یگان ویژه و لباس شخصی به کوی دانشگاه تهران در بامداد 25 خرداد صادر شده است. تعدادی از دانشجویان به مدت چند ساعت مورد بازجویی قرار گرفته اند. درشب حادثه نیروهای لباس شخصی و یگان ویژه پس از تخریب کامل خوابگاه با تبر و شکستن درب ها و تخریب اموال دانشجویان بیش از 200 دانشجو را بازداشت کرده و به پلیس امنیت یا بازداشتگاه طبقه منفی چهار وزارت کشور منتقل کردند. این نیروها به دانشجویان با گلوله های پلاستیکی شلیک کردند و آنها را با باتوم و زنجیر بشدت مورد ضرب و شتم قرار دادند. در جای جای حیاط کوی و راه پله ها و ساختمانها آثار خون دانشجویان بر جای مانده است .</p>
<p>(امیرکبیر 1/6/88)</p>
<p>32 ـ غلامرضا حسین زاده ، محمد امین کریمی ، همت جهانشاهی ، علی صالح پور و دلیر بارخدا دانشجویان دانشگاه شیراز به اتهام رهبری و شرکت در تجمعات در اداره اطلاعات مورد بازجویی قرار گرفتند و غلامرضا حسین زاده بازداشت گردید.(امیرکبیر 13/6/88)</p>
<p>33 ـ غلامرضا حسین زاده و محبوبه خادمی به اتهام آتش زدن ساختمان بسیج دانشجویی با شکایت سپاه فجر به دادگاه عمومی شیراز احضار شدند.(امیرکبیر 13/6/88)</p>
<p>34 ـ طی هفته گذشته 7 دانشجوی دانشگاه بین المللی قزوین به صورت تلفنی به ستاد خبری وزارت اطلاعات احضار شدند.(امیرکبیر 16/6/88)</p>
<p>35 ـ نادره رضایی از فعالان جبهه مشارکت ایران و ستاد انتخاباتی میر حسین موسوی به وزارت اطلاعات احضار شد.(امیرکبیر 16/6/88)</p>
<p>36 ـ بیش از 30 نفر از فعالان دانشجویی در استان چهار محال و بختیاری که در زمان  انتخابات در ستادهای انتخاباتی مهدی کروبی و میر حسین موسوی فعالیت داشته اند توسط نهادهای امنیتی خارج ا زدانشگاه مورد بازجویی قرار گرفتند.(نوروز 16/6/88)</p>
<p>37 ـ شش نفر از دانشجویان دانشگاه محقق اردبیلی به اتهام فعالیت در ستاد های انتخاباتی مهدی کروبی و میر حسین موسوی به کمیته انضباطی احضار شدند . (امیرکبیر 16/6/88)</p>
<p>38 ـ پانزده نفر از دانشجویان دانشگاه کاشان به اتهام اخلال در نظم آموزشی دانشگاه و تحریک دانشجویان جهت شرکت در تجمع اعتراضی دانشجویان نسبت به نتیجه انتخابات ریاست جمهوری در کمیته انضباطی مورد بازجویی قرار گرفتند. 5 تن از دانشجویان به یک ترم محرومیت از تحصیل محکوم شدند .(نوروز 17/6/88)</p>
<p>39 ـ دو تن از اعضای انجمن اسلامی دانشجویان دانشگاه خواجه نصیر به کمیته پیگیری وزارت اطلاعات احضار شدند. (امیرکبیر 23/6/88)</p>
<p>40 ـ روشنک امیریان، اکرم شیخ پور، روناک محمدی، حشمت الله مطاعی، سیامن غیاثی، آبتین پگاه، اشکان مسیبیان، بابک غیاثی، محمد جعفری و شکوه احمدی دانشجویان دانشگاه رازی کرمانشاه به اداره اطلاعات احضار شدند. تعدادی از این دانشجویان مورد ضرب وشتم قرا گرفتند. (امیرکبیر 24/6/88)</p>
<p>41 ـ علی اصغر آدینه وند، آرنوش ازرحیمی، مهدی محمدی تکدام، مهدی داودیان و محمد اصغری دانشجویان دانشگاه مازندران به اداره اطلاعات بابل و بابلسر احضار شدند.(امیرکبیر 25/6/88)</p>
<p>42 ـ دکتر سید حسن سلطانی معاون دانشجویی دانشگاه هنر بدلیل حمایت از دانشجویان در مقابل حمله لباس شخصی ها به خوابگاه و محوطه دانشگاه ، مورد ضرب وشتم قرار گرفته و بازداشت گردید، پس از آزادی از زندان از معاونت دانشجویی دانشگاه عزل گردید . 20 نفر از دانشجویان این دانشگاه به کمیته انضباطی و یک تن دیگر به دادگاه انقلاب احضار شدند. (امیرکبیر 26/6/88)</p>
<p>43 ـ جماالدین رحمانی دانشجوی محروم از تحصیل دانشگاه آزاد دهاقان اصفهان و از اعضای مجموعه فعالان حقوق بشر در ایران به ستاد خبری وزارت اطلاعات در اصفهان احضار شد. نامبرده قبلا به علت شرکت در فعالیتهای دانشجویی و حقوق بشری مدت 8 ماه در زندان بوده است.(مجموعه فعالان حقوق بشر در ایران 30/6/88 )</p>
<p>دانشجويان: بازداشت شده</p>
<p>44 ـ محسن صنعتی پور، شایان صارمی، امین ریاحی، مهدی خسروی، و افتخار برزگریان از اعضای انجمن اسلامی دانشجویان دانشگاه فردوسی مشهد توسط نیروهای امنیتی بازداشت شدند. تمامی دانشجویان بازداشت شده از اعضای ستاد شهروند آزاد و حامیان دانشجوئی مهدی کروبی در انتخابات ریاست جمهوری در شهر مشهد بودند. (امیرکبیر 12/6/88)</p>
<p>45 ـ امید شکری مدیر مسئول سابق نشریه دانشجویی " سایان"  دانشگاه پیام نور اردبیل و دانشجوی فعلی دانشگاه ازمیر ترکیه، روز 25 شهریور ماه پس از بازگشت از ترکیه توسط ماموران اداره اطلاعات بازداشت شد.</p>
<p>(ساوالان سسی 28/6/88)</p>
<p>46 ـ ایوب نعمتی دبیر شورای صنفی دانشگاه تهران، محسن جعفری مقدم عضو شورای مرکزی انجمن اسلامی دانشکده علوم اجتماعی و علی رفاهی دبیر شورای صنفی دانشکده علوم اجتماعی، توسط ماموران دفتر پیگیری وزارت اطلاعات بازداشت و به زندان اوین منتقل شدند. در روز شنبه 28 شهریور، 16 دانشجوی دانشکده علوم اجتماعی دانشگاه تهران به دفتر پیگیری وزارت اطلاعات احضار شده بودند. (امیرکبیر 30/6/88)</p>
<p>دانشجويان: محاکمه:</p>
<p>47 ـ حامد روحی نژاد 24 ساله دانشجوی فلسفه دانشگاه بهشتی از 14 اردیبهشت ماه در بند 209 زندان اوین در بازداشت نیروهای امنیتی بسر می برد . در دومین جلسه دادگاه مربوط به بازداشت شدگان پس از انتخابات ، وی به تلاش برای بمب گذاری مسجد نبوت و حسینیه ارشاد در روز انتخابات متهم شد . این در حالی است که حدود 40 روز  قبل از شروع اعتراضات نامبرده و دوستان اش توسط نیروهای امنیتی بازداشت شده بودند ، وی از داشتن حق وکیل محروم است.(کمیته گزارشگران حقوق بشر 12/6/88)</p>
<p>48 ـ احسان احسانی دانشجوی دانشگاه مازندران به اتهام شرکت در تجمع غیر قانونی ، تحریک دانشجویان ، شعار دادن علیه نظام و دولت در شعبه 101 دادگاه انقلاب بابلسر محاکمه شد . (امیرکبیر 28/6/88)</p>
<p>دانشجويان: احکام صادر شده</p>
<p>49 ـ شاهو محمدی دانشجوی سال آخر رشته ژنتیک واحد نیشابور دانشگاه فردوسی مشهد از ادامه تحصیل محروم و از دانشگاه اخراج شد. این دانشجو که به اتهام اقدام علیه امنیت ملی از سوی دادگاه انقلاب مشهد به 3 سال حبس محکوم شده است. هم اکنون در زندان سنندج در حال سپری نمودن دوران محکومیت خود است .(موکریان نیوز 5/6/88 )</p>
<p>50 ـ کاوه رضایی  عضو شورای مرکزی انجمن اسلامی دانشجویان دانشگاه بوعلی سینای همدان و عضو کمپین یک میلیون امضا در دادگاه انقلاب کرج به 18 ماه حبس تعزیری محکوم شد نامبرده سال  قبل به مدت 9 روز بازداشت گردید و سپس با قرار وثیقه 50 میلیون تومانی از زندان آزاد شد. (امیرکبیر 7/6/88)</p>
<p>51 ـ بهزاد جدی، ابراهیم شهبازی و شهرام شوقی از فعالین دانشجویی آذربایجانی از ادامه تحصیل در مقطع فوق لیسانس بدستور هسته گزینش سازمان سنجش آموزش کشور محروم شدند . (ساوالان سسی 8/6/88)</p>
<p>52 ـ وریا مروتی دانشجوی دانشگاه پیام نور بیجار به اتهام همکاری با احزاب اپوزسیون در دادگاه تجدید نظر استان کردستان به یکسال زندان محکوم شد. وی در زندان سنندج دوران محکومیت خود را سپری می کند.</p>
<p>(موکریان نیوز 10/6/88)</p>
<p>53 ـ حمید رضا صحرایی و علی اسدالهی دانشجویان دانشگاه علم و صنعت به حکم  کمیته انضباطی به دو ترم محرومیت از تحصیل با احتساب سنوات محکوم شدند احکام صادر شده منجر به اخراج این دانشجویان میگردد. (امیر کبیر 11/6/88)</p>
<p>54 ـ مجید ماکویی دانشجوی کشتی سازی دانشگاه مالک اشتر اصفهان توسط مامورین اطلاعاتی بازداشت و به زندان تبریز منتقل گردید . این دانشجو به اتهام مشارکت در تشکیل و اداره گروه غیر قانونی جهت برهم زدن امنیت ملی و تبلیغ علیه نظام در شعبه یک دادگاه انقلاب تبریز و با تایید دادگاه تجدید نظر استان  به یکسال حبس تعزیری و دو سال حبس تعلیقی محکوم شد .(ساوالان سسی 12/6/88 )</p>
<p>55 ـ اکبر حسن پور از فعالین دانشجویی دانشگاه شیراز در کمیته انضباطی به 3 ترم محرومیت از تحصیل محکوم شد.(امیرکبیر 13/6/88)</p>
<p>56 ـ میثاق یزدان نژاد 23 ساله دانشجوی دانشگاه پیام نور شهریار به اتهام شرکت در نوزدهمین سالگرد قتل عام زندانیان سیاسی در سال 67، در شعبه 15 دادگاه انقلاب تهران به ریاست قاضی صلواتی به 14 سال زندان و تبعید به زندان گوهردشت محکوم گردید. پدر و مادر وی مجتبی یزدان نژاد و اکرم سنجری از زندانیان سیاسی دهه شصت می باشند. همچنین 3 دائی نامبرده به نامهای ابراهیم سنجری 32 ساله، حسین سنجری 28 ساله و حسن سنجری 24 ساله توسط رژیم اعدام شدند. (فعالین حقوق بشر و دمکراسی در ایران 17/6/88)</p>
<p>57 ـ آمنه قاسم پور دانشجوی روانشناسی دانشگاه تبریز از ادامه تحصیل محروم شد . سازمان سنجش آموزش کشور ، این دانشجو را فاقد صلاحیت عمومی جهت ادامه تحصیل در دانشگاه تبریز اعلام کرد.</p>
<p>(ساوالان سسی 20/6/88)</p>
<p>58 ـ مسلم زمانی دبیر اسبق دفتر تحکیم وحدت لرستان و عضو ستاد انتخاباتی مهندس موسوی به اتهام برهم زدن امنیت کشور در شعبه یکم دادگاه انقلاب خرم آباد به 2 سال حبس تعلیقی محکوم شد . وی مدتی پیش با قرار وثیقه 20 میلیون تومانی از زندان آزاد گردید (هرانا 26/6/88)</p>
<p>دانشجويان: صدور قرار وثیقه</p>
<p>59 ـ سعیده کردی نژاد دانشجوی فوق لیسانس رشته اقتصاد و از فعالین ستاد انتخاباتی میرحسین موسوی پس از تحمل حدود دو ماه بازداشت با قرار وثیقه از بند 209 زندان اوین آزاد شد . (موج سبز آزادی 4/6/88)</p>
<p>60 ـ سیامک یاقوتی عضو اسبق شورای مرکزی انجمن اسلامی دانشجویان دانشگاه زنجان و مدیر مسئول نشریه دانشجویی توقیف شده" رستاخیز" پس از تحمل 24 روز بازداشت با قید وثیقه از زندان اوین آزاد شد .</p>
<p>(امیرکبیر 10/6/88)</p>
<p>61 ـ محسن صنعتی پور دبیر فراکسیون مدرن انجمن های اسلامی دانشگاه های فردوسی و علوم پزشکی مشهد پس از 15 روز بازداشت با قرار وثیقه 500 میلیون تومانی از زندان آزاد شد. این دانشجو به اتهام اقدام علیه امنیت ملی و تشویش اذهان عمومی در دادگاه مورد محاکمه قرار گرفت. (امیرکبیر 22/6/88)</p>
<p>جلوگیری از برگزاری مراسم و منحل کردن نهادهای مدنی</p>
<p>62 ـ نیروهای امنیتی و انتظامی همزمان با پخش صدای اذان مغرب و وقت افطار هنگامی که اعضای سازمان ادوار تحکیم وحدت و تعدادی از خانواده های زندانیان سیاسی سفره های خود را در مقابل درب اصلی زندان اوین پهن کردند ، حمله کرده و با خشونت روزه داران را به روی زمین کشاندند و آنها را از محل دور کردند . نیروی انتظامی از هرگونه توقف صدها نفر از شهروندان که قصد داشتند به این مراسم بپیوندند ، جلوگیری بعمل آوردند.</p>
<p>(ادوارنیوز 11/6/88)</p>
<p>63 ـ شهربانو امانی عضو مجمع ادوار نمایندگان مجلس اعلام کرد: به دستور نهادها ی امنیتی مجمع عمومی این تشکل در موسسه الهادی لغو گردید .(پارلمان نیوز 11/6/88)</p>
<p>64 ـ مراسم سالگرد آیت الله قدوسی لغو گردید . بیت و بنیاد آیت الله علی قدوسی دادستان کل انقلاب که در سال 1360 کشته شد. با صدور بیانیه ای اعلام کردند:  با توجه به تشنج های موجود در جامعه راهی برای برگزاری شایسته مراسم نداریم و برای جلوگیری از تکرار آنچه که در مراسم های مشابه صورت گرفته است از برگزاری آن خودداری میکنیم. در این بیانیه آمده است:  تشنجات فرهنگی و فکری جامعه را در بر گرفته است نیروهای انقلاب دچار انشقاقی دردناک و غیر قابل جبران شده اند،  التهاب سیاسی فراگیر شده  و سفله پروری، ناراستی و تهمت سکه رایج بازار شده و با اصرار به ارزش تبدیل میشوند. همگان ماتمزده فاجعه ای چون بازداشتگاه کهریزک هستند.(نوروز 15/6/88 )</p>
<p>65 ـ برگزاری مراسم افطار اعضا و مرتبطین سازمان مجاهدین انقلاب اسلامی ایران بدستور مقامات امنیتی لغو گردید. (نوروز 15/ 6/ 88)</p>
<p>66 ـ اعظم طالقانی اعلام کرد: مراسم سالگرد درگذشت آیت الله سید محمود طالقانی در حسینیه ارشاد بدستور مقامات امنیتی لغو گردید .(ایلنا 16/6/88)</p>
<p>67 ـ برگزاری مراسم شبهای قدر در آرامگاه خمینی بدستور شورای عالی امنیت ملی لغو گردید. این شورا نگران برگزاری هرگونه تجمع اعتراض آمیز از سوی هواداران موسوی است .(نوروز 16/6/88)</p>
<p>68 ـ نیروهای امنیتی دفتر کمیته پیگیری امور بازداشت شدگان و آسیب دیدگان ستاد میر حسین موسوی را پلمپ کرده و تمام اموال و اسناد آن را بدون هیچ گونه صورت جلسه ای با خود بردند. این کمیته بعد از وقوع فجایع پس از انتخابات به ریاست دکتر علیرضا بهشتی کار خود را آغاز کرده بود. یک منبع آگاه در شورای عالی امنیت ملی اعلام کرد:حمله به این دفتر بدستور محمود احمدی نژاد رئیس شورا صورت گرفته است.(نوروز 16/6/88)</p>
<p>69 ـ به حکم دادستانی تهران دفتر " انجمن دفاع از حقوق زندانیان" توسط مامورین امنیتی پلمپ و اموال آن توقیف شد. این انجمن تشکلی غیر دولتی است و دهها حقوقدان و فعال مدنی در آن عضو هستند. رئیس مدیره این انجمن در حال حاضر خانم فریده غیرت است .(موج سبز آزادی 17/6/88)</p>
<p>70 ـ به حکم دادستانی تهران دفتر حزب اعتماد ملی در تهران واقع در شهرک غرب پلمپ شد.(سلام نیوز 17/6/88)</p>
<p>71 ـ ماموران امنیتی بنیاد حفظ و نشر آثار آیت الله بهشتی را پس از بازرسی پلمپ کردند.(کلمه 17/6/88)</p>
<p>72 ـ به حکم دادستانی تهران دفتر مهدی کروبی واقع در جنب کاخ سعد آباد پلمپ شد ماموران امنیتی ضمن بازرسی محل کار ایشان مبادرت به جمع آوری اسناد و مدارک موجود و نیز سی دی ، رایانه و فیلم کردند.</p>
<p>(ایلنا  17/6/88)</p>
<p>73 ـ دفتر انجمن اسلامی دانشگاه مازندران بدستور علیزاده رئیس دانشگاه و با تاکید مولائی رابط وزارت اطلاعات با دانشگاه مازندران، توسط حراست پلمپ شد و تمامی اسناد و وسائل آن به محل نا معلومی منتقل گردید. (امیرکبیر 25/6/88)</p>
<p>فیلترکردن سایتها:</p>
<p>74 ـ سایت خبری "سحام نیوز" وابسته به حزب اعتماد ملی بدستور کمیته فیلترینگ، فیلتر شد. همچنین سردبیر این سایت محمد داوری از اعضای شورای مرکزی سازمان معلمان ایران چند روز پیش توسط نیروهای امنیتی بازداشت گردید. (تغییر برای برابری 22/6/88)</p>
<p>75 ـ سایت مدرسه فمنیستی برای بار دوازدهم فیلتر شد. همزمان سایت تغییر برای برابری، امیر کبیر و تعدادی دیگر از سایتها فیلتر شدند. (مدرسه فمنیستی 24/6/88)</p>
<p>76 ـ پرشین بلاگ بزرگترین سرویس دهنده وبلاگ در ایران بدستور کمیته فیلترینگ، فیلتر شد. مدیران پرشین بلاگ به مراجع قضائی احضار شدند. (پارلمان نیوز 24/6/88)</p>
<p>77 ـ پایگاه خبری "کرمان نما" متعلق به شورای هماهنگی اصلاح طلبان کرمان بدلیل انتشار نامه مجمع نمایندگان ادوار به هاشمی رفسنجانی درباره حوادث پس از انتخابات و لزوم پاسخگوئی قدرت، با تهدید سپاه پاسداران فیلتر شد. (جرس 24/6/88)</p>
<p>78 ـ سایت اطلاع رسانی امیرکبیر برای یازدهمین بار فیلتر شد. طی روزهای گذشته سایت نوروز مورد حمله قرار گرفته و از دسترس خارج شده است. ریاست کمیته فیلترینگ بر عهده محسنی اژه ای است.(امیرکبیر 24/6/88)</p>
<p>79 ـ پایگاه خبری " تغییر " که پس از فیلترینگ سایت " سحام نیوز " به عنوان پایگاه خبری حزب اعتماد ملی فعالیت می کرد ، چند روز پس از آغاز فعالیت با این عنوان ، از روز گذشته فیلتر شد . (موج سبز آزادی 26/6/88)</p>
<p>80 ـ سایت خبری "پارلمان نیوز" ارگان فراکسیون اقلیت مجلس شورای اسلامی برای دومین بار بدستور کمیته فیلترینگ ، فیلتر شد . (سلام نیوز 27/6/88)</p>
<p>مطبوعات: احضار روزنامه نگاران</p>
<p>81 ـ ماشاالله شمس الواعظین سخنگوی انجمن دفاع از آزادی مطبوعات طی 40 روز گذشته به وزارت اطلاعات احضار و تهدید شد که حق هیچ گونه مصاحبه ای ندارد . مامورین وزارت اطلاعات از وی خواسته اند با عدم مصاحبه و اطلاع رسانی به سهم خود در کاهش بحران نقش ایفا کند. (روز آنلاین 8/6/88 )</p>
<p>82 ـ اداره کل مطبوعات و خبر گزاریهای داخلی وزارت فرهنگ و ارشاد اسلامی به روزنامه های اعتماد و آفتاب یزد به اتهام انتشار مطالب خلاف واقع و تشویش اذهان عمومی تذکر داد.(آفتاب نیوز 16/6/88)</p>
<p>83 ـ بدنبال ارسال نامه 330 روزنامه نگار به دادستان تهران و اعتراض  به بازداشت روزنامه نگاران و توقیف مطبوعات، بیش از 15 نفر از افراد شاخص این فهرست توسط وزارت اطلاعات مورد بازجویی قرار گرفته اند. به این روزنامه نگاران گفته اند حق ندارند از کشور خارج شوند و به برخی از آنها گفته شده که حتی حق خروج از تهران را هم ندارند . (موج سبز آزادی 17/6/88)</p>
<p>مطبوعات: بازجویی روزنامه نگاران</p>
<p>84 ـ محمد جواد حق شناس مدیر مسئول روزنامه توقیف شده اعتماد ملی به اتهام پخش شایعه اشاعه فحشاء و افتراء علیه نظام و ارگان ها در خصوص تجاوز و آزار جنسی مورد بازجویی قرار گرفت و با قرار وثیقه 10 میلیون تومانی آزاد شد. (سحام نیوز 3/6/88 )</p>
<p>85 ـ مهدی حسین زاده سردبیر روزنامه توسعه و همکار سرویس اقتصادی روزنامه های اعتماد و همبستگی بیش از 70 روز است که در بند 209 زندان اوین در انفرادی بسر میبرد و بازجویی های او هنوز تمام نشده است.</p>
<p>(روز آنلاین 11/6/88)</p>
<p>مطبوعات: محاکمه روزنامه نگاران</p>
<p>86 ـ مدیر مسئول نشریه هنر آشپزی به اتهام نشر مطالب خلاف واقع در شعبه 76 دادگاه کیفری استان تهران به ریاست قاضی سیامک مدیر خراسانی محاکمه شد . (ایسنا 1/6/88 )</p>
<p>87 ـ مدیر مسئول روزنامه ابتکار به اتهام نشر مطالب خلاف موازین اسلامی در  شعبه 76 دادگاه کیفری استان تهران به ریاست قاضی سیامک مدیر خراسانی محاکمه شد . ( ایسنا 1/6/88 )</p>
<p>88 ـ مسعود باستانی 30 ساله روزنامه نگار و از دبیران سایت جمهوریت در چهارمین جلسه دادگاه نمایشی محاکمه بازداشت شدگان پس از انتخابات ریاست جمهوری به اتهام تبلیغ علیه نظام، اقدام علیه کشور، نشر اکاذیب و اخلال در نظم عمومی در دادگاه انقلاب تهران به ریاست قاضی صلواتی محاکمه شد.( ایلنا 3/6/88 )</p>
<p>89 ـ حمزه کرمی سردبیر سایت جمهوریت و از فعالین ستاد میر حسین موسوی در چهارمین جلسه دادگاه نمایشی محاکمه بازداشت شدگان پس از انتخابات ریاست جمهوری به اتهام اقدام علیه امنیت کشور، تبلیغ علیه نظام، نشر اکاذیب و اخلال در نظم عمومی در دادگاه انقلاب تهران به ریاست قاضی صلواتی محاکمه شد.</p>
<p>(ایلنا 3/6/88)</p>
<p>90 ـ مدیر مسئول روزنامه "سیاست روز" به اتهام درج مطالب خلاف واقع  و مدیر مسئول نشریه" تولید "در شعبه 76 دادگاه کیفری استان تهران به ریاست قاضی سیامک مدیر خراسانی محاکمه شدند .(ایلنا 16/6/88)</p>
<p>مطبوعات: بازداشت روزنامه نگاران</p>
<p>91 ـ فریبا پژوه روزنامه نگار عضو جبهه مشارکت ایران اسلامی توسط نیروهای امنیتی بازداشت شد نامبرده با خبرگزاری ایلنا و روزنامه توقیف شده اعتماد ملی همکاری داشته است . (نوروز 3/6/88 )</p>
<p>مطبوعات: صدور حکم زندان و جریمه نقدی</p>
<p>92 ـ محمدرضا نسب عبدالهی روزنامه نگار، بدلیل انتشار خبر کشف 4 صندوق رای مهر و موم شده در کتابخانه در حال ساخت شیراز در وبلاگش، به اتهام تشویش اذهان عمومی و نشر اکاذیب با شکایت استانداری فارس در دادسرای انقلاب شیراز به ریاست قاضی موسوی تبار محاکمه شد و با قرار کفالت 50 میلیون تومانی آزاد شد. (انجمن صنفی روزنامه نگاران ایران 24/6/88)</p>
<p>93 ـ مهدی رحمانیان مدیر مسئول روزنامه توقیف شده "شرق" به اتهام اشاعه فحشا و منکرات و درج خلاف عفت عمومی در شعبه 76 دادگاه کیفری استان تهران به ریاست قاضی سیامک مدیر خراسانی به پرداخت یک میلیون تومان جزای نقدی بدل از حبس محکوم شد. (ایسنا 24/6/88)</p>
<p>مطبوعات: توقیف</p>
<p>94 ـ هفته نامه "ستاره گلستان" به اتهام  تشویش اذهان عمومی ،انتشار مقاله هایی در جهت ترویج تساهل و تسامح دینی و تحریک مردم در اغتشاشات بعد از انتخابات و توهین غیر مستقیم به مسئولان نظام بدستور دادستان عمومی و انقلاب گرگان توقیف شد . (فارس 16/6/88)</p>
<p>95 ـ پرویز میرزائی 23 ساله اهل روستای صوفیان از توابع شهرستان ارومیه توسط نیروهای بسیج به ضرب گلوله کشته شد . (مجموعه فعالان حقوق بشر در ایران 4/6/88)</p>
<p>اخبار مربوط به فعالین سیاسی، فرهنگی و اجتماعی:</p>
<p>96 ـ بدنبال انتشار اخبار دفن دستجمعی کشته شدگان حوادث پس از انتخابات در بهشت زهرا، محمود رضائیان از مدیر عاملی بهشت زهرا برکنار شد. (پارلمان نیوز 3/6/88)</p>
<p>97 ـ سعید مرتضوی دادستان تهران در چهارمین جلسه دادگاه نمایشی محاکمه بازداشت شدگان پس از انتخابات ریاست جمهوری از قاضی صلواتی رئیس دادگاه انقلاب درخواست کرد حکم انحلال سازمان مجاهدین انقلاب اسلامی ایران و جبهه مشارکت ایران اسلامی را صادر کند .(فارس 3/6/88 )</p>
<p>98 ـ بدستور شورای عالی امنیت ملی درج هرگونه خبر در مورد میرحسین موسوی، مهدی کروبی و انتخابات دهم ریاست جمهوری در روزنامه ها و خبرگزاریها ممنوع می باشد. (نوروز 21/6/88)</p>
<p>99 ـ حسن اسدی زیدآبادی سخنگوی کمیته "پیگیری بازداشتهای خودسرانه" از اعمال فشار و تهدید به اعضای این کمیته خبر داد و گفت: از ابتدای موج بازداشتها، سه نفر از اعضای کمیته در همان ابتدا بازداشت شدند. وی افزود: نهادهای امنیتی برخلاف قانون با توسل به احضارهای تلفنی و تهدید اعضا به بازداشت سعی کردند به هر نحو ممکن از ادامه فعالیت این کمیته ممانعت به عمل آورند. تا کنون 6 نفر از اعضا به مراجع امنیتی احضار شده و از آنها خواسته اند تا این کمیته را منحل اعلام کنند و از انتشار اطلاعیه در رابطه با زندانیان و دیدار با خانواده های زندانیان خودداری کنند. (ادوار نیوز 23/6/88)</p>
<p>100 ـ چماقداران دولتی به فرماندهی ابوالفضل شریعتمداری فرزند حسین شریعتمداری نماینده ولی فقیه در روزنامه کیهان ، به سید محمد خاتمی رئیس جمهور سابق در خیابان حجاب حمله کردند.(موج سبز آزادی 27/6/88)</p>
<p>احضار و بازجویی فعالین سیاسی، فرهنگی، اجتماعی:</p>
<p>101 ـ حسین کروبی فرزند مهدی کروبی به اتهام اقدام علیه نظام، تشویش اذهان عمومی، نشر اکاذیب، تلاش برای تبرئه آشوبگران و توهین به ماموران در شعبه 13 دادسرای کارکنان دولت مورد بازجویی قرار گرفت و با قرار وثیقه 30 میلیون تومانی آزاد شد .( سحام نیوز 3/6/88 )</p>
<p>102 ـ منصوره بهکیش در اداره پیگیری وزارت اطلاعات مورد بازجویی قرار گرفت ماموران به وی گفته اند در شهریور ماه نباید به خاوران بروید الان شرایط بحرانی است و اگر بیایید با شما برخورد خواهد شد . خواهر نامبرده زهرا در سوم شهریور 1362 و دو برادرش به نامهای محمود که به 10 سال حبس محکوم شده بود و علی که به 8 سال حبس محکوم شده بود پس از تحمل 5 سال زندان در شهریور 67 در جریان قتل عام زندانیان سیاسی اعدام شدند . در پایان نامه منصور بهکیش آمده است هم اکنون 21 سال از شهریور تلخ و شوم سال 1367 میگذرد ولی همچنان برای گرفتن مراسم سالگرد عزیزانمان ما تحت فشار قرار میگیریم و تهدید میشویم من به عنوان یکی از خانواده های کشته شدگان دهه شصت که 6 نفر از اعضای خانواده ام را در سالهای 60 الی 67 از دست داده ام مصرانه میخواهم که حقوق شهروندی ما زیر پا گذاشته نشود .(ایران امروز 4/6/88 )</p>
<p>103 ـ کانون صنفی معلمان رشت اعلام کرد: پنج نفر از اعضای هیات مدیره این کانون به اتهام اقدام علیه امنیت کشور به دادگاه انقلاب رشت احضار شدند. همچنین کانون صنفی معلمان تهران اعلام کرد: اسماعیل عبدی فعال صنفی آموزش و پرورش اسلامشهر در اداره حراست آموزش و پرورش مورد بازجوئی قرار گرفت.(هرانا 5/6/88)</p>
<p>104 ـ حجت الاسلام مهدی کروبی دردیدار با جمعی از پزشکان و دندان پزشکان عضو هئیت علمی دانشگاه ها گفت : برای من پرونده تشکیل داده اند تا به دادگاه بفرستند ، وقتی خواستند برگه ابلاغیه را به رویت من برسانند زیر آن نوشتم : برای من فرصت خوبی خواهد بود تا در دادگاه جنایت هایی که روی شاه را هم سفید کرد بازگویم و بعد امضاء کردم . (موج سبز آزادی 28/6/88)</p>
<p>بازداشت فعالین سیاسی، فرهنگی، اجتماعی:</p>
<p>105 ـ لطیف اتابک اهل روستای "دشه"  از توابع شهرستان پاوه توسط سپاه پاسداران بازداشت شد و منزلش مورد بازرسی قرار گرفت .(مجموعه فعالان حقوق بشر در ایران 2/6/88)</p>
<p>106 ـ ضیا الدین صبوری روزنامه نگار در روزنامه توقیف شده (سلام ) و مسئول اسبق سایت وزارت کشور در  دوره ریاست جمهوری خاتمی توسط نیروهای امنیتی بازداشت گردید . (هرانا 4/6/88 )</p>
<p>107 ـ پژمان رحیمی و محمد اسماعیل وندی  از اعضای شورای مرکزی سازمان غیر دولتی سایه توسط مامورین اداره اطلاعات اهواز بازداشت شدند. تشکل سایه در زمینه های فرهنگی و اجتماعی در شهر اهواز فعالیت می نماید. ( کمیته گزارشگران حقوق بشر 5/6/88 )</p>
<p>108 ـ میثم لطفی توسط ماموران امنیتی با ضرب و شتم شدید دستگیر و به بازداشتگاه پلیس امنیت تهران منتقل شد. میثم لطفی قبلا در شامگاه 25 شهریور 86 با شلیک تیر هوائی بازداشت شده بود. ماموران مادر و خواهر وی را نیز مورد ضرب و شتم قرار داده بودند. وی در زندان کهریزک از سوی ماموران اعدام مصنوعی را نیز تجربه کرد. وی پیش از این در سن 19 سالگی در جریان حوادث کوی دانشگاه تهران در سال 78 برای مدتی بازداشت بوده است.(کمیته گزارشگران حقوق بشر 6/6/88)</p>
<p>109 ـ فرشاد عزیزی  عضو ستاد انتخاباتی میر حسین موسوی در مشهد و سید حسین احمد نژاد عضو شاخه دانشجویی جبهه مشارکت و تعدادی دیگر از فعالان سیاسی و انتخاباتی در مشهد پس از افطار دسته جمعی در کوهستان پارک مشهد در منطقه وکیل آباد توسط مامورین امنیتی بازداشت شدند.(جرس /6/88 )</p>
<p>110 ـ حامد دنیایی مدیر دبیرستان خمینی شهرستان سقز و از فعالان مدنی منطقه توسط نیروهای امنیتی بازداشت شد . (مجموعه فعالان حقوق بشر در ایران 7/6/88)</p>
<p>111 ـ سیف الله ملکی بازپرس شعبه اول دادسرای عمومی و انقلاب قزوین اعلام کرد: دکتر علی اصغر جمالی 38 ساله مسئول وبلاگ "پزشک سوسیال دمکرات" به اتهام تبلیغ علیه نظام، توهین به مسئولین نظام، تشویق و تحریک مردم به تجمعات غیر قانونی به همراه 20 نفر دیگر در ارتباط با نامبرده شناسائی و بازداشت شدند. سن مرتبطان با این پزشک 18 تا 35 سال می باشد. (فارس و خبرنامه دانشگاه قزوین 9 و 10/6/88)</p>
<p>112 ـ دوائی و رجبی از جمله متهمان اصلی اعتراضات پس از انتخابات، توسط نیروهای امنیتی بازداشت شدند. گفته می شود این دو متهم ارتباط نزدیکی با مهدی و فاطمه هاشمی رفسنجانی دارند. (ایران 10/6/88)</p>
<p>113 ـ رسول بداقی عضو کانون صنفی معلمان ایران و فعال حقوق بشر توسط ماموران امنیتی بازداشت گردید و منزلش مورد بازرسی قرار گرفت.(مجموعه فعالان حقوق بشر در ایران 11/6/88)</p>
<p>114 ـ اسکندر علی میرزایی از فعالین مدنی آذربایجانی توسط ماموران اداره اطلاعات شهرستان نقده بازداشت شد و منزلش مورد بازرسی قرار گرفت.(ساوالان سسی 12/6/88)</p>
<p>115 ـ ادریس آریا شکوه کارشناس مسئول واحد اطلاعات و اخبار وزارت کشور و ضیاالدین صبوری عضو ستاد امنیت انتخابات ریاست جمهوری در وزارت کشور بیش از 80 روز است که در بازداشت بسر می برند . بازداشت این افراد هیچ بازتاب بیرونی نداشته است و خبر آن نیز در هیچ رسانه ای منتشر نشده است. (نوروز 14/6/88)</p>
<p>116 ـ محمد توکلی و همسرش ماهرخ صفائی در اواخر مرداد ماه پس از بازگشت از سفر اروپا ممنوع الخروج اعلام شده و توسط نیروهای امنیتی بازداشت و به زندان اطلاعات شهرستان ساری منتقل شدند و منزل نامبردگان مورد بازرسی قرار گرفت. در حالی که این زوج 25 روز است در بازداشت بسر می برند، فرزند نوجوان آنها برای بازجوئی به ستاد خبری اداره اطلاعات شهر ساری احضار شد. محمد توکلی و ماهرخ صفائی از زندانیان سیاسی سابق می باشند. (مجموعه فعالان حقوق بشر در ایران 15/6/88)</p>
<p>117 ـ عاطفه امام 19 ساله که برای پیگیری وضعیت پدر در بندش به کمیته پیگیری بازداشت شدگان ستاد میر حسین موسوی در خیابان طالقانی مراجعه کرده بود ، توسط نیروها ی امنیتی برای مدت 28 ساعت ربوده شد. نیروهای امنیتی، نامبرده را با چشم بند در بهشت زهرا رها میکنند با توجه به اینکه نامبرده در زمان دستگیری روزه بوده ولی در مدت بازداشت هیچ غذایی در اختیار این زندانی نمی گذارند. دادگاه انقلاب، سپاه پاسداران، نیروی انتظامی، رئیس دادگستر ی تهران، تا روسای قوای مقننه، قضائیه و مسئولین عالی رتبه نظام از بازداشت عاطفه امام اظهار بی اطلاعی می کرده اند. در مدت بازداشت بازجویان از این دختر جوان می خواهند به داشتن روابط نامشروع با برخی از فعالان سیاسی بخصوص جوانان در بند  اعتراف کند. و سپس با پخش مکالمات تلفنی و یا صداهایی که از شنود تلفنی در روزهای اخیر بدست آورده اند ، او را به توهین به رهبر و رئیس جمهور متهم میکنند. جواد امام عضو شورای مرکزی سازمان مجاهدین انقلاب اسلامی ایران و مسئول ستاد انتخاباتی موسوی در تهران بیش از 80 روز است که در بازداشت نیروهای امنیتی بسر میبرد ( نوروز 17/6/88 )</p>
<p>118 ـ مرتضی الویری نماینده مهدی کروبی در کمیته پیگیری امور بازداشت شدگان و آسیب دیدگان و رئیس کمیته صیانت از آراء مهدی کروبی توسط مامورین امنیتی بازداشت شد . منزل وی مورد بازرسی قرار گرفت.</p>
<p>(نوروز 17/6/88)</p>
<p>119 ـ سردار محمد عزلتی مقدم عضو اسبق دفتر سیاسی سپاه پاسداران و رئیس کمیته ایثارگران ستاد انتخاباتی مهندس میر حسین موسوی توسط ماموران امنیتی بازداشت شد و منزل وی مورد بازرسی قرار گرفت.</p>
<p>(آینده نیوز 18/6/88)</p>
<p>120 ـ شمس الدین عیسائی مدیر کل حقوقی وزارت کشور در دولت خاتمی و از اعضای ستاد انتخاباتی میرحسین موسوی 10 روز پیش توسط نیروهای امنیتی بازداشت گردید. نامبرده در تیر ماه یک بار بازداشت و پس از چند روز آزاد شده بود. (نوروز 21/6/88)</p>
<p>121 ـ دکتر ابراهیم امینی عضو شورای مرکزی حزب اعتماد ملی و دومین نماینده مهدی کروبی در کمیته ویژه پیگیری حقوق بازداشت شدگان و آسیب دیدگان پس از انتخابات به حکم دادستانی تهران بازداشت شد.</p>
<p>(پارلمان نیوز 22/6/88)</p>
<p>122 ـ به حکم دادسرای ویژه روحانیت قم، محمد مهدی، محمد صادق، و محمد علی منتظری نوه های آیت الله حسینعلی منتظری بازداشت شدند. احمد منتظری گفت: فرزندان من به اتهام شرکت در تجمع مسالمت آمیز در مقابل بیت آیت الله یوسف صانعی بازداشت شدند. همچنین فرزندان آیت الله موسوی تبریزی، آیت الله ناظم زاده و حجت الاسلام احمدی از اعضای مجمع محققین و مدرسین حوزه علمیه قم بازداشت شدند.</p>
<p>(پارلمان نیوز 24/6/88)</p>
<p>123 ـ دکتر فیاض زاهد استاد تاریخ دانشگاه آزاد ، دبیر گروه سیاسی روزنامه اعتماد ، عضو شورای سردبیری روزنامه اعتمادملی و عضو ارشد حزب اعتماد ملی به اتهام اقدام علیه امنیت ملی و شرکت در تجمعات غیرقانونی توسط مامورین امنیتی لباس شخصی دستگیر شد.(جرس 24/6/88)</p>
<p>124 ـ سید مهدی موسوی نژاد 27 ساله ، طلبه حوزه علمیه قم و برادر همسر محمدعلی ابطحی توسط نیروهای امنیتی بازداشت شد . ( سلام نیوز 26/6/88)</p>
<p>125 ـ مهدی محمودیان روزنامه نگار ، عضو کمیته پیگیری بازداشتهای خودسرانه و عضو جبهه مشارکت ایران اسلامی توسط نیروهای امنیتی بازداشت شد . (امروز 26/6/88)</p>
<p>126 ـ حسین نورانی نژاد رئیس کمیته اطلاع رسانی جبهه مشارکت ایران اسلامی و مهدی میردامادی فرزند محسن میردامادی دبیرکل زندانی این جبهه به حکم دادستانی تهران بازداشت شدند. (پارلمان نیوز 26/6/88)</p>
<p>127 ـ حسین (عارف) لسانی ، محسن رفیع و حامد حیدری از فعالین مدنی آذربایجانی در اردبیل توسط ماموران اطلاعات سپاه پاسداران اردبیل برای مدت 3 روز بازداشت شدند .(ساوالان سسی 27/6/88)</p>
<p>128 ـ علی پیر حسینلو و فاطمه ستوده زوج فعال در ستاد انتخاباتی میرحسین موسوی به اتهام اقدام علیه امنیت ملی توسط ماموران وزارت اطلاعات بازداشت شدند . ( موج سبز آزادی 27/6/88)</p>
<p>129 ـ فاطمه دردکشان 28 ساله ، فرزند محمود دردکشان از شاگردان آیت الله منتظری و مسئول کمیته مهندسین ستاد انتخاباتی میرحسین موسوی در قم بدستور دادگاه ویژه روحانیت قم بازداشت شد.</p>
<p>(موج سبز آزادی 27/6/88)</p>
<p>130 ـ سیداحمد حسینی رئیس شورای هماهنگی جبهه اصلاحات و مسئول شاخه گیلان سازمان مجاهدین انقلاب اسلامی ایران توسط نیروهای امنیتی بازداشت شد . (امروز 27/6/88)</p>
<p>ـ نیروهای امنیتی 5 نفر از شرکت کنندگان در تظاهرات اعتراضی روز قدس را در خیابان دبیر اعظم کرمانشاه بازداشت کردند و تعدادی از گوشی های تلفن همراه معترضان را نیز توقیف نمودند.(کردانه 27/6/88)</p>
<p>131 ـ حسین نعیمی پور و مهدی شیرزاد از اعضای جوان جبهه مشارکت ایران اسلامی فرزندان محمدنعیمی پور و احمد شیرزاد از اعضای شورای مرکزی این تشکل توسط نیروهای امنیتی بازداشت شدند .(امروز 28/6/88)</p>
<p>132 ـ در راهپیمائی روز قدس در قم حامد منتظری و همسرش مرضیه الهی نیا، ناصر منتظری و همسرش سارا عزیزی، هاجر منتظری، لعیا ربانی املشی، بتول مصطفوی منتظری، محمد حسین ربانی و زهرا دوست محمدی از نوادگان و اقوام آیت الله منتظری، توسط نیروهای امنیتی بازداشت شدند.(تغییر 28/6/88)</p>
<p>133 ـ سردار عزیزالله رجب زاده فرمانده نیروی انتظامی تهران بزرگ اعلام کرد : حدود 35 نفر از شرکت کنندگان در تظاهرات روز قدس در خیابانهای هفت تیر و مطهری توسط نیروی انتظامی بازداشت شدند. (ایسنا 29/6/88)</p>
<p>134 ـ در پی تجمع اعتراضی صدها هزار نفر از مردم تهران در روز قدس، نیروهای لباس شخصی و نیروهای ضد شورش بیش از 200 نفر از شرکت کنندگان در تظاهرات را بازداشت کردند. خانواده های بازداشت شدگان در مقابل دادگاه انقلاب و زندان اوین تجمع کرده اند. (امیرکبیر 30/6/88)</p>
<p>135 ـ حداقل 50 نفر از شرکت کنندگان در تظاهرات روز قدس در مشهد ، با ضرب و شتم توسط ماموران امنیتی در خیابان امام رضا و حوالی میدان 15خرداد بازداشت شدند. (سلام نیوز 30/6/88)</p>
<p>136 ـ حدود 80 نفر از خانواده های بازداشت شدگان 27 شهریور (روز قدس) در مقابل دادگاه انقلاب و زندان اوین تجمع کردند. اسامی 11 نفر از بازداشت شدگان به شرح ذیل است: محمد مهدی کمالی 19 ساله، حامد حسینیان 28 ساله، علی امینی طبری 24 ساله ، فرهاد رمضانی 27 ساله، هومن اسماعیل پور 30 ساله، سعید صدری 28 ساله، محمد عباسی 25 ساله، کیانوش بختیاری 20 ساله، صادق هاشمی 29 ساله، حسین محمدی پور27 ساله و آرمان حسین زاده 20 ساله.(فعالین حقوق بشر و دمکراسی در ایران 31/6/88)</p>
<p>137 ـ آذر منصوری قائم مقام دبیرکل جبهه مشارکت ایران اسلامی به همراه دختر خواهرش توسط مامورین اداره اطلاعات ورامین بازداشت شد و منزل وی مورد بازرسی قرار گرفت.( نوروز 31/6/88)</p>
<p>محاکمه فعالین سیاسی، فرهنگی، اجتماعی :</p>
<p>138 ـ شهاب الدین طباطبایی رئیس ستاد 88 حامیان جوان خاتمی و موسوی در چهارمین جلسه دادگاه نمایشی محاکمه بازداشت شدگان پس از انتخابات ریاست جمهوری به اتهام اقدام علیه امنیت ملی ، تبلیغ علیه نظام ،اخلال درنظم عمومی ،نشر اکاذیب به قصد تشویش اذهان عمومی و توهین و هتک حرمت به نمایندههای دولت در دادگاه انقلاب به ریاست قاضی  صلواتی محاکمه شد.( ایلنا 3/6/88 )</p>
<p>139 ـ هدایت الله آقایی عضو شورای مرکزی کارگزاران سازندگی در چهارمین جلسه دادگاه نمایشی محاکمه بازداشت شدگان پس از انتخابات به اتهام اقدام علیه امنیت ملی، فعالیتهای تبلیغاتی علیه نظام، اخلال در نظم عمومی، اقدام به ایجاد شبهه، جعل و تقلب در انتخابات در دادگاه انقلاب به ریاست قاضی صلواتی محاکمه شد.(ایلنا 3/6/88 )</p>
<p>140 ـ سعید حجاریان عضو شورای مرکزی جبهه مشارکت ایران اسلامی در چهارمین جلسه دادگاه نمایشی محاکمه بازداشت شدگان پس از انتخابات به اتهام اقدام علیه امنیت ملی، تحریک دانشجویان و جوانان برای شرکت در تجمعات غیر قانونی، توهین به رهبر، مسئولین و مقامات و تخریب دولت قانونی به وسیله مقالات مکتوب، در دادگاه انقلاب به ریاست قاضی صلواتی محاکمه شد.( ایلنا 3/6/88 )</p>
<p>141 ـ کیان تاج بخش در چهارمین جلسه دادگاه نمایشی محاکمه بازداشت شدگان به اتهام اقدام علیه امنیت کشور تبلیغ علیه نظام و اخلال در نظم عمومی در دادگاه انقلاب به ریاست قاضی صلواتی محاکمه شد.</p>
<p>( ایلنا 3/6/88 )</p>
<p>142 ـ عبدالله رمضانزاده عضو شورای مرکزی جبهه مشارکت ایران اسلامی به اتهام نشر اکاذیب به قصد تشویش اذهان عمومی با شکایت معاونت حقوقی و پارلمانی نهاد ریاست جمهوری در شعبه 1083 دادگاه کارکنان دولت محاکمه شد . نامبرده را که از زندان به جلسه دادگاه آورده بودند، اعلام کرد: در تمام بازجویی ها، شخص بازجو با این که چشم بند بسته بود، در پشت سرم قرار داشت و من هیچ گاه بازجو را نمی دیدم. بازجویی ها از ساعت 9 یا 10 شب شروع و تا ساعت 3 و 4 صبح ادامه پیدا می کرد. وی گفت: در زمان بازداشت بر اثر ضرب و شتم سرم شکست دنده هایم نیز خورد شد و بخشهایی از بدنم نیز کبود شده که هنوز آثار آن باقی است رمضان زاده ادامه داد مدت  76 روز در سلول انفرادی بوده که فاقد دستشویی بوده است .</p>
<p>(پارلمان نیوز 13/6/88)</p>
<p>143 ـ در پنجمین جلسه محاکمه نمایشی بازداشت شدگان پس از انتخابات ریاست جمهوری عبدالله مومنی سخنگوی سازمان دانش آموختگان ایران و عضو ستاد شهروند آزاد مهدی کروبی به اتهام فعالیت تبلیغی علیه نظام  در شعبه 15 دادگاه انقلاب تهران به ریاست قاضی صلواتی محاکمه شد. همچنین ع.ع ، الف.ل ، م.ن ،  الف. الف و ع.ب از بازداشت شدگان پس از انتخابات در این دادگاه محاکمه شدند.(ایسنا 23/6/88)</p>
<p>فعالین سیاسی، فرهنگی، اجتماعی : احکام صادر شده توسط دادگاهها:</p>
<p>144 ـ حسن ترلانی 22 ساله دانشجو و از بازداشت شدگان دوم اسفند 87 به اتهام محاربه ، اقدام علیه امنیت ملی تبلیغ علیه نظام و ... در شعبه 22 دادگاه انقلاب تهران به ریاست قاضی محسنی به 10 سال حبس و تبعید به زندان مرکزی کرمان محکوم شد.(فعالین حقوق بشر و دمکراسی در ایران 5/6/88 )</p>
<p>145 ـ به گزارش کانون صنفی معلمان کردستان مسعود کردپور روزنامه نگار و فعال حقوق بشر پس از آزادی از زندان، بعد از 21 سال و شش ماه خدمت به حکم هیئت رسیدگی به تخلفات اداری استان آذربایجان غربی به بازخرید از خدمت محکوم شد. (هرانا 11/6/88)</p>
<p>146 ـ یاشار حکاک پور فعال حقوق بشر آذربایجانی به اتهام عضویت در دسته و گروه جهت برهم زدن امنیت کشور، تبلیغ علیه نظام و تشویش اذهان عمومی در شعبه اول دادگاه انقلاب زنجان به ریاست قاضی صادقی بصورت غیابی به 6 ماه حبس تعزیری محکوم شد . وی در خارج از کشور بسر میبرد و مسئول روابط عمومی انجمن دفاع از زندانیان سیاسی آذر بایجانی در ایران است.(ساوالان سسی 15/6/88)</p>
<p>147 ـ بهروز علیزاده ، ودود سعادتی ، رحیم غلامی ، حسین حسینی و اردشیر کریمی خیاوی از فعالین مدنی آذربایجانی به اتهام تبلیغ علیه نظام در شعبه هفتم دادگاه تجدید نظر استان اردبیل به ریاست قاضی افسانه به یکسال حبس محکوم شدند.(ساوالان سسی 16/6/88)</p>
<p>148 ـ حامد یازرلو از بازداشت شدگان 2 اسفند در شعبه 28 دادگاه انقلاب تهران به ریاست قاضی محمد مقیسه ای به 3 سال زندان محکوم شد.(فعالین حقوق بشر ودمکراسی در ایران 17/6/88)</p>
<p>149 ـ ایوب گنجی از نویسندگان و فعالان ملی مذهبی کردستان پس از 17 ماه بازداشت موقت به اتهام اقدام علیه امنیت ملی و نشر اکاذیب به قصد تشویش اذهان عمومی در شعبه دوم دادگاه ویژه روحانیت همدان به 10 سال زندان  و 10 سال تبعید به همدان محکوم شد. همچنین به محرومیت دائم از عنوان روحانیت اهل تسنن (ماموستائی)، امامت جمعه، جماعت، سخنرانی، تالیف، نویسندگی و استفاده از مزایای طلبگی محروم گردید. ایوب گنجی در بهمن ماه 1386 به حکم دادسرای ویژه روحانیت همدان توسط ماموران اداره اطلاعات سنندج بازداشت گردید. (امیرکیر 22/6/88)</p>
<p>150 ـ عبدالله شهبازی مدیر سابق موسسه مطالعات و پژوهش های سیاسی به اتهام نگارش و نشر کتاب " زمین و انباشت ثروت ، تکوین الیگارشی جدید در ایران امروز " و از حامیان میرحسین موسوی در انتخابات ریاست جمهوری در شعبه 102 دادگاه عمومی شیراز به ریاست قاضی روح الله قهرمانی به پنج ماه حبس محکوم شد . ( امروز 27/6/88)</p>
<p>151 ـ مهندس هاشم خواستار بازنشسته آموزش و پرورش و عضو کانون صنفی فرهنگیان، در دادگاه تجدید نظر استان خراسان رضوی که به 2 سال حبس تعزیری محکوم شده بود، توسط مامورین دادگاه انقلاب بازداشت و به زندان مرکزی مشهد منتقل گردید. (مجموعه فعالان حقوق بشر در ایران 28/6/88)</p>
<p>152 ـ زبیر والی علی، جهانگیر سهرابی، ستار منصوری، ساروان یوسفی و پرویز فخری اهل جوانرود، به اتهام عضویت در گروه مذهبی اسلامی، در شعبه دو ویژه امنیت دادگاه انقلاب به ترتیب به 8، 5، 4، 2 و 2 سال زندان محکوم شدند. این افراد در اوایل خرداد ماه سال جاری در شهرستان سقز دستگیر و پس از انتقال به کرمانشاه به مدت 2 ماه در سلول انفرادی بازداشتگاه اداره اطلاغات این شهر بسر برده و سپس در 7 مرداد به زندان اوین تهران منتقل شده اند. (سازمان دفاع از حقوق بشر کردستان 28/6/88)</p>
<p>اخبار مربوط به زندانيان سياسی:</p>
<p>153 ـ بدستور مقامات امنیتی بند 209 زندان اوین بهمن احمدی امویی روزنامه نگار زندانی ممنوع الملاقات است این روزنامه نگار 65 روز است که در زندان به سر میبرد و بیش از 52 روز در سلول انفرادی سپری کرده است.</p>
<p>( کانون زنان ایرانی2/6/88 )</p>
<p>154 ـ هنگامه شهیدی روزنامه نگار و عضو حزب اعتماد ملی از 55 روز پیش در بند 209 زندان اوین است و مدت 50 روز در سلول انفرادی بسر برده است. هنگامه شهیدی بشدت تحت فشار است تا به دروغ به روابط غیر اخلاقی اعتراف کند و چون حاضر به چنین اعترافاتی نشده مورد ضرب وشتم قرار گرفته است نامبرده در اعتراض به این رفتار بازجویان دست به اعتصاب غذا زده است.( روز آنلاین 3/6/88 )</p>
<p>155 ـ سمیه توحید لو از فعالین ستاد انتخاباتی میر حسین موسوی بعد از آزادی از زندان نوشت: از مدت 70 روزی که در زندان بودم ،40 روز را در ساختمان 209 و 30 روز را در ساختمان 240 بسر بردم . بازجوهای متعددی داشتم. سوالات و پرسشها نه مربوط به انتخابات دهم که به سیزده سال اخیر باز می گشت. در سه دوره مجزا بدلیل تغیرات بنیادین در روند بازجویی اتو بیو گرافی مفصلی از خودم نوشتم. مدت 50 روز در سلول انفرادی تحت بازجویی قرار داشتم و 56 روز ممنوع الملاقات بودم .(وبلاگ بر ساحل سلامت 9/6/88 )</p>
<p>156 ـ صالح نیکبخت وکیل مدافع مهندس محسن صفائی فراهانی عضو شورای مرکزی جبهه مشارکت ایران اسلامی گفت: در مورد شرایط زندان 18 روز اولی که موکلم برای من تعریف کرد بسیار دردناک است و فعلا قادر به بازگوئی آن نیستم. (کلمه 10/6/88)</p>
<p>157 ـ محمد مصطفائی وکیل مدافع روزنامه نگار زندانی هنگامه شهیدی اعلام کرد: علیرغم دستور بازپرس شعبه دوم امنیت و موافقت دادیار ناظر زندان مسئولین بند 209 زندان اوین از ملاقات با موکلم جلوگیری بعمل آوردند. نام هنگامه شهیدی از فعالین ستاد انتخاباتی مهدی کروبی و خبرنگار روزنامه توقیف شده اعتماد ملی در لیست رایانه زندان اوین وجود ندارد و بند 209 در اختیار وزارت اطلاعات است.(وبلاگ دفاع از بی دفاع 11/6/88)</p>
<p>158 ـ حکم قرار بازداشت عیسی سحرخیز روزنامه نگار و از مشاوران مهدی کروبی در حوزه رسانه در زمان انتخابات ریاست جمهوری برای مدت 2 ماه دیگر تمدید شد. مهدی سحرخیز فرزند این روزنامه نگار زندانی گفت: ما بشدت نگران پدرم هستیم چون موقع بازداشت بشدت مورد ضزب و شتم قرار گرفته و دنده پدرم را شکسته اند اما تا کنون اجازه درمان و ملاقات نداده اند.(سحام نیوز 12/6/88)</p>
<p>159 ـ بدستور بازپرس شعبه 5 بازپرسی منطقه 23 قضائی تهران، محمد صدیق کبودوند رئیس زندانی سازمان دفاع از حقوق بشر کردستان با دستبند ، پا بند و غل و زنجیر به زندان مهاباد منتقل گردید. رئیس دادگاه انقلاب مهاباد دستور انتقال مجدد و بدون فوت وقت ایشان را به تهران صادر نمود. سرانجام پس از 5 روز بازداشت غیرقانونی و نگهداری در بدترین شرایط، این فعال حقوق بشر با هزینه شخصی به زندان اوین تهران منتقل شد. کبودوند مورد ضرب و شتم و بدرفتاری شدید ماموران اعزام قرارگاه ویژه قضائی قرار گرفته است.</p>
<p>(سازمان دفاع از حقوق بشر کردستان 14/6/88)</p>
<p>160 ـ بازجویی های عبدالله رمضان زاده معاون دبیرکل جبهه مشارکت در زندان به پایان رسیده ، وی مدت 94 روز است که در سلولهای انفرادی بسر می برد . (سلام نیوز 26/6/88)</p>
<p>161 ـ علیا عزالدین گزارشگر تلویزیون العربیه با پخش تصاویری از قربانیان شکنجه در ایران اعلام کرد : مریم صبری یکی دیگر از بازداشت شدگان سابق کهریزک اعلام کرد در مدت دو هفته ای که در زندان بوده مورد تجاوز قرار گرفته است.(میزان پرس 27/6/88)</p>
<p>162 ـ در پی بازداشت تعداد زیادی از شرکت کنندگان در راهپیمایی اعتراضی 27 شهریور (روز قدس ) و انتقال آنها به بند 209 زندان اوین، برخی از زندانیان این بند از جمله شیوا نظر آهاری،مهسا نادری،عاطفه نبوی،فاطمه ضیایی، شبنم مددزاده و صغرا غلام نژاد بدلیل کمبود جا به قرنطینه بند زنان منتقل شده اند. همچنان زندانیان سیاسی مرد به دلیل مشابه به قرنطینه بند 7 زندان اوین منتقل شده اند.(کمیته گزارشگران حقوق بشر 31/6/88)</p>
<p>صدور قرار وثیقه برای آزادی زندانيان سياسی:</p>
<p>163 ـ مهسا امر آبادی خبرنگار زندانی روزنامه اعتماد ملی پس از تحمل 70 روز بازداشت با قرار وثیقه 200 میلیون تومانی از زندان آزاد شد.(روز آنلاین 3/6/88)</p>
<p>164 ـ عبدالفتاح سلطانی عضو کانون مدافعان حقوق بشر در ایران پس از تحمل 70 روز بازداشت با قرار وثیقه 100 میلیون تومانی از زندان آزاد شد آقای سلطانی گفت در زندان به اتهام تشکیک در انتخابات، تبلیغ علیه نظام ، تشکیل گروه برای اقدام علیه امنیت ملی مورد بازجویی قرار گرفته است آقای سلطانی افزود در 17 یا 18 روز اول بازداشت در سلول انفرادی بسر برده و برای دو هفته نیز از حمام محروم بوده است.(بی بی سی 5/6/88)</p>
<p>165 ـ حمزه قالبی رئیس ستاد جوانان و حسین تاجیک رئیس کمیته سفرهای استانی میر حسین موسوی پس از تحمل 70 روز بازداشت با قرار وثیقه از زندان آزاد شدند. (پارلمان نیوز 9/6/88 )</p>
<p>166 ـ حجت الاسلام محمد ذبیحی رئیس دانشگاه تربیت مدرس قم و عضو ستاد انتخاباتی میر حسین موسوی پس از دو هفته بازداشت  با قرار وثیقه  از زندان قم آزاد شد.(موج سبز آزادی 9/6/88)</p>
<p>167 ـ ناصح فریدی عضو کمیته دانشجویی دفاع از زندانیان سیاسی پس از 78 روز بازداشت با قرار وثیقه 50 میلیون تومانی از زندان آزاد شد. علی بیکس دیگر عضو کمیته همچنان در زندان بسر میبرد.</p>
<p>(کمیته دانشجویی دفاع از زندانین سیاسی 10/6/88)</p>
<p>168 ـ از سوی دادگاه انقلاب تهران برای آزادی شیوا نظر آهاری فعال حقوق بشر مبلغ 500 میلیون تومان قرار وثیقه صادر شد . شهرزاد کریمیان مادر نامبرده به دادگاه انقلاب مراجعه و به قرار مزبور اعتراض نموده است وی همچنین اعلام کرده است توانایی تامین چنین وثیقه سنگینی را ندارد بازپرس سبحانی گفته است : پس بگذارید در زندان بماند. شیوا نظر آهاری 80 روز است که در بند 209 زندان اوین تحت بازجویی قرار دارد .</p>
<p>(کمیته گزارشگران حقوق بشر در ایران 10/6/88)</p>
<p>169 ـ امید گلباز دانشجوی محروم از تحصیل رشته فلسفه دانشکده الهیات دانشگاه فردوسی مشهد که در تاریخ 23 تیر در میدان ونک تهران توسط مامورین امنیتی با ضرب و شتم و استفاده از گاز فلفل بازداشت بود، در مدت بازداشت دچار شکستگی انگشتان بر اثر ضربات باتوم و قطع یک بند انگشت در لابلای درب های آهنین بازداشتگاه بی نام و نشان شده است. همچنین مواردی از خونریزی های داخلی اعم از خونریزی معده و پاره شدن مویرگهای مثانه و همچنی ضرب دیدگی شدید از ناحیه کمر و شکستگی یکی از دندانها، پس از معاینه پزشک تائید شده است. در طول بازجوئی ها، چشم بند به چشم زندانی بوده و بازجوها  که نقابی سیاه به چهره داشته اند یکدیگر را حاجی یا علوی خطاب می کرده اند. وی در زندان تهدید به تجاوز جنسی میشده است. نامبرده هم اکنون با قرار وثیقه 50 میلیون تومانی توانسته است از زندان مرخصی استعلاجی گرفته و مشغول درمان خود است. (هرانا 12/6/88)</p>
<p>170 ـ روشنک سیاسی مسئول کانون زنان حزب کارگزاران سازندگی و از بازداشت شدگان حوادث پس از انتخابات با قرار وثیقه 200 میلیون تومانی از زندان آزاد شد. (روز آنلاین 14/6/88)</p>
<p>171 ـ شایسته امیری از مشاوران دفتر سید محمد خاتمی و از بازداشت شدگان حوادث پس از انتخابات ریاست جمهوری با قرار وثیقه 300 میلیون تومانی از زندان آزاد شد .(ایلنا 15/6/88)</p>
<p>172 ـ دکتر محمدعلی دادخواه عضو کانون مدافعان حقوق بشر که در تاریخ 17 تیر ماه در دفتر وکالت خود بازداشت شده بود، با قرار وثیقه 500 میلیون تومانی از زندان اوین آزاد شد. (ایلنا 22/6/88)</p>
<p>173 ـ دکتر علیرضا بهشتی سخنگوی کمیته پیگیری حقوق زندانیان و آسیب دیدگان وقایع پس از انتخابات، بعد از 4 روز بازداشت با قرار وثیقه 200 میلیون تومانی از زندان آزاد شد.(پارلمان نیوز 22/6/88)</p>
<p>174 ـ محمدرضا جلائی پور سخنگوی پویش موج سوم پس از تحمل 88 روز بازداشت با قرار وثیقه 200 میلیون تومانی از زندان آزاد شد. (روزآنلاین 22/6/88)</p>
<p>175 ـ صادق نوروزی رئیس شورای سیاسی سازمان مجاهدین انقلاب اسلامی ایران پس از تحمل 81 روز بازداشت و مجید نیری عضو شاخه تهران این تشکل پس از تحمل 89 روز بازداشت با قرار وثیقه از زندان آزاد شدند.(ایلنا 23/6/88)</p>
<p>176 ـ جواد امام رئیس ستاد انتخاباتی میر حسین موسوی در تهران بزرگ و عضو شورای مرکزی سازمان مجاهدین انقلاب اسلامی ایران، پس از 90 روز بازداشت با قرار وثیقه 200 میلیون تومانی از زندان آزاد شد.</p>
<p>(پارلمان نیوز 24/6/88)</p>
<p>177 ـ نسرین ستوده وکیل مدافع کیوان صمیمی بهبهانی مدیر مسئول ماهنامه توقیف شده "نامه" اعلام کرد: موکل من درنیمه شب 24 خرداد توسط مامورین امنیتی بازداشت شده است. در زندان دو بار مورد ضرب و شتم قرار گرفته و طبق اظهارات دکتر بهداری زندان اوین پای چپ ایشان کبود شده است. بازپرس پرونده برای آزادی کیوان صمیمی، قرار وثیقه 100 میلیون تومانی صادر کرده است. اتهامات وی عبارتند از: فعالیت و عضویت در گروههای غیر قانونی از قبیل ائتلاف ملی، مذهبی ها، شورای ملی صلح، انجمن حامیان حق تحصیل، کمیته پیگیری بازداشتهای خودسرانه و انجمن دفاع از آزادی مطبوعات. (رادیو فردا 26/6/88)</p>
<p>178 ـ مهندس کورش زعیم عضو جبهه ملی ایران که به اتهام اقدام علیه امنیت ملی و نشر اکاذیب در تاریخ 31 خرداد بازداشت شده بود با قرار وثیه 200 میلیون تومانی از زندان آزاد شد. (رادیو فرانسه  29/6/88)</p>
<p>179 ـ محمدرضا گرجستانی از فعالان مدنی شهر مشهد که به اتهام اخلال در نظم عمومی و تشویش اذهان عمومی بازداشت شده بود، پس از 5 روز با قرار وثیقه 10 میلیون تومانی از زندان آزاد شد.(امیر کبیر 31/6/88)</p>
<p>نقض حقوق اقلیتهای مذهبی:</p>
<p>180 ـ ذبیح الله رئوفی به جرم بهایی بودن توسط مامورین ستاد خبری اداره اطلاعات سنندج بازداشت شد وسائل شخصی نامبرده از جمله رایانه، کتب ، جزوات و سی دی ها توسط مامورین ضبط گردید.</p>
<p>(کمیته گزارشگران حقوق بشر در ایران 4/6/88 )</p>
<p>181 ـ تعدادی از نوکیشان مسیحی در شهرهای سنندج ، سقز ، قروه و کامیاران در ستاد خبری اداره اطلاعات مورد بازجویی قرار گرفتند . (مجموعه فعالان حقوق بشر در ایران 7/6/88)</p>
<p>182 ـ فیض الله قنواتیان و همسرش نوشین روحانی به اتهام تبلیغ آیین بهایی و تبلیغ علیه نظام در دادگاه انقلاب اهواز محاکمه شدند .(مجموعه فعالان حقوق بشر در ایران 12/6/88)</p>
<p>183 ـ شهرام چینیان میاندوآب زندانی بهائی به اتهام اقدام علیه نظام، عضویت در گروههای غیر قانونی و توهین به مقدسات در شعبه 31 دادگاه انقلاب شهرری به ریاست قاضی زنده دل محاکمه شد.</p>
<p>(مجموعه فعالان حقوق بشر در ایران 14/6/88)</p>
<p>184 ـ مریم رازندی ، اشرف امیدی ، مهدی محمدی ، مبینا لک ، نریمان شریفی ، شهرام یار محمد توسکی و شاهین از  نوکشیان مسیحی ، پس از تحمل 32 روز بازداشت هر کدام با سپردن 2 سند خانه بعنوان وثیقه بطور موقت از زندان اوین آزاد شدند .(مجموعه فعالان حقوق بشر در ایران 16/6/88)</p>
<p>185 ـ اداره اماکن نیروی انتظامی قائمشهر مغازه عینک سازی سهراب لقایی ، شهروند بهایی زندانی و مغازه همسرش زهرا گلابیان را پلمپ کردند.(مجموعه فعالان حقوق بشر در ایران 19/6/88)</p>
<p>186 ـ مشفق سمندری 20 ساله به اتهام تبلیغ علیه نظام و تبلیغ بهائیت در دادگاه انقلاب بابل به 6 ماه زندان و پرداخت 500 هزار تومان جریمه نقدی محکوم شد. همچنین سامان ثابتی به جرم بهائی بودن در دادگاه انقلاب قائم شهر به 6 ماه زندان محکوم گردید.(مجموعه فعالان حقوق بشر در ایران 26/6/88)</p>
<p>اخبار فعالان جنبش زنان:</p>
<p>187 ـ فرشته شیرازی فعال کمپین یک میلیون امضا در شهر آمل طی روز گذشته برای سومین بار جهت بازجویی به ستاد خبری وزارت اطلاعات در آمل احضار گردید. منزل و محل کارش در 21 مرداد بدستور دادستانی مورد بازرسی قرار گرفت.(تغییر برای برابری 10/6/88)</p>
<p>188 ـ عاطفه پهلوان از فعالان حقوق زنان بدستور دادستان گرگان در فرودگاه بین المللی تهران ممنوع الخروج اعلام شد . پاسپورت وی توسط یک مامور امنیتی لباس شخصی در فرودگاه ضبط گردید. عاطفه پهلوان همسر دکتر مصطفی سبطی عضو شورای مرکزی جبهه مشارکت ایران اسلامی میباشد .(بارش نیوز 17/6/88 )</p>
<p>189 ـ لیلا صحت از فعالان کمپین یک میلیون امضا عضو هیات مدیره انجمن علمی فراسو و عضو ستاد انتخاباتی مهندس موسوی در آذر باییجان از ادامه تحصیل در مقطع کارشناسی ارشد محروم شد.</p>
<p>(مدرسه فمینیستی 18/6/88)</p>
<p>اخبار کارگری:</p>
<p>190 ـ مداحی عضو شورای اسلامی شرکت واگن پارس اراک گفت : 1700 کارگر این شرکت برای ششمین بار در طول 4 ماهه اخیر در اعتراض به عدم پرداخت حقوق دست به تجمع زده اند . (ایلنا 2/6/88)</p>
<p>191 ـ علی نجاتی ، فریدون نیکو فر و رضا رخشان از مسئولان سندیکای کارگران شرکت کشت و صنعت نیشکر هفت تپه به اداره اطلاعات شهرستان شوش احضار شد ند .(مجموعه فعالان حقوق بشر در ایران 10/6/88)</p>
<p>قتل مردم توسط نیروهای انتظامی و امنیتی:</p>
<p>192 ـ بر اثر تیراندازی نیروی انتظامی به شهروندان مرز نشین، عباس عبدی پور اهل بوکان و شافع معصومی اهل قطور از توابع شهرستان سلماس کشته شدند. (مجموعه فعالان حقوق بشر در ایران 16/6/88)</p>
<p>قتلهای مشکوک:</p>
<p>193 ـ منوچهر شه بخش فرزند عبدالرحمن کارمند شهرداری زاهدان و از فعالان حق شهروندی بلوچها که در روز دوم شهریور ناپدید شده بود ، جسد وی در روز 6 شهریور یافت شد . وی بر اثر شلیک 3 گلوله به قتل رسیده است . (انجمن فعالان حقوق بشر بلوچستان 6/6/88)</p>
<p>صدور حکم سنگسار:</p>
<p>194 ـ سعید نقی احمدی به اتهام زنای محصنه با خانم پوران . ق در شعبه دوم دادگاه کیفری استان مازندران و با تایید شعبه 33 دیوان عالی کشور محکوم به سنگسار شد . ممکن است نامبرده هر لحظه توسط شعبه اجرای احکام دادسرای ساری سنگسار شود . (وبلاگ دفاع از بی دفاع 1/6/88 )</p>
<p>محکومين به اعدام:</p>
<p>195 ـ انوشیروان به اتهام قاچاق مواد مخدر به حکم شعبه اول دادگاه انقلاب کرج به اعدام محکوم شد.</p>
<p>(ایران 2/6/88)</p>
<p>196 ـ رضا 38 ساله به اتهام قتل یعقوب 66 ساله تاجر ایرانی ساکن ایتالیا به حکم شعبه 74 دادگاه کیفری استان تهران به اعدام محکوم شد . (اعتماد 2/6/88)</p>
<p>197 ـ کبری38 ساله به اتهام قتل احمد . ن 22 ساله (دامادش) به حکم شعبه 74 دادگاه کیفری استان تهران به اعدام محکوم شد . (اعتماد 3/6/88)</p>
<p>198 ـ سیروس 26 ساله به جرم قتل ابوالفضل 15 ساله پس از تحمل 8 سال حبس در شعبه 71 دادگاه کیفری استان تهران محکوم به اعدام شد.( اعتماد 4/6/88 )</p>
<p>199 ـ رضا 58 ساله به اتهام قتل احمد 90 ساله (پدرش) به حکم دادگاه کیفری استان تهران با تائید شعبه 20 دیوان عالی کشور به اعدام محکوم شد . (ایسکانیوز 4/6/88)</p>
<p>200 ـ امین 28 ساله به اتهام قتل همسرش سیمرا 25 ساله به حکم شعبه 71 دادگاه کیفری استان تهران به اعدام محکوم شد . (ایسکانیوز 8/6/88)</p>
<p>201 ـ مهدی 27 ساله به اتهام قتل احمدرضا 52 ساله به حکم شعبه 74 دادگاه کیفری استان تهران و با تایید شعبه 27 دیوان عالی کشور به اعدام محکوم شد . (ایسکانیوز 8/6/88)</p>
<p>202 ـ مسعود 24 ساله به اتهام قتل غلام حسین 46 ساله به حکم شعبه 74 دادگاه کیفری استان تهران و با تایید شعبه 7 دیوان عالی کشور به اعدام محکوم شد . (ایسکانیوز 10/6/88)</p>
<p>203 ـ حسین به اتهام قتل مهدی به حکم شعبه 74 دادگاه کیفری استان تهران و با تایید شعبه 27 دیوان عالی کشور به اعدام محکوم شد .لازم به توضیح است که وی در زمان وقوع جرم 16 ساله بوده است.(اعتماد 10/6/88)</p>
<p>204 ـ رضا به اتهام قتل رحمان به حکم سه تن از پنج قاضی شعبه 74 دادگاه کیفری استان تهران و با تایید دیوان عالی کشور به اعدام محکوم شد . لازم به یادآوری است که وی در زمان وقوع جرم 16 ساله بوده است . ( اعتماد 10/6/88)</p>
<p>205 ـ حسین . ر 57 ساله به اتهام قتل مهدی (برادر همسرش) به حکم شعبه 71 دادگاه کیفری استان تهران به اعدام محکوم شد . (ایسکانیوز 10/6/88)</p>
<p>206 ـ پرویز 33 ساله به اتهام قتل پرویز به حکم شعبه 71 دادگاه کیفری استان تهران محکوم به اعدام شد.</p>
<p>(اعتماد 15/6/88)</p>
<p>207 ـ علیرضا 28 ساله به اتهام قتل محمد 72 ساله به حکم شعبه 71 دادگاه کیفری استان تهران محکوم به اعدام شد . (ایسکانیوز 19/6/88)</p>
<p>208 ـ فرید بغلانی 40 ساله به اتهام قتل های سریالی زنان در آبادان به حکم شعبه 16 دادگاه کیفری استان خوزستان به 13 بار اعدام محکوم شد . (قدس 22/6/88)</p>
<p>209 ـ احمد به اتهام قتل علیرضا خالقی (گروهبان نیروی انتظامی ) به حکم شعبه 103 دادگاه عمومی مهاباد و با تایید شعبه 40 دیوان عالی کشور به صورت غیابی محکوم به اعدام شد . (اعتماد 22/6/88)</p>
<p>210 ـ محمد علی به اتهام قتل رمضان علی 52 ساله ، کفایت 49 ساله و قربان 25 ساله (پدر ، مادر و برادر همسرش) به حکم شعبه 71 دادگاه کیفری استان تهران به اعدام محکوم شد . (ایران 26/6/88)</p>
<p>اخبار اجتماعی:</p>
<p>211 ـ اردشیر قیصر مدیر برنامه ریزی نهضت سواد آموزی گفت: طبق سر شماری سال 1385 ، حدود 9 میلیون و 800 هزار نفر بی سواد در کشور وجود دارد. وی کمبود امکانات و منابع مالی را از جمله اصلی ترین و چالشی ترین مشکلات در راه رسیدن به جامعه ای با سواد عنوان کرد .(ایلنا 16/6/88)</p>
			</p>
			<p align="right" dir="rtl">

ارسال به
<a rel="nofollow" target="_blank" href="https://balatarin.com/links/submit?phase=2&amp;url=http://we-change.org/spip.php?article4759&amp;title=%da%af%d8%b2%d8%a7%d8%b1%d8%b4%20%d9%85%d8%a7%d9%87%d8%a7%d9%86%d9%87%20%d9%81%d8%b9%d8%a7%d9%84%db%8c%d9%86%20%d8%a7%db%8c%d8%b1%d8%a7%d9%86%db%8c%20%20%d8%af%d9%81%d8%a7%d8%b9%20%d8%a7%d8%b2%20%d8%ad%d9%82%d9%88%d9%82%20%d8%a8%d8%b4%d8%b1%20%d8%af%d8%b1%20%d8%a7%d8%b1%d9%88%d9%be%d8%a7%20%d9%88%20%d8%a2%d9%85%d8%b1%db%8c%da%a9%d8%a7%db%8c%20%d8%b4%d9%85%d8%a7%d9%84%db%8c%20%d8%af%d8%b1%20%d9%85%d9%88%d8%b1%d8%af%20%d9%86%d9%82%d8%b6%20%da%af%d8%b3%d8%aa%d8%b1%d8%af%d9%87%d8%8c%20%d9%85%d8%b3%d8%aa%d9%85%d8%b1%20%d9%88%20%d8%a8%d8%b1%d9%86%d8%a7%d9%85%d9%87%20%d8%b1%db%8c%d8%b2%db%8c%20%d8%b4%d8%af%d9%87%20%d8%ad%d9%82%d9%88%d9%82%20%d8%a8%d8%b4%d8%b1%20%d8%af%d8%b1%20%d8%a7%d9%8a%d8%b1%d8%a7%d9%86%20/%20(%d8%b4%d9%87%d8%b1%db%8c%d9%88%d8%b1%201388)">
بالاترین
</a>
،
<a href="http://twitter.com/home?status=%d8%af%d8%b1%20%d8%ad%d8%a7%d9%84%20%d8%ae%d9%88%d8%a7%d9%86%d8%af%d9%86%20%da%af%d8%b2%d8%a7%d8%b1%d8%b4%20%d9%85%d8%a7%d9%87%d8%a7%d9%86%d9%87%20%d9%81%d8%b9%d8%a7%d9%84%db%8c%d9%86%20%d8%a7%db%8c%d8%b1%d8%a7%d9%86%db%8c%20%20%d8%af%d9%81%d8%a7%d8%b9%20%d8%a7%d8%b2%20%d8%ad%d9%82%d9%88%d9%82%20%d8%a8%d8%b4%d8%b1%20%d8%af%d8%b1%20%d8%a7%d8%b1%d9%88%d9%be%d8%a7%20%d9%88%20%d8%a2%d9%85%d8%b1%db%8c%da%a9%d8%a7%db%8c%20%d8%b4%d9%85%d8%a7%d9%84%db%8c%20%d8%af%d8%b1%20%d9%85%d9%88%d8%b1%d8%af%20%d9%86%d9%82%d8%b6%20%da%af%d8%b3%d8%aa%d8%b1%d8%af%d9%87%d8%8c%20%d9%85%d8%b3%d8%aa%d9%85%d8%b1%20%d9%88%20%d8%a8%d8%b1%d9%86%d8%a7%d9%85%d9%87%20%d8%b1%db%8c%d8%b2%db%8c%20%d8%b4%d8%af%d9%87%20%d8%ad%d9%82%d9%88%d9%82%20%d8%a8%d8%b4%d8%b1%20%d8%af%d8%b1%20%d8%a7%d9%8a%d8%b1%d8%a7%d9%86%20/%20(%d8%b4%d9%87%d8%b1%db%8c%d9%88%d8%b1%201388)%20:%20http://we-change.org/spip.php?article4759" title="مطلب را به توییتر بفرستید" target="_blank">توییتر</a>
،
<a href="http://friendfeed.com/?url=http://we-change.org/spip.php?article4759&amp;title=%da%af%d8%b2%d8%a7%d8%b1%d8%b4%20%d9%85%d8%a7%d9%87%d8%a7%d9%86%d9%87%20%d9%81%d8%b9%d8%a7%d9%84%db%8c%d9%86%20%d8%a7%db%8c%d8%b1%d8%a7%d9%86%db%8c%20%20%d8%af%d9%81%d8%a7%d8%b9%20%d8%a7%d8%b2%20%d8%ad%d9%82%d9%88%d9%82%20%d8%a8%d8%b4%d8%b1%20%d8%af%d8%b1%20%d8%a7%d8%b1%d9%88%d9%be%d8%a7%20%d9%88%20%d8%a2%d9%85%d8%b1%db%8c%da%a9%d8%a7%db%8c%20%d8%b4%d9%85%d8%a7%d9%84%db%8c%20%d8%af%d8%b1%20%d9%85%d9%88%d8%b1%d8%af%20%d9%86%d9%82%d8%b6%20%da%af%d8%b3%d8%aa%d8%b1%d8%af%d9%87%d8%8c%20%d9%85%d8%b3%d8%aa%d9%85%d8%b1%20%d9%88%20%d8%a8%d8%b1%d9%86%d8%a7%d9%85%d9%87%20%d8%b1%db%8c%d8%b2%db%8c%20%d8%b4%d8%af%d9%87%20%d8%ad%d9%82%d9%88%d9%82%20%d8%a8%d8%b4%d8%b1%20%d8%af%d8%b1%20%d8%a7%d9%8a%d8%b1%d8%a7%d9%86%20/%20(%d8%b4%d9%87%d8%b1%db%8c%d9%88%d8%b1%201388)" target="_blank">فریندفید</a>
،
<a href="http://www.facebook.com/sharer.php?u=http://we-change.org/spip.php?article4759&amp;t=%da%af%d8%b2%d8%a7%d8%b1%d8%b4%20%d9%85%d8%a7%d9%87%d8%a7%d9%86%d9%87%20%d9%81%d8%b9%d8%a7%d9%84%db%8c%d9%86%20%d8%a7%db%8c%d8%b1%d8%a7%d9%86%db%8c%20%20%d8%af%d9%81%d8%a7%d8%b9%20%d8%a7%d8%b2%20%d8%ad%d9%82%d9%88%d9%82%20%d8%a8%d8%b4%d8%b1%20%d8%af%d8%b1%20%d8%a7%d8%b1%d9%88%d9%be%d8%a7%20%d9%88%20%d8%a2%d9%85%d8%b1%db%8c%da%a9%d8%a7%db%8c%20%d8%b4%d9%85%d8%a7%d9%84%db%8c%20%d8%af%d8%b1%20%d9%85%d9%88%d8%b1%d8%af%20%d9%86%d9%82%d8%b6%20%da%af%d8%b3%d8%aa%d8%b1%d8%af%d9%87%d8%8c%20%d9%85%d8%b3%d8%aa%d9%85%d8%b1%20%d9%88%20%d8%a8%d8%b1%d9%86%d8%a7%d9%85%d9%87%20%d8%b1%db%8c%d8%b2%db%8c%20%d8%b4%d8%af%d9%87%20%d8%ad%d9%82%d9%88%d9%82%20%d8%a8%d8%b4%d8%b1%20%d8%af%d8%b1%20%d8%a7%d9%8a%d8%b1%d8%a7%d9%86%20/%20(%d8%b4%d9%87%d8%b1%db%8c%d9%88%d8%b1%201388)" target="_blank">فیسبوک</a>

</p>
				<div class="body_text">		
				
			

			


			<br><br><br><br><small>
			<a href="#forum" name="forum" id="forum"></a>
									<table width=50% class="body_text"><tr><td>
			
			</td></tr></table>
</div>
			<br clear=all>
			<p align="right" dir="rtl" ><font size=+1> در همين بخش :</font></p>
  

  <img src="img/buldsgb.gif"  /><a href="spipc96d.html?article10819" title=" پروین ذبیحی برنده جایزه حقوق بشری سازمان غيردولتى اتريشى سودويند شد"> پروین ذبیحی برنده جایزه حقوق بشری سازمان غيردولتى اتريشى سودويند شد</a><br />


  <img src="img/buldsgb.gif"  /><a href="spip13a0.html?article10813" title="پخش کارت پستال و بروشور در روز جهانی زن در تهران">پخش کارت پستال و بروشور در روز جهانی زن در تهران</a><br />


  <img src="img/buldsgb.gif"  /><a href="spipe61a.html?article10809" title="تمدید زمان برای امضای بیانیه‌ی جمعی از فعالان زن به مناسبت هشت مارس">تمدید زمان برای امضای بیانیه‌ی جمعی از فعالان زن به مناسبت هشت مارس</a><br />


  <img src="img/buldsgb.gif"  /><a href="spip40c8.html?article10808" title="مجوزی که در نطفه خفه شد">مجوزی که در نطفه خفه شد</a><br />


  <img src="img/buldsgb.gif"  /><a href="spip43d5.html?article10795" title="بیش از 2000 امضا در اعتراض به تبعیض های آموزشی به مجلس تحویل داده شد">بیش از 2000 امضا در اعتراض به تبعیض های آموزشی به مجلس تحویل داده شد</a><br />

<br clear=all>
			<p align="right" dir="rtl" ><font size=+1>ديگر بخش ها :</font></p>
					

<a href=spip179d.html?rubrique1>طرح یک میلیون امضا</a>
|
<a href=spip5da2.html?rubrique3>مقالات</a>
|
<a href=spipc72c.html?rubrique5>سایت نوشته ها</a>
|
<a href=spipa647.html?rubrique19>اخبار</a>
|
<a href=spipe95e.html?rubrique21>گزارش كمپين</a>
|
<a href=spip4c96.html?rubrique22>گفت و گو</a>
|
<a href=spip87a8.html?rubrique23>علیه سکوت</a>
|
<a href=spip9ddf.html?rubrique24>كوچه به كوچه</a>
|
<a href=spipf6c7.html?rubrique31>نامه های شما</a>
|
<a href=spip3062.html?rubrique34>گزارش ویژه</a>
|
<a href=spip7002.html?rubrique37>گفتگو با اعضا</a>
|
<a href=spip85ff.html?rubrique38>ویژه سالگرد کمپین</a>
|
<a href=spipff18.html?rubrique41>تصویر برابری</a>
|
<a href=spipe6ba.html?rubrique42>دل آرام علی</a>
|
<a href=spipc302.html?rubrique47>تریبون</a>
|
<a href=spip91b0.html?rubrique48>مقالات</a>
|
<a href=spip44a7.html?rubrique49>تاریخ شفاهی</a>
|
<a href=spipe381.html?rubrique51>خارج از چارچوب</a>
|
<a href=spip2c51.html?rubrique52>کتابخانه</a>
|
<a href=spipb08c.html?rubrique56>درباره کمپین</a>
|
<a href=spipee87.html?rubrique57>کمپین در شهرها</a>
|
<a href=spip7ced.html?rubrique58>کمپین در بند</a>
|
<a href=spipc88b.html?rubrique60>صدای تغییر</a>
|
<a href=spip602e.html?rubrique61>ویژه 22 خرداد</a>
|
<a href=spip1999.html?rubrique62> لایحه حمایت از خانواده</a>
|
<a href=spipe694.html?rubrique64>گالری</a>
|
<a href=spip1cc8.html?rubrique65>عشا مومنی</a>
|
<a href=spipb69a.html?rubrique66>امیر یعقوبعلی</a>
|
<a href=spipab88.html?rubrique67>خدیجه مقدم</a>
|
<a href=spipff5e.html?rubrique68>راحله عسگری زاده و نسیم خسروی</a>
|
<a href=spipfcfe.html?rubrique69>پروین اردلان،جلوه جواهری، مریم حسین خواه، ناهید کشاورز</a>
|
<a href=spipa83e.html?rubrique70>زینب پیغمبرزاده</a>
|
<a href=spip1a53.html?rubrique71> سعیده امین، سارا ایمانیان، محبوبه حسین زاده، ناهید کشاورز و  همایون نامی </a>
|
<a href=spip787d.html?rubrique72>احترام شادفر</a>
|
<a href=spip947f.html?rubrique73>نسیم سرابندی زاده،فاطمه دهدشتی</a>
|
<a href=spip25be.html?rubrique74>وبلاگ مهمان</a>
|
<a href=spip131a.html?rubrique75>پرونده خرم آباد</a>
|
<a href=spip7000.html?rubrique76>دستگیری ها</a>
|
<a href=spipa61e.html?rubrique77>مریم مالک</a>
|
<a href=spip7e7c.html?rubrique79>پرستو اللهیاری</a>
|
<a href=spip29a5.html?rubrique80>مهرنوش اعتمادی</a>
|
<a href=spip93a1.html?rubrique81>سمیه رشیدی</a>
|
<a href=spipd83a.html?rubrique82>Other Languages</a>
|
<a href=spip2b57.html?rubrique83>همراهان</a>
|
<a href=spip86f2.html?rubrique85>«فراخوان کمپین ده روز با بهاره هدایت»</a>


 | <a href=english/index.html >English</a>

				</td>
              </tr>
            
            
          </table></td>
        </tr>
        <tr>
          <td></td>
          <td> </td>
        </tr>
        <tr>
          <td></td>
          <td> </td>
        </tr>
      </table></td>
    <td height="100%"  valign="top" bgcolor="#5acfe3">&nbsp;</td>
    <td bgcolor="#cbcbcb" valign="top" width="28%">
    <table width="100%" border="0" cellpadding="0" cellspacing="0">
      <tr>
        <td width="1"></td>
        <td align="center" height="115" valign="middle"><img src="img/last1.gif" width="200" height="114" /></td>
        <td width="1"></td>
      </tr>
      <tr>
        <td width="8"></td>
        <td class="body_text">
		  </td>
        <td width="8"></td>
      </tr>
      <tr>
        <td></td>
        <td class=body_text ><h2 align="right"><a href="spipbf9e.html?article1930"><img src="img/b1.gif" width="220" height="30" border="0" /></a></h2>
          <p align="right"><a href="spip7fc2.html?article1929"><img src="img/b3.gif" alt="" width="220" height="30" border="0" /></a></p>
          <p align="right"><a href="spip97e0.html?article109"><img src="img/b5.gif" width="220" height="30" border="0" /></a></p>
          <p align="right"><a href="spipd6fb.html?article1935"><img src="img/b2.gif" width="220" height="30" border="0" /></a></p>
		  <p align="right"><a href="spip93c2.html?article1927"><img src="img/b4.gif" width="220" height="30" border="0" /></a></p>
          <p align="right"><a href="spipee87.html?rubrique57"><img src="img/b7.gif" width="220" height="30" border="0" /></a></p>
          <p align="right"><a href="spip6dc5.html?article1932"><img src="img/b6.gif" width="220" height="30" border="0" /></a></p>
       

	   <div align="center">
 

   
<br clear=all>
<br clear=all>
	 
	 <!---------search-------------------->
		<form action="http://we-change.org/spip.php?page=recherche" method="get">
  <input name='page' value='recherche' type='hidden' class="inputbox" size="2" maxlength="20"/>
	<input type="text" class="button" name="recherche" id="recherche" onfocus="this.value='';" />  <input type="submit" value="جستجو" name="search" class="button" />
</form>	
		 <!---------end search-------------------->
		</div></td>
        <td></td>
      </tr>
    </table></td>
  </tr>
  <tr>
    <td width="72%" bgcolor="#cbcbcb">&nbsp;</td>
    <td width="0%" bgcolor="#cbcbcb">&nbsp;</td>
    <td bgcolor="#cbcbcb">&nbsp;</td>
  </tr>
  <tr>
    <td></td>
    <td></td>
    <td></td>
  </tr>
</table>
</center>
</body>

<!-- Mirrored from we-change.org/spip.php?article4759 by HTTrack Website Copier/3.x [XR&CO'2014], Sat, 17 May 2025 17:09:48 GMT -->
</html>
	
