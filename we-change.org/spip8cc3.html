<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=2777 by HTTrack Website Copier/3.x [XR&CO'2014], Sat, 17 May 2025 02:17:25 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 2777
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article2777</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">اعتراض به لایحه حمایت از خانواده و حوادث دانشگاه زنجان در دیدار کمیسیون زنان تحکیم با نمایندگان مجلس</h1>
				<p class="soustitre"> کمیسیون زنان دفتر تحکیم وحدت </p>
				<!-- finde_surligneconditionnel-->

				<p><small>يكشنبه17 شهریور 1387</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>اعضای کمیسیون زنان دفتر تحکیم وحدت در ديدار با نمايندگان مجلس ضمن طرح انتقاداتشان در مورد لایحه حمایت از خانواده خواستار پي گيري وضعيت دانشجويان بازداشتي زنجان شدند.</p>
<p>در اين ديدار كه چهارشنبه 13 شهریور برگزار شد، اعضای کمیسیون در ملاقات با حسینعلی شهریاری، نماینده زاهدان، انتقاداتشان را به لايحه ابراز کردند و ايرادات وارده به بندهای مختلف آن را متذکر شدند. آنان تأکید کردند اين ايرادات تنها نظرات شخصی نبوده و توسط بسياری از کارشناسان در برنامه های بررسی این لایحه در رسانه ها و مطبوعات بیان شده است. شهرياری در پاسخ گفت: «هر لايحه ای که به مجلس بيايد قرار نيست تصويب شود» و خود ايشان هم به بندهايی از آن معترض اند که قصد دارند در مجلس در خصوص اين لايحه صحبت کنند.</p>
<p>شهریاری در مورد مذاکرات صبح مجلس توضیحاتی داده و گفت: «امروز تعدادی از نمایندگان از جمله خانم آلیا به رئیس مجلس به دلیل دستور ارجاع دوباره لایحه به کمیسیون قضایی اعتراض کرده و از کلیات لایحه حمایت از خانواده دفاع کردند. شخصا با چند همسری مخالفم و وقتی یکی از نمایندگان زن از لایحه دفاع می کرد به نماینده دیگری گفتم اگر موافق چند زنی است، برود برای شوهرش زنی دیگر بگیرد.» وی همچنین حضور شیرین عبادی در مجلس را باعث سیاسی شدن جریان لایحه حمایت از خانواده خواند و افزود :‌« امکان دارد اين مسئله عامل فشار بیشتري برای تصویب لایحه شود.»</p>
<p>یکی از اعضای کمیسیون با برشمردن مواد مورد اعتراض زنان به لایحه، گفت: «شنیدن انتقادات شهروندان وظیفه نمایندگان است و چه اهمیتی دارد كه اين انتقادات را خانم عبادی بیان کند، يا يك شهروند ديگر ؟ اگر به مواد این لایحه هیچ نقدی وارد نبود، برنامه های زنده تلویزیون به بررسی آن نمی پرداختند.»</p>
<p>نماینده زاهدان تنها به ماده 23 و 25 لایحه اشاره نمود و افزود: «به احتمال زیاد این مواد تغییر خواهند کرد و انتظار می رود لایحه در روزهای آتی به صحن مجلس بیاید.»</p>
<p>یکی دیگر از اعضای کمیسیون ضمن اشاره به مسائل و مشکلات زنان در استان سیستان و بلوچستان و مسئله شیوع چند همسری در زاهدان تأکید کرد که تغییر صرفا دو ماده از این لایحه مشکلی را حل نمی کند و شرایط زنان بهبود نخواهد یافت و گفت: «ما از نمایندگان مجلس می خواهیم که نظر کارشناسان، وکلا و قاضیان دادگستری را در مورد لایحه شنیده و آنها را اعمال کنند.»</p>
<p>در ادامه این جلسه اعضای کمیسیون در مورد حوادث اخیر دانشگاه زنجان، بازداشت دانشجویان و سخنان دادستان زنجان مبنی بر صیغه بودن دختر دانشجو با آقای شهرياری صحبت کردند و تاكيد كردند كه وظیفه نمایندگان مجلس است که نگذارند حق دانشجوی دختری که مظلومانه در اين جريان مورد هتک حرمت واقع شده، پايمال شود.</p>
<p>نماينده زاهدان ابتدا گفت: « اين قضيه کاملاً ساختگی بوده و هدف زير سوال بردن حيثيت دانشگاه، تخريب مسولين و در واقع تخريب نظام بود که مسولين اگر اين را حس کنند برخورد می کنند.»</p>
<p>یکی از اعضای کمیسیون زنان در پاسخ به وي گفت: «آقای مددی، معاون فرهنگی زنجان در دانشگاه از مدت ها پیش به تعدی به دختران دانشجو شهرت داشتند اما مسئولین اعتراضات دانشجویان را ترتیب اثر نمی دادند. حتی شاهد بودیم در روزهای اول تحصن دانشجویان همه تشکل های دانشجویی از جمله بسیج در این خصوص نامه ای صادر کردند. احساسات جریحه دار شده دانشجویان به خاطر تجاوز و سلب امنیت یک دختر دانشجو را نمی توان با بازداشت همان دانشجویان پاسخ داد.</p>
<p>موضوع امنیت دختران در محیط دانشگاه که در دانشگاه رازی و سهند نیز سلب شده بود، به دلیل نداشتن مدرک از سوی دانشجویان برای اثبات آن، به فراموشی سپرده شد. در چنین شرایطی دانشجویان چه باید کنند؟ اگر در این جریان فیلمی تهیه شده جهت اثبات ادعای دانشجویان بوده و گرفتن شاکی به جای متهم خلاف قانون است.»</p>
<p>آقای شهرياری پس از این سخنان دانشجویان متقاعد شده و پیشنهاد داد که نامه ای جهت بررسی بیشتر به کميسيون آموزش و تحقیقات مجلس تهیه و ارسال شود. ایشان قول مساعد مبنی بر صحبت با نمایندگان زنجان دادند.</p>
<p>اعضای کمیسیون همچنين در ديدادر با رجایی نماینده اراک نیز موارد منفی لایحه حمایت از خانواده را یادآور شده و تأکید کردند که زنان موافق تصویب چنین لایحه ای نیستند. آقای رجایی در مورد ماده 23 لایحه حمایت از خانواده از چند همسری دفاع کرده و گفت: «زنان مطلقه یا بیوه ای که سرپرست خانوار هستند اگر ازدواج نکنند چگونه امرار معاش نمایند؟»</p>
<p>در اين ديدار كه با حضور جمعي از فعالين زن انجام شد، ملاقات کنندگان تأمین مالی زنان سرپرست خانوار را وظیفه دستگاه های حمایتی دولت دانسته و فراهم آوردن فرصت های شغلی را راه حل آن دانستند نه ترویج چند همسری.</p>
<p>یک از فعالين زن گفت: «آیا نماینده ها به این موضوع توجه دارند که ازدواج مجدد خانواده ای را متلاشی می کند و مشکلات و مصائب بسیاری چون همسرکشی و خودکشی برای زنان و فرزندان به دنبال دارد؟ شرط عدالتی که در قرآن برای اختیار کردن زن های دیگر ذکر شده آیا قابل اجرا است؟ اجرای عدالت توسط مرد چگونه امکان دارد وقتی که اختیار زن دوم اولین گام در نقض عدالت است؟ چرا که زن دوم بر زن اول ترجیح داده شده است.» نماینده اراک گفت: «ما در کشوری اسلامی زندگی می کنیم و تعدد زوجات یکی از اختیاراتی است که اسلام به مردان داده است. در مجلس وقتی زنان نماینده از لایحه دفاع می کنند ما هم دنباله رو آنها هستیم.»</p>
<p>خروج لایحه از دستور کار مجلس موضوعی بود که دیدار کنندگان با نماینده اراک بر آن اصرار نموده و لایحه را دارای موارد انتقادی بسیاری دانستند.</p>
<p>طی هفته گذشته گروه های مختلف زنان با حضور در مجلس شورای اسلامی با نمایندگان دیدار کردند. اگرچه روز یکشنبه 10 شهریور رسما اعلام شد که لایحه حمایت از خانواده به کمیسیون قضایی بازگشته اما کاملا از دستور کار مجلس خارج نشده است.</p>
<p>فعالين زنان همچنان بر تداوم اعتراضات، گفتگو با نمایندگان مجلس و ارسال پیشنهادات جایگزین به شکل مکتوب برای نمایندگان تأکید دارند</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=2777 by HTTrack Website Copier/3.x [XR&CO'2014], Sat, 17 May 2025 02:17:25 GMT -->
</html>

