<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=10249 by HTTrack Website Copier/3.x [XR&CO'2014], Sat, 17 May 2025 01:09:06 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 10249
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article10249</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">محمود احمدی نژاد وزیر بهداشت را از کار برکنار کرد</h1>
				
				<!-- finde_surligneconditionnel-->

				<p><small>پنج شنبه7 دی 1391</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>رادیو فردا: خبرگزاری های ایران گزارش داده اند که محمود احمدی نژاد، رییس جمهوری ایران، مرضیه وحید دستجردی را از وزارت بهداشت، درمان و آموزش پزشکی برکنار و برای این وزارتخانه سرپرست تعیین کرده است.</p>
<p>برکناری خانم وحید دستجردی که نخستین وزیر تاریخ دولت های جمهوری اسلامی ایران بود، پس از آن صورت گرفت که وی در ماه های اخیر از نحوه تخصیص ارز به بخش دارو به شدت انتقاد کرد و گفت که ارز این بخش صرف واردات لوازم آرایشی و سایر موارد شده است.</p>
<p>احمدی نژاد در حکم روز پنجشنبه خود، محمد حسن طریقت منفرد را به سمت «سرپرست وزارت بهداشت، درمان وآموزش پزشکی» منصوب کرده است. رییس جمهوری ایران در نامه خود، از وی به عنوان فردی «دارای تعهد و تجارب ارزشمند» نام برده است.</p>
<p>محمود احمدی نژاد برخلاف حکم های پیشین خود، در نامه روز پنجشنبه اش هیچ اشاره ای به نام وزیر برکنار شده و فعالیت های وی در دوران وزارتش نکرده است.</p>
<p>برکناری مرضیه وحید دستجردی از سمت خود در حالی صورت می گیرد که محمدرضا رحیمی روز  ۲۶ آذرماه اخبار مربوط به تغيير وزير بهداشت را «شايعه» خوانده و گفته بود که «دولت و شخص رييس جمهوری از وزير فعلی رضايت کامل دارند و اين شايعات درباره ايشان صحت ندارد.»</p>
<p>وی افزوده بود: «تا آقای احمدی‌نژاد هست من هستم و تا احمدی‌نژاد هست وحید دستجردی هم هست.»</p>
<p>اظهارات آقای رحيمی واکنشی بود به گفته های برخی از نمايندگان مجلس از جمله نادر قاضی پور، نماينده اروميه، که در جريان رسيدگی به طرح اصلاح ماده ۵۳ قانون برنامه پنجم توسعه از تغيير احتمالی مرضيه وحدی دستجردی خبر داده بود.</p>
<p>آقای قاضی پور گفته بود: «خبردار شديم که خانم دستجردی را می خواهند تغيير دهند چون که ايشان گفته بود پول ارز واردات صرف واردات لوازم آرايشی شده است.»</p>
<p>مرضيه وحید دستجردی که تنها زن عضو دولت محمود احمدی نژاد بود در ماه های اخير و به دنبال بروز مشکلات ارزی برای ايران، از نحوه تخصيص ارز از سوی دولت برای واردات دارو انتقاد کرده بود.</p>
<p>وی در آخرين انتقادهای خود که روز ۲۴ آذرماه بيان کرد گفت که «از نظر ما دارو و ملزومات پزشکی بايد اولويت های ۲ و ۳ باشند ولی هم اکنون اولويت های ۷ و ۸ را  دارند و متاسفانه برخی کالاها مانند زين اسب در اولويت های بالاتر مثلا اولويت ۵ يا ۴ قرار داده شده اند.»</p>
<p>وی همچنين گفته بود که مسئولان بانک مرکزی و اختصاص ارز بايد توضيح دهند که چگونه ارز اختصاص يافته برای دارو، «صرف واردات لوازم آرايشی شده است.»</p>
<p>از خانم دستجردی به عنوان وزیر نزدیک به علی لاریجانی، رییس مجلس شورای اسلامی، نام برده می شد و در هفته های اخیر رسانه های ایران گزارش دادند که وی علاوه بر مسئله دارو، به دلیل مقاومت در برابر برکناری باقر لاریجانی، با رییس جمهوری ایران اختلاف نظر پیدا کرده بود.</p>
<p>گزارش خبرگزاری فارس حاکی است که باقر لاریجانی نیز از سمت خود به عنوان رییس داشنگاه علوم پزشکی کنار رفته است.</p>
<p>در همین حال، خبرگزاری ایسنا گزارش داده که مرضیه وحید دستجردی در نامه ای گفته است، «حال که مدیریت اجرایی کشور مرا از انجام وظایف و ادامه مسئولیت نظام سلامت کشور معاف نموده است» از همه همکاران و مردم ایران که «بعضاً به دلایل مختلف نتوانسته‌ام به خواسته‌های ایشان تحقق بخشم، طلب حلالیت می‌نمایم.»</p>
<p>برکناری دومین وزیر ظرف کمتر از یک ماه</p>
<p>این دومین بار ظرف کمتر از یک ماه است که رییس جمهوری ایران یک وزیر کابینه خود را از مقامش عزل می کند. محمود احمدی نژاد روز یازدهم آذرماه، رضا تقی پور، وزیر ارتباطات را از سمت خود برکنار کرد و علی نیکزاد را به عنوان سرپرست این وزارتخانه منصوب کرد.</p>
<p>پیشتر یکی از سایت های محافظه کاران به نام «نامه» خبر داده بود که مرضیه وحید دستجردی در فهرست «سونامی تغییرات» در کابینه قرار گرفته است و افزوده بود که رستم قاسمی، وزیر نفت، و مصطفی محمد نجار، وزیر کشور، در مراحل بعدی برکناری قرار دارند.</p>
<p>این سایت، برکناری وزیران مربوطه را به «جریان انحرافی» به رهبری اسفندیار رحیم مشایی، رییس دفتر پیشین محمود احمدی نژاد، نسبت داده و گفته است که «هر کس مخالف مشایی باشد جایی در کابینه محمود احمدی نژاد ندارد.»</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=10249 by HTTrack Website Copier/3.x [XR&CO'2014], Sat, 17 May 2025 01:09:06 GMT -->
</html>

