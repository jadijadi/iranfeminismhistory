<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=5517 by HTTrack Website Copier/3.x [XR&CO'2014], Sat, 17 May 2025 17:56:54 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 5517
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article5517</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">ارتباط، چالش و هم‌گرایی شبکه‌های زنان</h1>
				<p class="soustitre">فروغ ن.تمیمی</p>
				<!-- finde_surligneconditionnel-->

				<p><small>شنبه15 &#1575;&#1587;&#1601;&#1606;&#1583; 1388</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>پلاتفرم Women INC شبکه‌ای فعال از صدها زن هلندی است که در سال‌های اخیر فعالیت‌های چشم‌گیری را در گسترش گفتمان فمینیستی در این کشور به راه انداخته است.</p>
<p>امسال سومین فستیوال و پلاتفرم بین‌المللی زنان در آمستردام از سوی Women INC در شام‌گاه اول مارچ با حضور پرنسس ماگزیما، هم‌سر ولیعهد هلند افتتاح شد.</p>
<p>در این فستیوال فمینیستی شش روزه سیاست‌مداران، نویسند‌گان، هنرمندان، سازمان‌های زنان و صدها نفر شرکت‌کننده حضور دارند.</p>
<p>در برنامه افتتاحیه امسال، کتاب نور و سایه، داستان زندگی پانزده نفر از زنان هلندی با پیشینه مهاجرت و پناهندگی به خانم ماگزیما تقدیم شد.</p>
<p>این کتاب به همت خانم هاله قریشی استاد ایرانی‌تبار دانشگاه آزاد در آمستردام و همکارش خانم کریستین برینک خری‌فه تدوین شده است.</p>
<p>کتاب نور و سایه، روایت زندگی زنانی است که با شرکت در یک دوره آموزشی داستان زندگی خود را می‌نویسند و در فضایی آزاد و صمیمی تجربیات فردی‌شان را بایک‌دیگر در میان می‌گذارند.</p>
<p>آنان درواقع به نسلی از زنان مهاجر و پناهنده در هلند تعلق دارند که در دو دهه گذشته جنبش فمینیستی زنانی با پیشینه اقلیت قومی را در این کشور سامان داده‌اند.</p>
<p>جنبشی که توان‌مندی، آزادی و رهایی زنان مسلمان و غیرمسلمان مهاجر و رنگی را در دستور کار خود قرار داده است.</p>
<p>موج دوم فمینیستی در هلند در پی جنبش مدنی و فرهنگی آزادی‌خواهانه در نیمه دوم قرن بیستم در جهان غرب به‌وجود آمد و در طول دو دهه مبارزه پی‌گیر توانست برابری حقوقی، آزادی فردی و اجتماعی زنان را در بیش‌تر زمینه‌ها تضمین و تامین کند.</p>
<p>به همت زنان رنگی، مهاجر و پناهنده هم موج سوم فمینیستی در هلند در اواخر دهه هشتاد قرن بیستم متولد شد.</p>
<p>از مهم‌ترین دستاوردهای مبارزات زنان غیرسفید در هلند، کوشش برای تصویب لوایح متعدد و اجرای پروژه‌های گوناگون در بهبود منزلت اجتماعی گروه‌های آسیب‌پذیر زنان خارجی در سال‌های اخیر بوده است.</p>
<p>خشونت خانگی، ختنه دختران آفریقایی، قتل‌های ناموسی، بی‌سوادی، بی‌کاری و پایین بودن مشارکت اجتماعی در جامعه از مهم‌ترین معضلات زنان مهاجر و پناهنده در هلند است.</p>
<p>فستیوال و پلاتفرم امسال که سومین گردهمایی Women INC در هفت سال گذشته است با برپایی سخنرانی‌ها، میزگردها، پخش فیلم، برگزاری نمایشگاه‌های هنری و غیره دستاوردهای زنان قدرت‌مند و کارآمد را ارج می‌نهد و هم با ایجاد امکان گفت‌وگو میان زنان و مردان آخرین دستاوردهای جامعه را در زمینه افزایش هرچه بیش‌تر برابری میان دو جنس ارائه می‌کند.</p>
<p>این پلاتفرم که اینک جای خود را در میان کنش‌گران و فمینیست‌ها باز کرده، به دست خود آنان سامان می‌یابد، خواهان ادامه مشارکت اجتماعی و مبارزه زنان برای دست‌یابی به برابری و رهایی در تمام زمینه‌هاست.</p>
<p>نباید فراموش کنیم که در هلند زنان با وجود داشتن حقوق برابر هنوز در مقایسه با کشورهای پیشرفته دیگر در حوزه اقتصادی نتوانسته‌اند به برابری کامل در دستمزدها و یا برابری در پست‌های حساس اجرایی دست یابند.</p>
<p>در مانیفست پلاتفرم امسال می‌خوانیم که: «زندگی در یک جامعه دموکراتیک مانند هلند آزادی انتخاب را برای زنان فراهم کرده است.</p>
<p>آزادی انتخاب در هلند قانونی مقدس است. و افزون بر آن، با تاکید جامعه بر مسئولیت فرد در مورد زندگی و تصممیم‌گیری‌هایش، هر انسان باید فردی مستقل و حاکم بر سرنوشت خویش باشد.</p>
<p>و هم با توجه به تقدس احساس مسئولیت شخصی به‌عنوان یک هنجار جاافتاده اجتماعی، اگر کسی نتوانست به اهداف موردنظرش دست یابد، مسئولیت شکست هم به عهده خود اوست.</p>
<p>ایده «هر کسی برای خودش» به آن‌جا منتهی می‌شود که در نبود شبکه‌های اجتماعی زنان شکاف میان زنانی که از شانس‌های بیش‌تری برخوردارند و زنانی که امکانات محدودتری دارند بیش‌تر می‌شود و تلاش برای تامین فرصت‌های برابر در میان اقشار متفاوت زنان کاهش می‌یابد.</p>
<p>برطبق آمار موجود هنوز گروه بزرگی از زنان در شرایط مساعدی برای داشتن شغل و دستیابی به همه امکانات قرار ندارند.</p>
<p>بنابراین برای افزایش مشارکت اجتماعی همه زنان هم‌کاری و اتحاد میان گروه‌های قدرتمند و اقشار آسیب‌پذیرتر ضروری است.</p>
<p>پلاتفرم امسال با توجه به این مسئله خواهان همکاری میان تمام شبکه‌های تخصصی و اجتماعی زنان برای شناسایی موانع و راه‌گشایی بر مبنای بسط برابری جنسیتی است».</p>
<p>با بررسی بعضی از آمارهای موجود می‌توان به موقعیت فعلی زنان هلندی در میان کشورهای هم‌جوار پیشرفته پی‌برد.</p>
<p>در هلند در مقایسه با کشورهای اسکاندیناوی امکاناتی مانند مهد کودک‌ها برای والدین به حد کافی تامین نشده است.</p>
<p>بیش‌تر زنان هلندی ترجیح می‌دهند که مواظبت از کودکان را شخصا به‌عهده گیرند. بنابراین اکثریت آنان مجبورند نیمه‌وقت کار کنند و به همین دلیل شانس ترقی در کار و به عهده داشتن پست‌های ریاست و مدیریت را از دست می‌دهند.</p>
<p>زنان هلندی به‌طور متوسط ۱۸ درصد کمتر از مردان دستمزد گرفته و حتی در مشاعلی که نوع تحصیلات، خدمت و سوابق کار یکسان است، زنان باز ۷ درصد کمتر حقوق می‌گیرند.</p>
<p>در سطح جهان زنان هلندی از نظر میزان مشارکت در سطوح رهبری شرکت‌های تجاری، احزاب سیاسی و کادر‌های علمی بسیار عقب‌مانده‌اند.</p>
<p>از هر شش دختر جوان یک نفر در هلند به اجبار به تن‌فروشی مجبور شده است.</p>
<p>سه چهارم از افراد موثر و بانفوذی که مرتب در شبکه‌های تلویزیونی در هلند ظاهر می‌شوند از آقایان و از هر شش نفری که برای بحث‌های تلویزیونی دعوت می‌شوند، باز پنج نفر شان مرد هستند.</p>
<p>درصد معرفی زنان متخصص در زمینه‌های گوناگون هم در رسانه‌های دیداری و شنیداری اغلب محدود است. در مقایسه معمولا دانش و کار کمتر از سر و ظاهر ستارگان مشهور مورد توجه قرار می‌گیرد.</p>
<p>پلاتفرم Women INC با تشویق زنان در استفاده از رسانه‌ها در مطرح کردن خود و خواسته‌های‌شان با هدف بالا بردن آگاهی جنسیتی، خود تریبونی را برای هزاران زن فراهم کرده تا برای رفع تبعیضات علیه زنان با یکدیگر به گفت‌وگو بنشینند.</p>
<p>دست‌اندرکاران این پلاتفرم بر این حقیقیت تاکید دارند که نمی‌توان عواملی مانند سن، فرهنگ و موقعیت اجتماعی را که در تنوع و گوناگونی اقشار زنان موثرند، نادیده گرفت.</p>
<p>و به‌نظر نمی‌رسد که می‌توان یک دستور‌العمل و برنامه جمعی که مطلوب همه زنان باشد، تهیه کرد. اما از آن‌جا که پیشرفت اجتماعی بستگی مستقیم به گسترش هم‌کاری آنان باهم دارد. باید در راستای اتحاد و هم‌کاری شبکه‌های زنانه و محافل کوچک و بزرگ حرکت کرد.</p>
<p>نسخه‌ای که به عقیده دست‌اندرکاران این پلاتفرم می‌توان برای هر جنبش اجتماعی پیچید، ترکیبی از استراتژی‌های مختلف برای همکاری است که بنیان فکری این پلاتفرم را تشکیل می‌دهد.</p>
<p>استراتژی‌هایی موازی با یکدیگر که می‌توانند در برخورد و چالش با یکدیگر با هدف ارتقای ارتباط، همکاری و هم‌گرایی گرو ه‌های زنان در یک جنبش فمینیستی حرکت کنند.</p>
<p>در هیچ کشوری در دنیا برابری صد درصد میان وضعیت اجتماعی، سیاسی، فرهنگی زنان و مردان وجود ندارد.</p>
<p>بنابر این سرمایه‌گذاری برای پیشرفت زنان، گسترش شبکه‌های آنان در سطح ملی و بین‌المللی و ایجاد پلاتفرم‌های آزاد و تهی از پیش داوری‌های رایج می‌تواند راه‌گشای تحقق آرمان‌های فمینیستی باشد.</p>
<p>در گزارش بعدی به محتوی برنامه فستیوال پرداخته خواهد شد.</p>
<p>منبع : <a href="http://www.zamaaneh.com/zanan/2010/03/_women_inc.html" class='spip_out' rel='external'>رادیو زمانه</a></p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=5517 by HTTrack Website Copier/3.x [XR&CO'2014], Sat, 17 May 2025 17:56:54 GMT -->
</html>

