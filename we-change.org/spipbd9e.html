<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=8321 by HTTrack Website Copier/3.x [XR&CO'2014], Sat, 17 May 2025 17:42:16 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 8321
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article8321</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">آمار ضد و نقیض از طلاق ،بحران طلاق در خانواده های تهرانی وجود دارد یا خیر؟ </h1>
				
				<!-- finde_surligneconditionnel-->

				<p><small>چهار شنبه12 مرداد 1390</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p><a href="http://www.khabaronline.ir/news-165694.aspx" class='spip_out' rel='external'>خبرآن لاین</a>/ امید سلیمی بنی: خانواده های تهرانی در بحران طلاق به سر می برند. آمار منتشر شده از سوی اداره کل ثبت احوال استان تهران نشان می دهد نسبت ثبت ازدواج و طلاق در کلانشهر اول ایران، به طور متوسط، کمتر از 3 ازدواج در مقابل یک طلاق است.</p>
<p>آمارها نشان می دهد در بهار امسال، تعداد ازدواجهایی که در تهران اتفاق افتاده، 14 هزار و 84 مورد بوده، ولی در مقابل، 4 هزار و 711 طلاق، ثبت شده است. به عبارت دیگر در مقابل هر 3 ازدواج، یک طلاق، به ثبت رسیده.</p>
<p>آمارها می گوید زوجهایی که فاصله سنی آنها با همدیگر کمتر است (همسن هستند) و از ازدواجشان، 5 سال نگذشته، بیش از دیگر خانواده ها، تصمیم گرفته اند به زندگی مشترک  خود خاتمه دهند.</p>
<p>طبق آمارهای منتشر شده ازدواج 3 ماهه ابتدای امسال در تهران، نسبت به مدت مشابه در سال قبل، یک درصد کمتر شده، ولی آمار طلاق در پایتخت، 5 درصد افزایش داشته است. بیشترین رشد طلاق در شمال تهران با 70 درصد افزایش (7 برابر) گزارش شده. از طرف دیگر، تهران وضعیت بدی از لحاظ افزایش طلاقها در کشور ندارد. زیرا طبق آمار منتشره از سازمان ثبت، کل کشور در بهار 90، بیش از 9 درصد افزایش ثبت طلاق را نسبت به مدت مشابه در سال گذشته، تجربه کرده است.</p>
<p>با این حال، آمارهای ارائه شده در این گزارش از روی پایگاه اداره کل ثبت احوال استان تهران، استخراج شده و با اظهارات مدیر کل ثبت اسناد تهران، متفاوت است. این مقام مسئول از کاهش 10 درصد طلاق و 13 درصدی ازدواج خبر داده بود.</p>
<p>به گفته میرصادق سعادتیان، در سه ماهه نخست سال 89 تعداد 28 هزار و 230 مورد و در سه ماهه نخست سال جاری 24 هزار و 637 مورد ازدواج ثبت شده است که کاهش 13 درصدی را نشان می دهد و به نوعی می توان گفت که روزانه ثبت 40 ازدواج در تهران کمتر شده است.</p>
<p>شمیرانی ها تنهاتر از بقیه تهرانیها، ساکنان شهر ری، خانواده دوست تر</p>
<p>در بین مناطق مختلف تهران، منطقه شمال شهر که زیر نظر فرمانداری شمیران، اداره می شود، دارای بدترین وضعیت طلاق است. به طوری که در ازای هر 1.7 ازدواجی که ثبت می شود، 1 طلاق، به وقوع پیوسته، یعنی برای هر 17 خانواده ای که جوانها تشکیل می دهند، 10 خانواده، رسما فرو می پاشد. هر چند گفته می شود میزان طلاقهای عاطفی و جداشدن بدون ثبت قانونی طلاق زوجها از یکدیگر، بسیار بیشتر از این میزان است، ولی به دلیل پنهان بودن، آماری از آن وجود ندارد.</p>
<p>بعد از شمیران، در مناطق غربی و شرقی تهران نیز، میانگین نسبت ازدواج به طلاق، کمتر از 3 بوده، یعنی در غرب، به ازای هر 2.5 ازدواج، یک طلاق ثبت می شود و این نسبت در غرب تهران، 2.6 است.</p>
<p>ولی در این سوی طیف افزایش طلاق، ساکنان شهر ری وضعیت بهتری نسبت به بقیه همشهریانشان دارند. در این شهر، به ازای هر 6 و نیم واقعه ازدواج، یک طلاق ثبت شده و مقایسه آمار بهار 90 با بهار سال گذشته، نشان می دهد آمار طلاق در شهر ری، 15 درصد کاهش یافته است.</p>
<p>اسلامشهر  نیز وضعیت مشابهی دارد، هر چند میزان ازدواج بهاره در آن شهر، نسبت به مدت مشابه در سال گذشته، 11 درصد، کاهش را نشان می دهد.</p>
<p>آمار اداره کل ثبت احوال تهران همچنین می گوید میزان نسبت ازدواج به طلاق در بهار سال 90، در کل استان تهران، 3.35 به یک است. یعنی برای هر 335 ازدواج، 100 واقعه طلاق، به ثبت رسیده است.</p>
<p>آمار کل استان تهران نشان می دهد ازدواج بهاره در تهران سال 90، نسبت به بهار 89، نزدیک به 21 درصد کاهش را نشان می دهد.</p>
<p>جامعه شناسان می گویند وضعیت بحرانی در اقتصاد، الگوهای در حال گذر شهرنشینی، شکسته شدن تابوی طلاق و جدایی در خانواده ها و همچنین جوان بودن هرم سنی جامعه ایرانی از دلایل افزایش نسبت طلاق به ازدواجهاست. برخی جمعیت شناسان نیز با اشاره به افزایش نسبی میانگین سنی ایرانیان، نسبت به بحران در خانواده هایی که دوره جوانی را پشت سر گذاشته و وارد دوران میانسالی اول شده اند، سخن می گویند. به گفته آنها، با افزایش ناگهانی زادو ولد در ابتدایی دهه 60، جمعیت کشور به شدت جوان شد ولی با اجرای سیاستهای کنترل موالید در دهه 70، جمعیت کشور یکنواختی خود را از دست داد. اکنون متولدان دهه 60 به سن ازدواج رسیده اند و رویدادهای حیاتی ازدواج و طلاق در آنها، نسبت به دوره های ده ساله گذشته، افزایش قابل توجهی یافته.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=8321 by HTTrack Website Copier/3.x [XR&CO'2014], Sat, 17 May 2025 17:42:16 GMT -->
</html>

