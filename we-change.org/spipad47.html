<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=4297 by HTTrack Website Copier/3.x [XR&CO'2014], Sat, 17 May 2025 03:52:30 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 4297
			<br>
			<br>مسیر:<br> صفحه اول  &gt;  سایت نوشته ها
			<br>
			<br>لینک مستقیم:<span dir=ltr><br>/spip.php?article4297</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">برابری از خیابان های شهر آغاز می شود/فهیمه خضرحیدری</h1>
				<p class="soustitre">حرفه خبرنگار</p>
				<!-- finde_surligneconditionnel-->

				<p><small>پنج شنبه18 تیر 1388</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>حكايت حضور زنان در فضاي مطبوعات هم چيزي است شبيه حكايت حضورشان در جامعه و شايد ‏حتي تابعي باشد از آن. زنان نيمي از جمعيت اين كشور را تشكيل مي‌دهند و اتفاقا - دست ‏كم در طول 30 سال گذشته - نيمه بيش‌فعال و هميشه در صحنه و باانگيزه‌تر جامعه هم ‏بوده‌اند. زنان ايراني نه تنها شاخص‌ترين و بالاترين ميزان مشاركت اجتماعي و سياسي در ‏منطقه را به نام خود ثبت كرده‌اند بلكه در مقياس‌هاي جهاني هم همچنان در كانون توجه ‏ايستاده‌اند. با وجود اين سهم زنان ايراني از امكانات سياسي و اجتماعي و فرهنگي و ‏حتي اقتصادي جامعه در طول اين سال‌ها چه بوده؟ زنان نيمه فعال‌تر و پرتلاش‌تر جامعه ‏بوده‌اند و اگر بنا باشد همت و تلاش انسان مدني امروز ملاك و معيار فرادستي، بهره‌مندي ‏و برخورداري‌اش قرار گيرد مي‌توان گفت بر اين اساس زنان نيمه فراتر جامعه بوده‌اند اما ‏همواره در موقعيت فرودست‌تر قرار داشته‌اند. زنان در طول اين سال‌ها نيمه تحصيلكرده‌تر ‏جامعه بوده‌اند، اما همواره نه تنها موقعيت اجتماعي و شغلي فراخور تحصيلكرده‌تر بودن ‏خود را دريافت نكرده‌اند كه ده‌ها مانع براي ادامه تحصيلات دانشگاهي داشته‌اند. زنان، ‏نيمه پرشور و فداكار توده‌اي بودند كه سال 1357 براي دستيابي به عدالت و شأن شهروندي ‏انقلاب كرد اما پس از انقلابي كه آتشش قلب‌هاي پاره پاره آنها بود از قضاوت و وزارت و ‏امور حساس و مهم ديگر كنار گذاشته شدند.</p>
<p>جمعيت زنان سرپرست خانوار در سال‌هاي گذشته ‏و به طور مشخص در طول سال‌هاي پس از جنگ ايران و عراق ناگهان افزايش يافت. مردان در ‏جبهه‌هاي جنگ شهيد شده بودند پس زنان به اداره‌كنندگان اصلي و تنهاي خانواده‌ها بدل ‏شدند.پس زنان به بازار كار هجوم آوردند و بيشتر و بيشتر كار كردند تا خانواده‌هايشان ‏را اداره كنند. نگاهي گذرا به همين 30 ساله گذشته حكايت تلخ نابرابري‏‎ ‎جنسيتي را ‏بازمي‌گويد. زنان هر چه بيشتر و بيشتر كوشيده‌اند، كمتر و كمتر گرفته‌اند. تاكيد مي‌كنم ‏بر فعل «گرفتن» چون در اينجا سخن از آن قسم حقوقي است كه شهروندان بر گردن دولت ‏دارند، نه آن قسم از امكانات و امتيازات كه خودشان با چنگ و دندان و با گذر از ‏موانع بي‌شمار «به دست مي‌آورند». واگرنه آنچه زنان ايراني به رغم خواسته «امر مسلط» ‏و با وجود سدهاي بسيار در طول اين سال‌ها «به دست آورده‌اند»، شايد عظيم‌ترين دستاورد ‏‏30 ساله گذشته باشد اما آنجا كه سخن از برابري آحاد ملت و فراهم آوردن زمينه پيشرفت ‏و تحصيل و عدالت و اشتغال براي تك تك شهروندان از سوي دولت به ميان مي‌آيد، آنجاست ‏كه قصه زنان ايراني به تلخي مي‌گرايد. زنان ايراني در تلاش براي بالا بردن آمار مشاركت ‏مدني خود هستند، آنگاه در مركز امور زنان و خانواده دولت نهم – كه البته با ‏بودجه‌هنگفت، متمركز و ميلياردي كار مي‌كند – با ناديده گرفتن مطلق بعد اجتماعي ‏فعاليت‌هاي زنان تنها و تنها براي خانه‌داري و شوهرداري و بچه‌داري زنان برنامه‌سازي ‏مي‌شود.</p>
<p> زنان ايراني در پي هويت مستقل و درخور شأن يك انسان آزاد امروزي هستند و آن ‏وقت دولتمردان دولت نهم «لايحه چندهمسري» به مجلس مي‌فرستند و اندك نمايندگان زن مجلس ‏هم به تاييد و تحسين مي‌نشينند! زنان ايراني با اتكا به تحصيلات و تجربيات و تخصص خود ‏به دنبال بازپس گرفتن سهم خود از اداره كشورند اما در طول 30 سال نه تنها يك وزير ‏زن، نه تنها يك رئيس دانشگاه زن، - در دانشگاه الزهرا هم تنها به دليل تك جنسيتي ‏بودن دانشگاه، رئيس زن منصوب مي‌شود- نه تنها يك استاندار، فرماندار و حتي بخشدار زن ‏نداشته‌ايم، بلكه حتي يك نامزد تاييدشده زن براي شركت در رقابت‌هاي انتخاباتي ‏رياست‌جمهوري هم نداشته‌ايم. توجه داشته باشيد كه نمي‌گوييم رئيس‌جمهور زن، بلكه موضوع‎ ‎بسيار حداقلي‌تر از اينهاست. ما مي‌گوييم حتي يك نامزد رياست‌جمهوري زن كه براي رقابت ‏از سوي نيمي از جامعه اجازه پيدا كند و امروز جامعه زنان حتي همين سطح تنزل‌يافته از ‏‏ مطالباتش را هم برآورده‌شده نمي‌بيند. با اين شرح مختصر و در بازگشت به گزاره خبري ‏ابتداي اين يادداشت، مي‌توان نتيجه گرفت اگر زنان در جامعه مطبوعاتي ما پرشمار و ‏كم‌توانند، اگر تعداد زنان خبرنگار و روزنامه‌نگار و نويسنده مطبوعات از تعداد مردان ‏بيشتر است اما زور حرفه‌اي و جايگاه مديريتي و شأن سلسله‌مراتبي‌شان كمتر، اگر زن ‏خبرنگار زياد داريم اما زن سردبير نداريم، اگر مردان روزنامه‌‌نگار حتي حاضر به پذيرش ‏حضور همكاران زنشان در كنار خود در شوراهاي سردبيري روزنامه‌ها نيستند، همه اينها ‏ريشه در فضاي عمومي‌تر و كلي‌تري دارد كه همه ما در آن نفس مي‌كشيم، رشد مي‌كنيم و ‏مي‌شويم همين محصولي كه امروز هستيم. مادامي كه در جامعه فرصت‌سوزي مي‌شود در نهادهاي ‏زيرمجموعه آن هم اتفاق بهتري نخواهد افتاد. اعضاي تحريريه‌هاي مطبوعات، مديراني كه ‏در اتاق‌هاي سردبيري دور هم مي‌نشينند، مديرمسوول‌هاي عبوس هراسان، روزنامه‌نگاراني كه ‏هنوز فعاليت‌هاي برابري‌خواهانه همكاران زن خود را ريشخند مي‌كنند، هيچ كدام از كره ‏مريخ نيامده‌اند، آنها مردمان همين شهر و محصولات همين شرايطند. از اين منظر، وضعيت ‏زنان در مطبوعات، نه دردناك‌تر از وضعيت آنها در جامعه است و نه نويدبخش‌تر و توجه به ‏همين نكته است كه راه پيش روي زنان براي تغيير به سوي برابري را طولاني‌تر مي‌كند. ‏تنها كافي است يادمان باشد برابري نه از تحريريه‌ روزنامه‌ها كه از خيابان‌هاي شهر است ‏كه آغاز مي‌شود‎. <br class='autobr' />
<a href="http://www.fahimehkh.com/2009/06/1108.php#more" class='spip_out' rel='external'>فهیمه خضرحیدری</a></p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=4297 by HTTrack Website Copier/3.x [XR&CO'2014], Sat, 17 May 2025 03:52:30 GMT -->
</html>

