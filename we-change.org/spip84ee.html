<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=9423 by HTTrack Website Copier/3.x [XR&CO'2014], Sat, 17 May 2025 03:47:27 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 9423
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article9423</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">مرخصی خانوادگی برای بانوان شاغل</h1>
				
				<!-- finde_surligneconditionnel-->

				<p><small>سه شنبه29 فروردین 1391</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>خبرگزاری بین المللی زنان (وفا) : رییس مرکز امور زنان و خانواده ریاست جمهوری از تدوین و تصویب پنج لایحه در هیات دولت برای ایجاد تعادل حضور زنان در اجتماع و اشتغال آن ها با توجه به وظایف مادری و همسری خبر داد.</p>
<p>مریم مجتهد زاده در نشست خبری مرکز امور زنان و خانواده ریاست جمهوری، با تاکید بر اهمیت توجه به مسائل زنان و خانواده گفت: بحث زنان و خانواده جزو مسائل اصلی کشور است و در درجه اول اهمیت قرار دارد. وی افزود: ریاست جمهوری هم تاکید ویژه ای بر امور زنان و خانواده داشته و بار ها تاکید کرده اند که سلامت جامعه از سلامت خانواده آغاز می شود و مرکز امور زنان و خانواده ریاست جمهوری بر مبنای فرمایشات رهبری و تاکیدات ریاست جمهوری برنامه های راهبردی خود را تدوین کرده است.</p>
<p>دوام زندگی مشترک</p>
<p>مجتهد زاده در ادامه با اشاره به تدوین طرح ها و لوایح مختلف در مرکز امور زنان و خانواده ریاست جمهوری گفت: یکی از این طرح ها «طرح مطلع مهر» است که با توجه به اهمیت دوام زندگی مشترک در طول پنج سال نخستین آن، تدوین شده است، زیرا با توجه به نظر کار شناسان اگر زندگی مشترک در 5 سال اولیه خود ثبات داشته باشد، این زندگی دوام خواهد داشت و بدین منظور آموزش هایی در 5 سال نخستین زندگی زوجین به آن ها ارائه می شود. وی با تاکید بر مساءله «اشتغال زنان» گفت: بدین منظور بنیاد توسعه و کارآفرینی زنان ایجاد شده که هدف این بنیاد توانمندسازی زنان به صورت وسیع است و این بنیاد زیر نظر شورای عالی اشتغال فعالیت می کند.به گزارش ایسنا، وی با اشاره به یکی از معضلات و مشکلات زنان متقاضی ایجاد تعاونی گفت: مشکل نداشتن ضامن بانکی یکی از اصلی ترین مشکلات زنان در این راستاست که با در نظر گرفتن یارانه به عنوان ضامن و حذف ضرورت ارائه دو ضامن به بانک ها، این مشکل رفع شده است.</p>
<p>تسهیلات</p>
<p>رییس مرکز امور زنان و خانواده همچنین گفت: دولت وظیفه دارد برای زنانی که به صورت تمام وقت و نیمه وقت فعالیت می کنند، تسهیلاتی را ارائه دهد تا زنان بتوانند میان شغل خانگی یعنی وظیفه مادری و همسری خود و حضور در اجتماع تعادل ایجاد کنند و این تکلیفی بود که از سوی مقام معظم رهبری برای دولت تعیین شده بود و برای انجام این تکلیف 5 لایحه در مرکز امور زنان و خانواده تدوین شده است. وی با بیان اینکه یکی از این لوایح، «قانون دورکاری» است گفت: به موجب این قانون اولویت در استفاده از دورکاری با زنانی که فرزند زیر شش سال دارند، زنان دارای فرزند معلول یا همسر بیمار و زنان سرپرست خانوار است که این قانون توسط دولت به کمیسیون اجتماعی مجلس ارائه شده و به تصویب رسیده و در تمام ادارات دولتی لازم الاجرا خواهد بود.</p>
<p>تعطیلی یا دورکاری؟</p>
<p>وی در ادامه با اشاره به تعطیلی پنج شنبه های مدارس گفت: پس از تعطیل شدن مدارس در روز پنج شنبه ها مشکلات زیادی برای زنان شاغلی که فرزند دبستانی داشتند، ایجاد شد و در این راستا مکاتبات و مراجعات زیادی به مرکز انجام شد و بدین منظور مرکز امور زنان و خانواده درخواستی را به هیات دولت ارائه کرد که به موجب آن زنان شاغلی که فرزند دبستانی دارند، پنج شنبه ها تعطیل یا دورکار شوند و این درخواست مورد موافقت هیات دولت قرار گرفته و ابلاغ شد.</p>
<p>رییس مرکز امور زنان و خانواده ریاست جمهوری در بخش دیگری از سخنانش با بیان اینکه در بسیاری از زنان سن فرزندآوری با سن استخدام تقارن می یابد، تصریح کرد: برای حل این مشکل و نگرفتن فرصت حضور در اجتماع یا فرزندآوری از زنان، مقرر شد زنانی که دارای فرزند هستند، سه سال به سن استخدام آن ها اضافه شود.</p>
<p>3سال مرخصی</p>
<p>مجتهد زاده در ادامه با اشاره به مرخصی شش ماهه زایمان برای زنان شاغل گفت: درخواستی به هیات دولت تقدیم شده تا زنان پس از زایمان بتوانند تا سه سال از مرخصی بدون حقوق استفاده کرده یا دورکار شوند.وی در ادامه با اشاره به زنانی که ازدواج کرده اند و صاحب فرزند هستند، اما می خواهند در جامعه مشارکت اجتماعی داشته باشند، گفت: برای اینکه تشکیل خانواده به محرومیت از شغل ایجاد نشود و میان این دو توازن ایجاد شود، برای زنانی که می خواهند از ابتدا به شکل نیمه وقت استخدام شوند، تسهیلاتی ایجاد می شود. وی از بهره مندی زنان سرپرست خانوار از «حق اولاد» خبر داد و گفت: ضمن اینکه دخترانی که ازدواج نکرده اند، اما سرپرست پدر و مادر خود هستند، از این پس حق عائله مندی دریافت می کنند.</p>
<p>لایحه بیمه زنان خانه دار</p>
<p>مجتهدزاده در ادامه با اشاره به مساءله «بیمه زنان خانه دار» تصریح کرد: خانه داری یک شغل است و ارزش افزوده زیادی دارد، چنانچه طی تحقیقاتی مشخص شده است زنان خانه دار ماهیانه 600 هزار تومان ارزش افزوده برای اقتصاد کشور دارند. ضمن اینکه بسیاری از این زنان تحصیل کرده هستند و لازم است از بیمه های اجتماعی برخوردار شوند و بدین منظور باید در راستای احقاق حقوق این زنان گام برداشت.</p>
<p>مجتهدزاده افزود: به طور معمول حق بیمه توسط کارفرما، بیمه شونده و دولت پرداخت می شود. در پرداخت حق بیمه زنان خانه دار دولت برای پرداخت سهم خود مشکلی ندارد، اما در حال حاضر مشکل برای تامین سهم کارفرما و بیمه شونده است، زیرا زنان خانه دار درآمدی ندارند.</p>
<p>وی تاکید کرد: زنان باید از آینده خود احساس امنیت داشته باشند و در این صورت بسیاری از مشکلات آنان حل می شود. در حال حاضر جلسات متعددی با حضور معاون حقوقی رییس جمهور، وزارت تعاون، کار و رفاه اجتماعی و غیره در حال انجام است و به زودی «لایحه بیمه زنان خانه دار» تدوین می شود.</p>
<p>100 هزار شغل برای بانوان</p>
<p>رییس مرکز امور زنان و خانواده در بخش دیگری از سخنانش با اشاره به تدوین لایحه تامین امنیت زنان در خانواده گفت: بنا به تاکید مقام معظم رهبری مبنی بر مراقبت از زن در داخل خانه، قوانین و مقررات در این حوزه مورد بازنگری قرار گرفت و خلا های قانونی در مورد تامین حقوق زنان استخراج شد و جلسات متعددی تشکیل شد تا این لایحه برای پیشگیری از بروز خشونت علیه زنان تدوین شود.</p>
<p>وی با اشاره به ایجاد100 هزار شغل برای بانوان گفت: از 2 میلیون و 500 هزار شغلی که مقرر شده دولت اجرا کند، سهم مشخصی به اشتغال زنان تعلق دارد که توسط صندوق مهر امام رضا(ع)، بانک توسعه تعاون و غیره اجرایی می شود و همچنین مرکز جامع توانمندسازی زنان هم برای حمایت از اشتغال زنان اقدامات جدی انجام می دهد.</p>
<p>مرخصی خانوادگی</p>
<p>مجتهدزاده گفت: از این پس کارفرما ها موظف می شوند که زنان باردار را در دوران بارداری جایگزین کرده و در شغل دیگری به کار گیرند و پس از طی دوران باداری و پایان مرخصی زایمان، او می تواند به شغل سابقش باز گردد و این یک اجبار برای بخش خصوصی و دولتی است.</p>
<p>رییس مرکز امور زنان در ادامه از در نظر گرفتن مرخصی خانوادگی برای زنان شاغل خبر داد و گفت: به عنوان مثال در هنگام بیماری فرزندان، زنان شاغل می توانند از مرخصی استعلاجی استفاده کنند و این مرخصی از مرخصی یک ماهه آنان کم نمی شود. وی همچنین از در نظر گرفتن دوران تنفس شش ماهه تا یک ساله به زنان متقاضی وام و ایجاد تعاونی خبر داد.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=9423 by HTTrack Website Copier/3.x [XR&CO'2014], Sat, 17 May 2025 03:47:27 GMT -->
</html>

