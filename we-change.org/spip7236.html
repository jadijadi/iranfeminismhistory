<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=1240 by HTTrack Website Copier/3.x [XR&CO'2014], Sat, 17 May 2025 00:10:51 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 1240
			<br>
			<br>مسیر:<br> صفحه اول  &gt;  مقالات &gt;  خارج از چارچوب
			<br>
			<br>لینک مستقیم:<span dir=ltr><br>/spip.php?article1240</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				<img class='spip_logo spip_logos' alt="" src="local/cache-vignettes/L144xH200/arton1240-a877fa33e.jpg?1747338802" width='144' height='200' />
				
				<h1 class="titre">قاضیان ! کجاست "حفظ حقوق شهروندی و عدالت و قضاوت اسلامی" ؟</h1>
				<p class="soustitre">خدیجه مقدم</p>
				<!-- finde_surligneconditionnel-->

				<p><small>جمعه18 آبان 1386</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>"حفظ حقوق شهروندی از ارکان اساسی عدالت و قضاوت اسلامی است ."این شعاری است که از طرف روابط عمومی دادگستری استان تهران  روی یک پلاکارد پارچه ای نوشته شده و بالای پله ها ی در ورودی دادگاه انقلاب تهران، خیابان معلم نصب شده است .</p>
<p>هر بار به هر مناسبتی که تعدادش هم کم نیست به دادگاه انقلاب می روم یا از جلوی آن رد می شوم ناخودآگاه نگاهم بر این شعار ثابت می ماند و برای چندمین بار آن را می خوانم. با خود می گویم 27 سال است با این شعارها زندگی کرده ایم اما آیا براستی حقوق شهروندی مان حفظ  شده است؟! اگر حفظ حقوق شهروندی از ارکان اساسی عدالت و قضاوت اسلامی است پس آیا نمی توان ادعا کرد که بسیاری از مسئولان مملکت بر خلاف ادعای خودشان مسلمان نیستند، چون حفظ حقوق شهروندی از ارکان قضاوت شان نیست؟</p>
<p>اکثریت مردم کشورمان فارس، آذری، بلوچ،  کرد، عرب و ترکمن زندگی شان آمیخته با دین است فرق نمی کند که مسلمان باشند یا مسیحی، کلیمی باشند یا زرتشتی و یا حتی پیروان ادیان دیگر... آنان نه ادعای دینداری دارند و نه دینداری شان از نوع حکومتی است. بر خلاف آنان، مسئولانی را می بینیم که ادعای مسلمانی دارند، خود را بهشتی می دانند و حتی قصد دارند مردمان را  به زور سر نیزه به بهشت برانند. آیا واقعا آنان مسلمانند ؟ تعریف آنان از عدالت چیست؟</p>
<p>درک همین جمله ی نوشته شده روابط عمومی دادگستری تهران و مفهوم شهروند و حقوق او به سال ها آموزش نیاز دارد، نه تنها برای شهروندان که حقوق شان را بشناسند، بلکه  برای آنان که برمسند قضاوت تکیه زده اند تا بدرستی داوری کنند. اما تجربه نشان داده که بسیاری از داوران ما با این مفاهیم بیگانه هستند.</p>
<p>آنگاه که به منزل شخصی افراد در خرم آباد هجوم می آورند، کارگاه کمپین یک میلیون امضا برای تغییر قوانین را برهم می زنند، در ذهن مردم تماشاگر تشویش ایجاد می کنند و کارگاه آموزش حقوق زن  را جلسه لهو و لعب نام می نهند کدام رکن از عدالت را نشانمان می دهند؟</p>
<p>در کدام قانون عدالتخانه ای آمده است که با پیش داوری های سوگیرانه و بی اطلاع از وجود کارگاهی آموزشی با اسلحه به جمعی در خانه حمله کرد وبا قنداق تفنگ همه را مورد ضرب و شتم قرار داد؟</p>
<p>وقتی آن قاضی در خرم آباد که لباس روحانی برتن دارد به زارا دختر دانشجویی که هنوز ازدواج نکرده می گوید من می دانم می خواهی چهار شوهر اختیار کنی  درکی از عدالت و قضاوت اسلامی دارد؟</p>
<p>آیا وقتی برادر 17 ساله ای را که طبق قوانین حقوق کودک  هنوز کودک محسوب می شود به جای خواهرش گروگان می گیرند و به بازداشتگاه می برند رعایت حقوق شهروندی صورت گرفته است؟</p>
<p>آیا وقتی روناک صفا زاده این دختر زحتمکش کرد را که دغدغه ای جز مسایل زنان نداشته دستگیر می کنند و مادر رنج کشیده و نگران اش را در بی خبری به انتظار نگه می دارند حقوق شهروندی که از ارکان اساسی قضاوت و عدالت اسلامی است حفظ شده است؟ اکنون نه تنها روناک در زندان است که هانا عبدی همکار او را نیز در بند کرده اند.</p>
<p>آیا وقتی مازیار سمیعی که خود سمبل عدالت است و از مردان برابری خواهی است که به امتیاز های بی دلیل قانونی خود اعتراض دارد و با جمع آوری امضا می خواهد سهم اش را با خواهرانش تقسیم کند و از ابتدایی ترین حقوق دانشجویی خود نیز دفاع می کند ، دستگیر و زندانی می کنند، حقوق شهروندی اش حفظ شده است ؟</p>
<p>آیا وقتی به دلارام علی این زن جوان دانشجو  حکم زندان برای شرکت در یک تجمع مسالمت آمیز می دهند عدالت و قضاوت اسلامی را اجرا می کنند ؟ کجاست قاضی عادلی که بگوید آیا جزای اعتراض به بی قانونی آن هم در یک تجمع قانونی و مسالمت آمیز دو سال و 6 ماه زندان است؟ کجاست آن قاضی عادل که بگوید چگونه دختری که در تجمع مسالمت آمیز مورد ضرب وشتم پلیس قرار می گیرد، روی زمین کشیده می شود، آسیب می بیند گناهکار است و پلیس خاطی از خطا تبرئه؟ چه کسی صدای مادران این سرزمین را می شنود که فریاد بر می آورند به کدامین گناه ؟!</p>
<p>وقتی دانشجو، کارگر، معلم، روزنامه نگار، زنان و مردان برابری خواه  فقط برای مطالبه ابتدایی ترین حقوق شان  دستگیر و زندانی و شکنجه می شوند عدالت اسلامی حضور دارد؟</p>
<p>صحبت کردن، آگاهی رسانی به مردم برای بالا بردن فرهنگ عمومی جامعه، جمع آوری امضا برای ارسال آن به مجلس شورای اسلامی و بیان خواسته های بخشی ملت به نمایندگان این ملت، شناخت و عمل براساس حقوق شهروندی نیست که ضابطان قضایی به خاطر دفاع از همین حقوق، اقدام علیه امنیت ملی نامش می نهند؟</p>
<p>آیا زن و شوهری که  در این مملکت رویهم حداقل 60 سال مالیات پرداخته اند  اما مجاز به استفاده از فضاهای عمومی نیستند، نباید در فضای خانگی شان هم امنیت داشته باشند ؟ کدام عدالت امنیت آنان را تعریف می کند؟</p>
<p>کدام عدالت و حقوق شهروندی رعایت شده است  که اکنون شاهد روز افزون  فقر، بیکاری، تن فروشی، اعتیاد،  فساد،  سانسور،  شکنجه،  اعدام و تفتیش عقاید هستیم؟</p>
<p>از شما، از شما که  "حفظ حقوق شهروندی از ارکان اساسی عدالت و قضاوت اسلامی" تان است می پرسم در محضر داوری افکار عمومی به ما بگویید از کدام حقوق شهروندی محافظت می کنید!؟</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=1240 by HTTrack Website Copier/3.x [XR&CO'2014], Sat, 17 May 2025 00:10:53 GMT -->
</html>

