<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=4282 by HTTrack Website Copier/3.x [XR&CO'2014], Sat, 17 May 2025 17:01:46 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 4282
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article4282</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">پیام همبستگی، جمعی از فعالان زن خارج از کشور</h1>
				
				<!-- finde_surligneconditionnel-->

				<p><small>چهار شنبه10 تیر 1388</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>شبکه همبستگی زنان، در پیامی همبستگی خود را با با «مبارزات آزادی خواهانه اعتراضی» در ایران اعلام کرده اند.</p>
<p>در این پیام آمده است:</p>
<p>امروز تصوير ندا دختر جوانی که در تظاهرات مردم ايران برای مخالفت با تقلبات انتخاباتی کشته شد به نماد مبارزه آزادی خواهانه جاری در ايران بدل شده. اين نه تصادف است و نه تبليغات . زنان ايران در مبارزه عليه حکومت تمام گرائی که با ايدولوژی ساختن از مذهب و تحميل قانون شرع آپارتايد جنسی را برقرار کرده نقشی محوری دارند.</p>
<p> مبارزه ای که امروز بخش های وسيعی از جامعه ايران را از پای صندوق های رای به خيابان ها کشيده نه صف بندی هواداران کانديداهای رياست جمهوری بلکه ابراز وجود ملتی است که ديگر نمی خواهد رمه ای باشد در پی چوپان. تقلب بزرگی که مردم به جان آمده از تحقير را بر آن می دارد که دست خالی با نظامی تا دندان مسلح بجنگند يک بار ديگر ناممکنی رای آزاد در نظام ولايت فقيه را آشکار می کند. امروز قدرت مطلقه ولی فقيه به چالش گرفته شده است. اين قدرت اما بر پايه آمريت مذهب در حوزه سياست که قلمرو شهروندی است شکل گرفته است .</p>
<p>تحقق انتخابات آزاد مستلزم به رسميت شناختن حقوق شهروندان نه فقط به مثابه دارندگان حقوق برابر بلکه به عنوان تعيين کنندگان سرنوشت خويش است. خواست برابری در برابر قانون به خواست آزادی گره خورده و تغيير قانون حاکم را به ضرورتی بنيادی بدل کرده است. مبارزه برابری خواهانه زنان پيشرو ايران که پاسخی جز سرکوب نداشته است اين حقيقت را هر روزه اعلام کرده است. حقيقتی که امروز در برابر چشم جهانيان در فريادهای جمعيتی که در ميان آن دهها فکر و انديشه حضور دارد بيان می شود.</p>
<p>ما زنانی که درطول سال های تبعيد در راه آزادی و برابری زنان گام برداشته ايم امروز در کنار مبارزات آزادی خواهانه اعتراضی هستيم. قلب ندا که برای خواستن آزادی به خيابان آمده بود در سينه همه ما می طپد. صدای او که در گلو خفه شد از گلوی همه ما بر می خيزد.</p>
<p> ما خواستار پايان دادن به سرکوب مبارزات حق خواهانه مردم، آزاد ی زندانيان سياسی و عقيدتی و آزادی بيان، مطبوعات واجتماعات هستيم .</p>
<p> ما از مدافعان حقوق انسانی و فمينيست ها خواستاريم که از مبارزات مردم ایران جانبداری کنند.</p>
<p> از دولت ها و جامعه بين المللی خواهانیم که دولت جمهوری اسلامی را محکوم کرده و به رسمیت نشناسند.</p>
<p> برای تحقق اين اهداف شناساندن مبارزات زنان پيشروی ايران نقشی بسزا دارد. گوش و چشم جهانيان می شنود و می بيند که همه تبليغاتی که با تکيه بر مسلمان بودن مردم از مشروعيت حکومت سرکوبگر سخن می گفت، پوچ و ياوه است.</p>
<p> تصوير ندا نماد واقعيتی ست که دروغهائی بزرگ بر آن سايه افکنده است. با تلاش آگاهگرانه خود به برچيده شدن نظام ريا ياری کنيم .</p>
<p><strong>بیانیه فعالان زن در کلن</strong></p>
<p>جمعی از فعالین زن در شهر کلن نیز در جریان راهپیمایی هزاران نفراز ایرانیان مقیم آلمان اعلام کر ده اند که خواهان «پایان دادن به سرکوب مبارزات حق طلبانه ی مردم ایران» هستند.</p>
<p> رعایت حقوق بشر در ایران،  برابری زنان و مردان،  آزادی اندیشه، عقیده، مطبوعات، اجتماعات،  آزادی تمامی دستگیر شدگان اخیر و کلیه زندانیان سیاسی،  لغو حجاب اجباری، آزادی احزاب و تشکلها ،حقوق برابر برای ملیتها <br class='autobr' />
 و برگزاری انتخابات جدید و آزاد با نظارت نهاد های بین المللی  از دیگر مطالباتی است که در این بیانیه به آن اشاره شده است.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=4282 by HTTrack Website Copier/3.x [XR&CO'2014], Sat, 17 May 2025 17:01:46 GMT -->
</html>

