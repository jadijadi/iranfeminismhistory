<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=5669 by HTTrack Website Copier/3.x [XR&CO'2014], Sat, 17 May 2025 18:12:07 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 5669
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article5669</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">رادیوی زنان مطلقه  در مصر</h1>
				
				<!-- finde_surligneconditionnel-->

				<p><small>پنج شنبه19 فروردین 1389</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p><a href="http://www.dw-world.de/dw/article/0,,5439677,00.html" class='spip_out' rel='external'>دویچه وله</a> :«به برنامه زنان مطلقه خوش آمدید! برنامه‌ای جدید با صدایی از درون قلب‌هایتان! جایی برای حرف زدن و شنیده شدن.» مهشین صابر، مجری زن یکی از فرستنده‌های رادیویی قاهره، اولین برنامه رادیویی خود را در ژانویه امسال با این جملات آغاز کرد.</p>
<p>مهشین صابر خود طلاق گرفته است. او پس از جدایی، حدود دوسال پیش، شروع به نوشتن وبلاگی کرد به نام «من می‌خواهم طلاق بگیرم»؛ وبلاگی که در آن پروسه جدایی‌اش را لحظه به لحظه می‌نوشت. از زمانی که «دیگر خاطر جمع نیستی، احساس آسودگی نمی‌کنی و رویاهایت در دوردست‌ها ناپدید شده‌اند.»</p>
<p>خودش می‌گوید قصدش از این برنامه رادیویی کنار زدن پیش‌داوری‌هاست. دادن بلندگویی به زنان مطلقه است تا صدایشان به گوش همه برسد، در جامعه‌ای تا مغز استخوان مردسالار، در مصر! او می‌خواهد با کلیشه‌هایی از این دست که «زن مطلقه شرم جامعه است» دربیافتد و به این زنان کمک کند تا احترام از دست رفته را به دست آورند.</p>
<p>وقتی طلاق یک شکست شخصی باشد، زن می‌تواند با آن کنار بیاید، بازهم شانس‌های دیگری در زندگی داشته باشد و امکانی برای ادامه حرکت به جلو بیابد. ولی وقتی با مهری بر پیشانی از دادگاه خارج شود، مهری که نشان «ننگ» است، آنگاه کار خیلی سخت می‌شود.</p>
<p>از این گذشته مهشین صابرمی‌خواهد به زنان جدا شده فرصتی برای کمک روحی − روانی دهد. مشکلات روانی این زنان کم نیستند. آن‌ها می‌توانند درباره این مشکلات در برنامه رادیویی حرف بزنند. حرف‌هایی که شاید خیلی‌هایشان درد مشترک این زنان است.</p>
<p><strong>برنامه رادیویی موفق</strong></p>
<p>مهشین صابر موفقیت زیادی با این برنامه به دست آورده است. ۲۳ نفر با او همکاری می‌کنند؛ همکارانی که نه همه‌شان زن‌اند، نه طلاق گرفته‌اند؛ همکارانی که به گفته او تنها به این خاطر با این برنامه کار می‌کنند که به محتوای آن علاقمندند و از ضرورتش اطمینان دارند، وگرنه برنامه «زنان مطلقه» با کمبود مالی روبروست، دفتر یا استودیوی برای خود ندارد و هرکس باید برنامه‌اش را در خانه ببرد و در سایت رادیویی قرار دهد. ارتباط با مردم هم از راه ایمیل و فیس‌بوک است.</p>
<p><strong>هر شش دقیقه یک طلاق</strong></p>
<p>با این کمبودها و با وجود اینکه برنامه تازه سه ماه است شروع شده، گوش‌های زیادی شنونده آن‌اند؛ زن و مرد، و مخالفان و موافقان چنین برنامه‌هایی! جز این هم نباید انتظار داشت، چراکه تقریبا در هر خانواده مصری یک زن مطلقه وجود دارد. طلاق در مصر رکورد شکسته است. بنابر آمار رسمی در هر شش دقیقه یک طلاق!</p>
<p>اولین دلیل این آمار بالای طلاق، ازدواج‌های فکر نشده یا ازدواج‌هایی هستند که زیر فشار خانواده صورت گرفته‌اند؛ از ترس اینکه مبادا «پیر دختر» شوند.</p>
<p>برنامه «زنان مطلقه» در میان اقشار محافظه‌کار مصر مخالفان بسیاری دارد. مردهای محافظه‌کار می‌گویند، این برنامه فراخوانی است به زنان برای جدا شدن! برای شورش کردن علیه مردها! برای ویرانی خانواده!</p>
<p>مهشین صابر، مجری برنامه می‌گوید، او برای شنیدن هر انتقادی آماده است. او کار دشواری پیش رو دارد. می‌خواهد تغییر بوجود آورد که یک شبه ممکن نیست: «ما می‌خواهیم با سنتی دربیافتیم که از کودکی به ما تزریق می‌‌شود. زن مطلقه، زنی بی‌اخلاق و ناشایسته است و به همین خاطر حرفی هم برای زدن ندارد، چه برسد که برنامه رادیویی برای خودش داشته باشد.»</p>
<p><strong>شرکت مردها در برنامه</strong></p>
<p>اولین نشانه‌های تغییر، شرکت مردها در برنامه زنان مطلقه است. بعضی مردها فقط به این دلیل تماس می‌گیرند که نمی‌خواهند برنامه کاملا در اختیار زنان باشد و فقط آن‌ها از مشکلاتشان بگویند.</p>
<p>برنامه‌هایی هم هستند با محتوایی کاملا مخالف، مثلا برنامه‌ای به نام «پیش از آری به طلاق» که برای زنان و مردان مزودج است تا بگویند که زنان مطلقه چه اشتباه بزرگی انجام داده‌اند؛ یا از این بگویند که زندگی برای یک زن طلاق‌گرفته چقدر سخت است؛ چقدر بزرگ کردن بچه مشکل است و حتی در خانه پدری هم خوار و خفیف می‌شوند.<br class='autobr' />
ولی این ترساندن‌ها زیاد موثر نیستند. مهشین صابر می‌گوید، خیلی از زن‌ها بخاطر خشونت مردها تقاضای طلاق می‌کنند؛ خشونتی که برایشان قابل تحمل نیست و پخش برنامه‌های این‌چنینی هم نه دردی از آن‌ها دوا می‌کند، نه جلوی طلاق را می‌گیرد، نه از محبوبیت برنامه «زنان مطلقه» می‌کاهد!</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=5669 by HTTrack Website Copier/3.x [XR&CO'2014], Sat, 17 May 2025 18:12:07 GMT -->
</html>

