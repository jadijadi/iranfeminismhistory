<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=10472 by HTTrack Website Copier/3.x [XR&CO'2014], Fri, 16 May 2025 23:53:06 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 10472
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article10472</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">نامه ای به آیت الله یزدی از طرف ائتلاف اسلامی زنان/ روستا و کدخدا که نه، این خانه خانه خودمان است </h1>
				
				<!-- finde_surligneconditionnel-->

				<p><small>شنبه28 اردیبهشت 1392</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>خبرآنلاین - ائتلاف اسلامی زنان نامه ای را خطاب به آیت الله یزدی از فقهای شورای نگهبان منتشر کرد.</p>
<p>آیت الله یزدی عضو محترم فقهای شورای نگهبان</p>
<p>با سلام و احترام</p>
<p>در خبرها آمد که حضرتعالی در ارتباط با ریاست جمهوری بانوان اشاره ای داشته اید مبنی بر این که "مثل معروفی هست که کسی می‌خواست وارد روستایی شود، اصلا راهش نمی‌دادند وارد روستا شود، اما می‌گفت "خانه کدخدا کجاست" قانون اجازه رئیس جمهور شدن را به خانم‌ها نمی‌دهد ..."</p>
<p>توجه حضرتعالی را جلب می کنم به نکته ها بلکه خاطره هایی از تاریخ:</p>
<p>1- این روستا را همین زن ها از کدخدای قبلی (نظام پهلوی) گرفتند. ایران خانه خود ما زنان است نه خانه کدخدا. ما خانه را از کدخدای قبلی گرفتیم ولی این مردان خانه بودند که همه مناصب را به خود اختصاص دادند که این ارتباطی به اسلام ندارد. آن زمان که خانه را گرفتیم حتی هنوز قانونی هم نوشته نشده بود. یادتان که هست حضرت امام خمینی (ره) درباره نقش زنان و انقلاب فرمودند: "بانوان ایران، در این نهضت و انقلاب سهم بیشتری از مردان دارند" و "این پیروزی را ما از بانوان داریم قبل از اینکه از مردها داشته باشیم" و " مردان ما مرهون شجاعتهای شما زنان شیر دل هستند". یادآور می شود که این زنان همچنان در صحنه هستند و راه ها را باز می کنند.</p>
<p>اگر حافظه تان یاری نمی کند برگردید به بحث های زمان خبرگان قانون اساسی که در پیش نویس قانون از شرایط رئیس جمهور نوشته بودند که رئیس جمهور باید از میان مردان باشد. اعتراض ها بر این نوشته بالا گرفت و در نهایت برای این که بحث ها تمام شده باشد با درایت شهید بزرگوار آیت الله بهشتی کلمه "مرد" حذف و به جای آن "رجال سیاسی" گذاشته شد که در ادبیات اسلامی به معنای یک "فرد سیاسی" است و نه یک مرد. همان طور که برای اشاره به خداوند باری تعالی ضمیر "هو" به کارمی رود ولی مرد یا زن بودن از باریتعالی به دور است و حتی انسان بودن و این ضمیر صرفا به دلیل کاربرد آن در ادبیات است، "رجل سیاسی" هم یک فرد سیاسی است و نه یک "مرد".</p>
<p>حضرت امام خمینی (ره) بنیانگزار جمهوری اسلامی فرمودند "زن و مرد، همه آزادند در این که دانشگاه بروند، آزادند در اینکه رای بدهند، رای بگیرند." ار شما سوال می کنم که زنان برای چه باید رای بگیرند؟ باز هم شما را یادآور می شوم به فرموده هایی از حضرت امام که فرمودند: "زن را مثل مرد در همه شئون، همان طورى که مرد در همه شئون دخالت دارد، دخالت مى‏دهد، این بانوان را کى بسیج کرده که درهمه شئون کشور دخالت مى‏کنند و دخالت‏ بجایى همه مى‏کنند؟ اینها را خدا دعوت کرده است. اینها لبیک براى خدا دارند مى‏گویند. زنان در جامعه اسلامی آزادند و از رفتن آنان به دانشگاه و ادارات و جلسین به هیچ وجه جلوگیری نمی شود. خیال می کنند اسلام آمده است که فقط زن را خانه­نشین کند."<br class='autobr' />
مقام معظم رهبری در همین راستا فرموده اند که «برابری زن و مرد و احترام به مقام زن است در اولویت است».</p>
<p>2- در زمانی که ما زنان از طرف جامعه زینب (س) بسته پیشنهادی سهم الارث زن در مقام همسری را به مجلس فرستاده بودیم تا قانونی شود که سهم زن از "کل ماترک" باشد و نه از "ابنیه و اشجار" فقط. این حضرتعالی بودید که به مرحوم خانم بهروزی دبیرکل این تشکل حرف هایی به این مضمون گفتید که "این کارهای شما خلاف اسلام است، نکنید این کارها را ... و اسلام را به خطر نیاندازید" - مرحوم مریم بهروزی سخنان شما را به شورای مرکزی منتقل کردند.- و برای مجلس پیام آمد که اسلام در خطر است. در نهایت با ارجاع دادن به فرمایشات مقام معظم رهبری که فرمودند: «در مسأله ارث زن از زمین و غیرمنقول، نظر فقهی بعضی از بزرگان قدیم و امروز و نظر فقهی خود ما هم همین است. عین قیمت آن از زمین بلاشک حق همسر و زوجه است و ارث می برد، اشکالی هم ندارد.» قانون سهم ارث زنان در مقام همسری بر خلاف نظر شما تغییر کرد.</p>
<p>3- همان اوایل پیروزی انقلاب و زمان تشکیل مجلس بعضی ها برای حضرت امام خمینی (ره) پیغامی داشتند مبنی بر این که زنان را به مجلس راه ندهیم که این خلاف اسلام است. حضرت امام پاسخ این حرف ها را ندادند. بعد یک روحانی وقتی برای کاری دیگر رفته بود این پیغام را به حضرت امام می رساند و بعد پاسخش را آن طور که نقل شده است این گونه می گیرد که حضرت امام با اشاره دست او را طرد می کند و با نگاهی که غضب هم در آن است می فرماید "این حرف شما خلاف اسلام است". این دسته از روحانیون همان ها بودند که حضور زنان در انقلاب را هم خلاف شرع می دانستند و حتی بعضی انقلاب را خلاف شرع می دانستند و بعضی خود دخترانی داشتند که اصلا مدرسه نفرستاده بودند زمانی که همسر حضرت امام زبان فرانسه می دانست.</p>
<p>اگر می خواهید نام آن دسته از آقایان و نام آن روحانی را هم بگوییم.</p>
<p>این خداوند است که بهترین نگهبان است، در شب آرزوها (لیله الرغائب) حفاظت از این انقلاب شکوهمند را از حضرتش می خواهیم.</p>
<p>و السلام علی من اتبع الهدی</p>
<p>توران ولی مراد</p>
<p>دبیر ائتلاف اسلامی زنان</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=10472 by HTTrack Website Copier/3.x [XR&CO'2014], Fri, 16 May 2025 23:53:06 GMT -->
</html>

