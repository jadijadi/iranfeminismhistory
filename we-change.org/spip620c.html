<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=3274 by HTTrack Website Copier/3.x [XR&CO'2014], Fri, 16 May 2025 22:59:27 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 3274
			<br>
			<br>مسیر:<br> صفحه اول  &gt;  مقالات &gt;  علیه سکوت
			<br>
			<br>لینک مستقیم:<span dir=ltr><br>/spip.php?article3274</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				<img class='spip_logo spip_logos' alt="" src="local/cache-vignettes/L200xH133/arton3274-4994b9516.jpg?1747336314" width='200' height='133' />
				<p class="surtitre">کارزار های  زنان  خاورمیانه </p>
				<h1 class="titre">کمپین حق تابعیت در لبنان </h1>
				<p class="soustitre"> ترجمه عبداللطیف عبادی</p>
				<!-- finde_surligneconditionnel-->

				<p><small>شنبه30 آذر 1387</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>هزاران کودک در لبنان از آموزش کامل ، خدمات درمانی و حق اقامت در آن کشور محرومند چرا که لبنانی محسوب نمی شوند .</p>
<p>کودکی که از مادری لبنانی زاده می شود لبنانی محسوب نمی شود چرا که طبق قوانین آن کشور مادر حق انتقال تابعیت خود به فرزندش را ندارد . در صورت طلاق و جدایی نیز حق سرپرستی کودک خودبخود به پدر وی واگذار می شود . لبنان کشوری است که به داشتن بازترین جامعه و آزادترین نظام سیاسی در خاورمیانه معروف است اما تنها یک زن در دولت این کشور حضور دارد و آنهم بهیا حریری خواهر نخست وزیر سابق و جانباخته لبنان است . اگر چه بهیا حریری پیش از ترور برادرش در سال 1384 نیز در عالم سیاست حضور داشت و نماینده ی مجلس لبنان بود ، اما زنانی که پیش از وی در این کشور به مقام وزارت رسیده بودند سابقه ی چندانی در کار مملکت داری نداشتند . یکی از آنها نایلا معواد وزیر پیشین امور اجتماعی آن کشور بود و دیگری لیلا صلح وزیر سابق صنایع . هر دو نیز زمانی وارد کار سیاسی شدند  و به این مقامات رسیدند که پدر یا همسرشان در خوشنامی و مقام  و منزلتی سیاسی درگذشته بودند .</p>
<p>زنان نماینده</p>
<p>زنان لبنان تنها در سالهای 1331 و 1341 خورشیدی بود که توانستند وارد مجلس آن کشور شوند . بعد از آن و تا سال 1371 هیچ زنی موفق به راهیابی به پارلمان لبنان نشده بود . رولا مصری یکی از فعالین حوزه حقوق زنان در آن کشور می گوید " ما بدنبال اصلاح قانون حضانت کودک و نیز انتقال تابعیت در کشورمان هستیم تا بتوانیم این دو حق را برای زنانمان نیز بدست آوریم . اما برای این کار نیاز به این داریم که دست کم 35 درصد از مناصب تصمیم گیری را در کشورمان به دست بگیریم " ولی این درصد از مشارکت در قدرت برای زنان لبنان هنوز به دست نیامده است . در آخرین دوره انتخابات پارلمانی آن کشور که در سال 1384 برگزار شد تنها سه نماینده از مجموع از 128 نماینده ای که  توسط مردم انتخاب شدند زن بودند . این تعداد در مقایسه با مجلس سوریه که 30 تن از 280 نمایندهء آن زن هستند رقم اندکی محسوب می شود . در مجلس 165 نفری اردن نیز سیزده زن و در پارلمان 718 نفری مصر 31 زن حضور دارند .</p>
<p>زنان لبنان با جمعیتی بالغ بر دو میلیون نفر 53 درصد از مردم آن کشور را تشکیل می دهند .  اما نتیجه یک بررسی نشان می دهد که  تعداد زنان گروه سنی بین 23 تا 34 سال در لبنان هفت برابر مردان همسنشان است . این آمار شاید شگفت انگیز باشد ولی واقعیت دارد و دلیلش هم این است که بیشتر مردان جوان لبنانی برای یافتن کار راهی کشورهای خارجی می شوند و در نتیجه توازن جمعیتی در آن کشور به شدت برهم خورده است . با اینحال زنان لبنان تاثیر چندانی بر روند قانونگذاری در کشورشان ندارند . یکی از فعالین حوزه حقوق زنان در لبنان می گوید : اگر چه زنان ما موفق شده اند که نقش و حضور چشمگیری در رسانه های  لبنان داشته باشند و نیز مشاغل مهمی را در صنعت تبلیغات و یا عرصه طراحی بدست بگیرند ، اما به دلیل آنکه حضوری در قدرت سیاسی و مراکز تصمیم گیری کشور ندارند،  قادر به اصلاح قوانین تبعیض آمیز در کشور خود نبوده اند . اخیرا مرکز غیر دولتی "همکاری پژوهشی و آموزشی به منظور توسعه کشور "  با به راه انداختن " کمپین حق انتقال تابعیت از مادر به فرزند "  شروع به دیدار و گفتگو با مقامات و سیاستمداران لبنانی کرده تا آنها را قانع سازد که قوانین تبعیض آمیز آن کشور و به ویژه در زمینه حق انتقال تابعیت می بایست اصلاح شوند .</p>
<p> قانون تابعیت</p>
<p>قانون مربوط به تابعیت لبنان در سال 1305 خورشیدی به تصویب رسیده و بخشی از آن نیز در سال 1373 اصلاح شده است . بنا به گزارشی که سازمان غیر دولتی " پیش آهنگان  لبنان " در سال جاری میلادی منتشر کرده است ، اصلاحیه 1371 قانون تابعیت لبنان مقرر می دارد " کودکی که از مادری لبنانی و پدری خارجی به دنیا می آید تنها در صورتی می تواند تابعیت لبنانی را کسب کند که با فردی لبنانی ازدواج نماید و قبل از آن نیز می بایست که دست کم پنج سال متوالی در لبنان زندگی کرده باشد و تا یکسال بعد از ازدواجش نیز از لبنان خارج نشده باشد " لبنان با دو میلیون جمعیت زنی که دارد (و همانگونه که قبلا گفته شد ، تعداد زنان جوانش نیز هفت برابر مردانش است) میزبان ده ها هزار کارگر سوری و نیز چهار صد هزار فلسطینی است که به عنوان پناهنده در این کشور زندگی می کنند . برخی از مقامات سیاسی لبنان با اشاره به این موضوع می گویند : اگر قرار باشد تابعیت لبنانی به سادگی از مادر به فرزندانش منتقل شود ، در آن صورت راه ازدواج دختران لبنانی با مردان سوری و فلسطینی آسان می شود و دیری نمی پاید که ترکیب جمعیتی و قومیتی لبنان و به تبع آن ساختار سیاسی آن کشور که مبتنی بر دسته بندی قومی است ، در هم خواهد ریخت . اما خانم رولا مصری با رد این ادعا می گوید : آمارهای منتشر شده از سوی وزارت کشور لبنان نشان می دهند که از سال 1380 تا کنون تنها یک هزار زن لبنانی با مردان خارجی ازدواج کرده اند ، هر چند که  همین آمار نیز نیاز به بررسی بیشتری دارند . او اضافه می کند که :  بهرحال وقتی موضوع انتقال تابعیت از مادر لبنانی به فرزندش را مطرح می کنیم  ، به دنبال روشن شدن این مسئله نیستیم که بدانیم چه تعداد زن لبنانی با مردان فلسطینی یا سوری و یا هر خارجی دیگری ازدواج کرده اند ، بلکه می خواهیم حق انتقال تابعیت برای زنان لبنانی را مطرح کنیم  و آن را عنوان یکی از حقوق انسانی خود بدست آوریم</p>
<p>حقوقی نابرابر</p>
<p>حتی در مسائل جزئی و روزمره نیز زنان لبنانی متوجه می شوند که از حقوق (اجتماعی و قانونی) کمتری نسبت به مردانشان برخوردارند . خانم رانیا شویری که طراح جواهر است و در خیابان ترندی مونوت بیروت نیز جواهر فروشی دارد، داستان تلاشش برای باز کردن یک حساب بانکی برای پسرش کریم را شرح می دهد و می گوید : کارمند بانک از من پرسید پدرش کجاست؟ من گفتم چه نیازی به حضور پدرش هست وقتی خودم به عنوان مادرش می خواهم برایش حساب بانکی باز کنم؟ و آنها جواب دادند که طبق قوانین کشور ، این فقط پدر فرزند است که می تواند برایش حساب بانکی باز کند .. باور کردن این موضوع برای من واقعا دشوار بود . ما زنان نه ماه تمام فرزندمان را در بطن خود می پروریم  اما زمانی که کودکمان به دنیا می آید حکومت و جامعه به ما می گویند شما دیگر حقی بر فرزند خود ندارید ..</p>
<p> اکنون در لبنان کارزاری برای اصلاح قانون تابعیت آن کشور و به منظور بدست آوردن حق انتقال تابعیت از زنان لبنانی به فرزندانشان برپا شده است . تاکنون حدود 8000 تن از طریق اینترنت و شبکهء فیس بوک به این کارزار پیوسته اند .  خانم  رولا مصری از کوشندگان حقوق زنان در لبنان می گوید : بسیاری از زنان لبنانی که در خارج از کشورشان با همسری غیر لبنانی زندگی می کنند دوست دارند به لبنان برگردند و با خانواده خود و در وطنشان اقامت گزینند ، اما نمی توانند چرا که فرزندانشان لبنانی محسوب نمی شوند و حق زندگی  کردن در سرزمین مادری خود را ندارند .</p>
<p>ماخذ : گزارش دفتر هماهنگ کننده امور انسانی سازمان ملل متحد</p>
<p><a href="http://www.irinnews.org/report.aspx?ReportID=79372" class='spip_url spip_out auto' rel='nofollow external'>http://www.irinnews.org/report.aspx?ReportID=79372</a></p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=3274 by HTTrack Website Copier/3.x [XR&CO'2014], Fri, 16 May 2025 22:59:28 GMT -->
</html>

