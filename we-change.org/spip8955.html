<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=10025 by HTTrack Website Copier/3.x [XR&CO'2014], Sat, 17 May 2025 01:39:33 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 10025
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article10025</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">مهمترین علت کاهش نرخ مشارکت زنان نگرش فرهنگی جامعه است</h1>
				
				<!-- finde_surligneconditionnel-->

				<p><small>دو شنبه24 مهر 1391</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>ایسنا: مشاور وزیر تعاون،‌ کار و رفاه اجتماعی در امور بانوان، درباره کاهش نرخ مشارکت زنان در سالهای اخیر گفت: مهمترین علت این امر نگرش فرهنگی موجود در جامعه است. دانش آموختگی زنان را نمی‌توان از عوامل موثر کاهش نرخ مشارکت زنان جدا کرد. هنوز زمینه‌ها و بسترهای لازم از طرف خانواده و برخی رویکردهای اجتماعی برای استفاده از توانایی‌های زنان به ویژه در فعالیت‌های اقتصادی فراهم نشده است و پیوند منطقی بین مسئولیت‌های خانواده و اجتماعی زنان ایجاد نشده است.</p>
<p>به گزارش خبرنگار سرویس «زنان» ایسنا، دکتر فاطمه عزیزآبادی فرهانی در نشست خبری جشنواره بین المللی تعاونی‌های برتر زنان مسلمان، افزود: یکی از مهمترین اهداف این جشنواره معرفی ظرفیت‌ها و دستاوردهایی است که در حوزه تعاونی با توجه به نقش محوری زنان صورت گرفته است.</p>
<p>وی تاکید کرد: نمی‌توان ظرفیت زنان را نادیده گرفت و برپایی چنین جشنواره‌هایی شاید بهانه‌ای برای به وجود آمدن جریان سازی‌های فرهنگی مطلوبی شود تا بتوان از ظرفیت‌های این قشر بهتر بهره برد. در این جهت برگزاری جشنواره بین المللی تعاونی‌های برتر زنان مسلمان می‌تواند فرصتی برای تبادل تجربیات ودستاوردهای فعالیت‌های تعاونی محور باشد.</p>
<p>عزیز آبادی فراهانی درباره اهداف این جشنواره گفت: تاکید بر اهمیت مالکیت و توسعه ثروت مبتنی بر اقتصاد اسلامی در تعاونی‌های زنان یکی ازمهمترین اهداف برگزاری جشنواره تعاونی‌های برتر زنان مسلمان است. در آموزه‌های اسلامی نقش فعالیت‌های تعاونی محور و مشارکت‌های اجتماعی موثر است و می‌تواند مبنایی برای توزیع عادلانه ثروت و استفاده مناسب از فرصت‌ها باشد.</p>
<p>وی تبادل تجربیات موفق، ایجاد فرصت‌های مناسب برای معرفی توانمندی‌های تعاونی‌های زنان، ارتقاء سطح دانش و مهارت‌های زنان، ارائه دستاوردهای زنان جهان اسلام، توسعه ارتباطات و مناسبات اقتصادی اجتماعی بین تعاونی‌های زنان را از دیگر اهداف برگزاری این جشنواره برشمرد.</p>
<p>مشاور وزیر تعاون در امور بانوان با اشاره به اهداف وزارت تعاون، کار و رفاه اجتماعی گفت:‌ وزارت تعاون یکی از اهداف خود در حوزه تعاون را توسعه فعالیت‌های تعاونی محور تعریف کرده است و بخشی از این اقدامات مربوط به تعاونی‌هایی است که به نام زنان ثبت شده است، بنابراین برگزاری چنین جشنواره‌هایی می‌تواند کمک شایانی به توانمندسازی زنان کند.</p>
<p>وی افزود: رویکرد ما آموزشی و فرهنگی است چون زنان در فرهنگ سازی و تربیت جامعه نقش اساسی دارند علاوه بر آن در تلاش هستیم که فعالیت‌های تعاونی‌ها با رویکرد تخصصی و جامع تر دنبال شود.</p>
<p>عزیزآبادی فرهانی با اشاره به ارتقاء سهم و نقش بخش تعاون در زمینه زنان، اظهار کرد: برای دستیابی به این هدف لازم است مجموعه فعالیت‌های مختلفی صورت بگیرد و برپایی این جشنواره به صورت بین المللی ظرفیت مناسبی را پیش روی ما قرار می‌دهد.</p>
<p>وی گفت: این جشنواره مجموعه‌ای از اهداف و برنامه‌های جمهوری اسلامی ایران را در بخشهای مختلف دربر می‌گیرد و یکی از اهداف آن اصلاح نگرش جهانی نسبت به برنامه‌ها و اهداف ایران است.</p>
<p>مشاور وزیر تعاون در امور بانوان، تصریح کرد: در عرصه بین الملل هنوز گمان می‌شود که زنان در جمهوری اسلامی نقش چندان موثری ندارند و سهمی برای آنان در فعالیت اقتصادی در نظر گرفته نمی‌شود؛ اما در این جشنواره در صدد هستیم بتوانیم در قالب تعاملات بین المللی فعالیت‌ زنان را به نمایش بگذاریم و الگوی ارزنده‌ای از زن مسلمان به دنیا معرفی کنیم و ظرفیتی را برای وحدت جهان اسلام با محوریت زنان به وجود آوریم.</p>
<p>وی در ادامه درباره سخنرانی‌های جشنواره بین المللی تعاونی‌های برتر زنان مسلمان، اظهار کرد: این جشنواره مقاله محور نیست و رویکرد آن کاربردی و عملیاتی است و تلاش می‌شود با ایجاد یک بستر تخصصی به نام تعاونی، تجربه‌ها و دستاوردهای برتر انتقال یابد و فعالیت‌های کاربردی صورت گیرد.</p>
<p>مشاور وزیر تعاون در امور بانوان، افزود: تا کنون کشورهایی مانند ترکیه، لبنان، سوریه، عراق، بنگلادش و ساحل عاج برای شرکت در این جشنواره اعلام آمادگی کرد‌ه‌اند و این رویداد 28 و 29 آذرماه در سالن همایش‌های برج میلاد برگزار می‌شود.</p>
<p>وی در بخش دیگری از صحبت‌های خود درباره تعاونی های زنان اظهار کرد: حدود 20 هزار تعاونی زنان در ایران فعالیت می‌کنند و با توجه به آنکه بخشی از دانش آموختگان امکانات یا تخصص کافی برای راه اندازی کسب و کار را ندارند تشکیل تعاونی‌ها می‌تواند باعث ایجاد فعالیت‌های منسجمی شود، چرا که در تعاونی‌ها توانایی‌های محدود تجمیع می‌شود و به ارزش افزوده می‌انجامد.</p>
<p>عزیز آبادی فراهانی درباره کاهش نرخ مشارکت زنان در سالهای اخیر اظهار کرد: مهمترین علت این امر نگرش فرهنگی موجود در جامعه است. دانش آموختگی زنان را نمی‌توان از عوامل موثر کاهش نرخ مشارکت زنان جدا کرد. هنوز زمینه‌ها و بسترهای لازم از طرف خانواده و برخی رویکردهای اجتماعی برای استفاده از توانایی‌های زنان به ویژه در فعالیت‌های اقتصادی فراهم نشده است و پیوند منطقی بین مسئولیت‌های خانواده و اجتماعی زنان ایجاد نشده است.</p>
<p>مشاور وزیر تعاون در امور بانوان تاکید کرد: یکی ازعلت‌های پایین آمدن نرخ مشارکت زنان این است که بخش عمده‌ای از فعالیت آنان به شکل غیر رسمی به ویژه در بخشهای روستایی و سنتی انجام می‌گیرد و فعالیت‌های زنان در این بخش‌ها به عنوان امور خانگی انجام می‌شود این در حالی است که دارای ارزش افزوده است.</p>
<p>وی افزود: زنان مهمترین نقش خود را در خانواده جستجو می‌کنند و برای دستیابی به این هدف با وجود برخورداری از دانش لازم برای فعالیت‌های اجتماعی ترجیح می‌دهند از این گونه فعالیت‌ها صرف نظر کنند این کار نه به نفع خانواده و نه به نفع جامعه در سطح کلان است.</p>
<p>مشاور وزیر تعاون، کار و رفاه اجتماعی در امور بانوان، افزود: هنوز این نگرش به صورت یک نگرش قالب فرهنگی درنیامده است که زنان می‌توانند حضور کیفی موثری در عرصه‌های مختلف اجتماع داشته باشند. البته باید به جنبه کمی فعالیت‌های آنان نیز توجه شود.</p>
<p>وی افزود: دولت‌های نهم و دهم برای بهره گیری از توانایی‌های زنان مباحثی مانند مشاغل خانگی و قانون دورکاری را پیگیری کردند تا از این طریق بتوانند تا حد زیادی بین نقش‌های خانوادگی و اجتماعی زنان توازن ایجاد کنند.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=10025 by HTTrack Website Copier/3.x [XR&CO'2014], Sat, 17 May 2025 01:39:33 GMT -->
</html>

