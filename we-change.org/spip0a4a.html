<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=8853 by HTTrack Website Copier/3.x [XR&CO'2014], Sat, 17 May 2025 17:05:46 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 8853
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article8853</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">قديمي‌ترين زن متهم به قتل بار ديگر محاكمه مي‌شود</h1>
				
				<!-- finde_surligneconditionnel-->

				<p><small>دو شنبه23 آبان 1390</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>شرق: قديمي‌ترين زن متهم به قتل ايران پس از 18 سال يك‌بار ديگر پاي ميز محاكمه مي‌رود تا قاضي دادگاه درباره سرنوشت او تصميم‌گيري كند. اين زن تاكنون بارها محاكمه شده اما هنوز هيچ يك از احكامي كه درباره وي صادر شده به قطعيت نرسيده است چراكه فاطمه مصرانه ادعا مي‌كند بي‌گناه است و در كنار شواهدي كه عليه وي وجود دارد مداركي نيز به دست آمده كه احتمال دخالت نداشتن او در قتل را قوت مي‌بخشد.</p>
<p>فاطمه مطيع آخرين بار از سوي قاضي شعبه 105 دادگاه عمومي شهر ري به مرگ محكوم شد اما ديوان‌عالي كشور اين حكم را نپذيرفت به همين سبب اين زن كه اكنون وارد دهه هفتم زندگي‌اش شده روز يكشنبه آينده باز هم پاي ميز محاكمه مي‌رود.</p>
<p>وقوع قتل</p>
<p>ماموران پليس تير سال 72 جسد مردي به نام مجيد را در‌حالي‌كه پشت فرمان خودرواش در خياباني در جنوب تهران رها شده بود، پيدا كردند و آن را به پزشكي قانوني فرستادند. متخصصان بعد از انجام آزمايش‌هاي لازم مرگ مجيد را قتل تشخيص دادند و اعلام كردند او با زهري كشنده مسموم شده است. پس از آن بود كه تحقيقات جنايي آغاز شد و ماموران فهميدند مجيد آخرين بار در مجلس ختم يكي از اقوام دورش شركت كرده و از آنجا به خانه يكي از فاميل رفته است.</p>
<p>اين‌گونه بود كه زن و مرد صاحبخانه تحت بازجويي قرار گرفتند و فاطمه به قتل اقرار كرد. او گفت: بعد از كشاندن مجيد به خانه‌اش در دوغ او سمي پودري‌شكل ريخت و وي را مسموم كرد و مجيد در‌حالي‌كه بدحال بود از خانه او خارج شد و ساعاتي بعد فوت شد. <br class='autobr' />
اين اعترافات سبب شد زن 43 ساله بازداشت شود. آن زمان تحقيقات صورت‌گرفته از وجود روابطي بين مقتول و متهم به قتل حكايت داشت.</p>
<p>محاكمه</p>
<p>فاطمه وقتي به دادگاه رسيد قتل را انكار كرد و گفت كه از ماجراي مرگ مجيد چيزي نمي‌داند. او ادعا كرد: «وقتي ماموران سراغ من و همسرم آمدند شوهرم از من خواست اعتراف كنم. او گفت كه برايم رضايت مي‌گيرد ولي اين كار را نكرد و حالا مي‌خواهم واقعيت را بگويم، من در اين قتل بي‌گناه هستم.»</p>
<p>دادگاه اظهارات فاطمه را قابل قبول ندانست و با توجه به اعترافات اوليه اين زن، براي او حكم قصاص صادر كرد. در اين بين اولياي دم مقتول نيز كه فاطمه را گناهكار مي‌دانستند حاضر به اعلام گذشت نشدند. زن ميانسال در زندان روزهاي سختي را سپري مي‌كرد و اميدهايش را از دست داده بود كه خبر رسيد ديوان‌عالي كشور حكم قصاص وي را تاييد نكرده است.</p>
<p>به اين ترتيب فاطمه بار ديگر پاي ميز محاكمه رفت و اين بار كار به مراسم قسامه كشيد. در پايان اين مراسم باز حكم مرگ براي زن ميانسال صادر و اين راي بار ديگر نقض شد. فاطمه در دور سوم محاكمات نيز بازنده بود و يك‌بار ديگر قاضي پرونده در راي خود نوشت متهم با توجه به شواهد و قراين موجود گناهكار است و به درخواست اولياي دم مقتول به قصاص محكوم مي‌شود. اين بار هم ديوان‌عالي كشور به راي صادره ايراداتي را وارد كرد و پرونده باز هم به مرحله اول بازگشت. فاطمه كه در تمامي اين محاكمه‌ها ادعاي بي‌گناهي مي‌كرد اين بار انگشت اتهام را به سوي شوهر و برادر شوهرش گرفت و گفت روز حادثه آن دو با مجيد در خانه تنها بودند.</p>
<p>محاكمه چهارم به نفع فاطمه تمام و او از اتهام قتل تبرئه و با سپردن وثيقه آزاد شد اما اين بار خانواده مقتول به راي صادره اعتراض كردند و ديوان‌عالي كشور بعد از بررسي پرونده حكم را نقض كرد. دور پنجم محاكمه‌ها از اسفند سال 87 شروع شد و فاطمه يك‌بار ديگر به زندان رفت. او اين بار هم همان حرف‌هاي هميشگي‌اش را تكرار كرد اما براي چهارمين بار به قصاص محكوم شد و ديوان‌عالي كشور باز هم راي را ابرام نكرد. اكنون پرونده باز هم در اختيار دادگاه عمومي قرار گرفته و فاطمه در حالي روز يكشنبه پاي ميز محاكمه مي‌رود كه هنوز بر بي‌گناهي‌اش اصرار دارد.</p>
<p>فاطمه كه اكنون به 61 سالگي رسيده در 18 سال گذشته روزهاي سختي را سپري كرده به گونه‌اي كه اكنون شرايط جسمي و رواني مساعدي ندارد. او در اين مدت 20 بار اقدام به خودكشي كرده و دو بار در مركز روان‌درماني بستري شده است.</p>
<p>دليل طولاني شدن</p>
<p>عبدالصمد خرمشاهي، وكيل مدافع فاطمه ديروز به خبرنگار ما گفت: «از سال 85 وكالت اين پرونده را برعهده گرفتم و در آن دادگاه حكم برائت مطيع صادر و او آزاد شد و نزديك دو سال هم بيرون از زندان زندگي كرد اما مجددا اولياي دم اعتراض كردند و پرونده به ديوان‌عالي كشور ارجاع و برائت او نقض و در سال 87 مجددا محاكمه برگزار شد و دادگاه با استناد به شهادت شهود و علم قاضي راي بر قصاص صادر كرد. ما به اين حكم اعتراض كرديم زيرا شهود مورد استناد اصلا در دادگاه حاضر نشده بودند به اين ترتيب حكم مجددا در ديوان‌عالي كشور با اين استدلال كه شهود از شهادت خودشان برگشته‌اند و قاضي هم مستندات علم خودش را بيان نكرده است، نقض و مقرر شد شاهدان در جلسه دادگاه شهادت دهند.</p>
<p>وي افزود: «براي جلسه يكشنبه شهود بايد در دادگاه حاضر شوند اما مشكل آنجاست كه دو نفر از شهود فوت شده‌اند؛ دو نفر ديگر از شهود عروس‌هاي فاطمه بودند كه سال‌هاست متاركه كرده‌اند و حاضر نيستند در جلسه دادگاه حاضر شوند و از دو شاهد ديگر يكي فرزند خودش است كه حال مساعدي ندارد و يكي از اهالي محل بود كه اكنون او هم مجهول‌المكان است و دسترسي به وي مشكل است، بنابراين به نظر مي‌رسد در جلسه يكشنبه باز هم مشكل پيدا كنيم.»</p>
<p>خرمشاهي خاطرنشان كرد: «در اين پرونده بارها حكم محكوميت و يك‌بار حكم تبرئه صادر شده و فاطمه 18 سال نه به‌عنوان محكوم بلكه به‌عنوان متهم در زندان است و حال مساعدي ندارد. نقص در تحقيقات و همچنين صدور آراي متزلزل كه با قوانين موضوعه سازگاري نداشت و قابل نقض بود از دلايل طولاني‌شدن رسيدگي به اين پرونده است. دادگاه بايد از همان ابتدا دقت مي‌كرد، اعترافات اوليه فاطمه مقرون به واقع نيست چون او مدعي شده بود مقتول را با مرگ موش مسموم كرده در‌حالي‌كه پزشكي قانوني نظر داده علت مرگ يك سم نباتي مايع و زردرنگ است. در اين بين فاطمه 18 سال از عمرش را در زندان گذرانده حال آنكه ما دلايلي به دادگاه ارايه كرديم كه نشان مي‌دهد اتهام نمي‌تواند متوجه موكلم باشد.»</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=8853 by HTTrack Website Copier/3.x [XR&CO'2014], Sat, 17 May 2025 17:05:46 GMT -->
</html>

