<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=7350 by HTTrack Website Copier/3.x [XR&CO'2014], Sat, 17 May 2025 18:34:58 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 7350
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article7350</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">حکم تبرئه برای متجاوز به سی زن و دختر جوان </h1>
				
				<!-- finde_surligneconditionnel-->

				<p><small>شنبه30 بهمن 1389</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>خبر آنلاین: حکم تازه شعبه 79 دادگاه کیفری استان تهران، مبنی بر تبرئه عقرب سیاه، بهت و شگفتی همگانی را به دنبال داشته است.</p>
<p>به گزارش خبرنگار «تابناک» اجتماعی، سه سال پیش، عقرب سیاه، با عنوان مسافرکش، سی زن و دختر را به بیابان‌های رباط کریم می‌کشاند و پس از سرقت اموالشان، به طور فجیعی به آنان تجاوز می‌کرد.</p>
<p>در این باره باید گفت، شاید اقدامات شنیع و غیر انسانی عقرب سیاه در گیرودار سایر اخبار و ملاحظات رسانه‌ها، بازتاب بسیاری نداشته، ولی مطمئناً‌ هر ایرانی غیرتمندی، با خواندن جنایات عقرب سیاه، غیرتش به جوش می‌آید.</p>
<p>هر چند بنا به ملاحظات اخلاقی، رسانه‌ها همواره از لفظ آزار و اذیت به جای تجاوز استفاده می‌کنند، آنچه عقرب سیاه انجام داده، تنها تجاوز نیست، بلکه جرایم او اقدام علیه بشریت است.</p>
<p>بنا بر این گزارش، روش مورد استفاده عقرب سیاه برای ربودن زنان و تجاوز به آنان قابل توجه است و انتشار آن می‌تواند باعث سوء استفاده دیگر مجرمان حرفه‌ای شود. این مجرم در روش خود، چنان بلایی بر سر قربانیان می آورده است که این زنان بی‌گناه، دیگر توانی برای دفاع از خود نداشته و بسیاری از قربانیان عقرب سیاه، هم‌اکنون دچار بیماری‌های روانی و افسرده شده‌اند که در این باره باید گفت، یکی از قربانیان طلاق گرفته و همسرش، این زن را با کودکش تنها گذاشته است.</p>
<p>بنا بر این گزارش، گویا عقرب سیاه به میانجیگری یکی از اقوام خود، توانسته است از طناب دار برای بار دوم فاصله بگیرد و احتمالاً پس از مدتی از زندان آزاد خواهد شد! اما هیچ کس به فکر زنان و دختران بی‌دفاعی که قربانی شدند، نیست!</p>
<p>اصل پیشگیری از جرم، تنها اقدامات پیشگیرانه و مشاوره و ‌آگاهی نیست، گاهی صدور بموقع حکم یا صدور احکام قاطع و سنگین قضایی هم می‌تواند موجب پیشگیری شود؛ موضوعی که در پرونده عقرب سیاه لحاظ نشده و نتیجه پرونده، به گونه‌ای رقم خورده که این دزد ناموس و متجاوز به زنان، توانسته است از مجازات رهایی یابد.</p>
<p>صدور چنین احکامی از سوی دستگاه قضایی ـ که افتخار خود را اجرای حدود الهی می‌داند و دفاع از مظلوم را مهمترین هدفش می‌خواند ـ باعث شگفتی است.</p>
<p>هم اکنون انتظار مردم از دستگاه قضایی در پرونده عقرب سیاه و پرونده‌هایی که عفت جامعه را هدف قرار داده‌اند، برخورد قاطع و سخت‌گیرانه است، به گونه ای که مانند جنایت میدان کاج، درس عبرتی باشد برای آنان که حتی فکر چنین کارهایی به سرشان راه می یابد.</p>
<p>حال این پرسش مطرح است، چگونه می‌توان از حکم صادره برای عقرب سیاه که امنیت زنان و خانواده را به مخاطره انداخته و چهره نامطلوب و غیر انسانی از جامعه ایران اسلامی را به تصویر می‌کشد، به سادگی گذشت؟</p>
<p>عقرب سیاه سزاوار رأفت نیست، بلکه سزاوار هزاران بار مرگ است، ولی در اقدامی عجیب،‌  حکم صادره، امید به دستگاه قضایی برای مبارزه با فساد و ناامنی را کم‌رنگ کرده است.</p>
<p>این در حالی است که رئیس قوه قضائیه، بارها بر مبارزه قاطع با مجرمان و اراذل و اوباش و متجاوزان به حقوق مردم تأکید کرده است و به این ترتیب، این سخنان قاضی‌القضات بارقه امید در دل همه ایرانیان را پدید آورد و آنان امیدوار بودند تا ترازوی عدالت به نفع مظلومان و مردم سنگینی کند، ولی گویا همچنان باید منتظر باشیم تا ...!</p>
<p>نه تنها قضات و مدیران، بلکه همه مردم باید به فرموده امیرالمومنان (ع) از غصه بمیرند که در جامعه اسلامی، عقرب سیاه می‌تواند به سی زن شوهردار تجاوز کرده و آن‌گاه به شلاق و زندان محکوم شود. این تجاوز‌ها در قلمرو حکومت اسلامی رخ داده و باعث می‌شود تا مسئولیت سنگینی بر عهده دستگاه قضایی باشد.</p>
<p>حضرت علی ـ علیه السلام ـ در خطبه‌ای از نهج‌البلاغه می‌فرمایند: به من خبر رسیده که مردی از لشکر شام، به خانه زنی مسلمان و زنی غیر مسلمان که در سایه حکومت اسلام بوده، وارد شده و خلخال و دستبند و گردبند و گوشواره‌های او را به غارت برده، در حالی‌ که هیچ وسیله‌ای برای دفاع، جز گریه و التماس کردن نداشته‌اند. لشکریان شام با غنیمت فراوان رفتند بدون اینکه حتی یک نفر آنان زخمی بردارد یا قطره خونی از او ریخته شود. اگر برای این حادثه تلخ، مسلمانی از روی تأسف بمیرد، ملامت نخواهد شد و از نظر من سزاوار است...این‌گونه معصیت خدا می‌شود و شما رضایت می‌دهید؟ (نهج البلاغه، خطبه 27 )</p>
<p>گفتنی است، اینها همه در حالی است که بارها رسانه های گوناگون، از تهدید قربانیان جنایت عقرب سیاه به دست وی و دوستانش خبر داده بودند تا رضایت داده و وی را از اعدام برهانند؛ خبری که مورد بی توجهی قرار گرفت.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=7350 by HTTrack Website Copier/3.x [XR&CO'2014], Sat, 17 May 2025 18:34:58 GMT -->
</html>

