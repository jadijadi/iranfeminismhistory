<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=5876 by HTTrack Website Copier/3.x [XR&CO'2014], Sat, 17 May 2025 18:22:29 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 5876
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article5876</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">گسترش اپيدمي جدايي زوجين در سنين بالا ؛ گيسو سفيدها جدا مي شوند </h1>
				
				<!-- finde_surligneconditionnel-->

				<p><small>جمعه24 اردیبهشت 1389</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p><a href="http://www.womenpress.ir/pages/shownews.aspx?newsid=24581" class='spip_out' rel='external'>خبرگزاری بین المللی زنان ایران</a>- سه ديگه 45 ساله تحملت كردم. زنهاي مردم از هر پنجه شون هزار تا هنر مي ريزه. تو چي؟ دلت خوشه كه چهار تا بچه تحصيل كرده داري و عروس و دامادشون كردي . اصلاً مي دوني چيه؟ تو ديگه پير شدي و به درد من نمي خوري. بهتره جدا بشيم.</p>
<p>* تو حواست به همه چيز و همه كس هست جز شوهر و زندگيت، پاشو برو خونه بابات، تا منم بعد از 30 سال يه نفس راحت بكشم!</p>
<p>به گزارش سرویس اجتماعی خبرگزاری زنان ایران ، در حالي كه آمار ثبت احوال كشور نشان مي دهد طي سال گذشته تهران با 34 هزار و 299 مورد ، بيشترين درصد طلاق را داشته است ، اين روزها آمار جديدي از جدايي گيسو سفيدان از يكديگر هم به گوش مي رسد .</p>
<p>سازمان ثبت احوال كشور اعلام كرده است؛ سال گذشته 16 هزار و 900 مورد طلاق بين همسران بالاي 60 سال و يك هزار و 615 مورد بين سالمندان بالاتر از 75 سال به ثبت رسيده است.به راستي چه عواملي سبب مي شود تا زوجي پس از سالها زندگي مشترك زير يك سقف به جدايي بينديشند؟آثار چنين اقدامي بر زندگي فرزندان و اطرافيان اين زوج چيست؟</p>
<p><strong>پايان سوختن و ساختن</strong></p>
<p>حسين سليمانپور مقدم، روان شناس مي گويد: تبعات و عوامل دخيل در اين مسأله به مراتب گسترده تر از آن است كه بتوان در آمارها جستجو كرد.چون همسراني كه پس از 40-30 سال از هم جدا مي شوند به طور قطع يك شبه به اين نتيجه نرسيده اند، بلكه مشكلاتشان ريشه اي عميق در ساليان گذشته دارد.اما از آنجا كه بسياري از آنها به قول خودشان سوخته و ساخته اند تا بچه ها را سر و سامان بدهند، پس از اين كار، فرصتي مي يابند تا به آرزوي ديرينه خود يعني جدايي فكر كنند .</p>
<p>غافل از اينكه آنها سرمشق و الگوي همان كساني هستند كه سالها به خاطرشان مشكلات را به جان خريده اند.اين كارشناس ارشد روان شناسي مي افزايد: در گذشته زوجهاي جوان هرگاه دچار مشكلاتي مي شدند با پا در مياني ريش سفيدان فهيم فاميل راهنمايي مي شدند ، در حالي كه اكنون بخشي از همين سالمندان خود درگير مشكلات و مسايلي شده اند كه به رسيدگي نياز دارد.وي تأكيد مي كند: در حال حاضر تعداد قابل توجهي از مراجعه كنندگان به مراكز مشاوره را زوجهايي تشكيل مي دهند كه علاوه بر درگيري با مسايلي نظير اعتياد، بيماريهاي رواني، مشكلات اقتصادي و... از وفادار نبودن همسرشان گلايه مندند و اين موضوع متأسفانه در هر دو جنس وجود دارد.</p>
<p><strong>مشكلات ناآشنايي با مهارتهاي زندگي</strong></p>
<p>محمدعلي سهرابي مهر، وكيل پايه يك دادگستري، در همين باره به پرونده اي اشاره مي كند و مي گويد: چندي پيش خانم جواني كه داراي يك فرزند بود، به من مراجعه كرد و از اينكه همسرش قبل از ازدواج با وي با خانم ميانسالي عقد موقت كرده و هنگام خواستگاري اظهار نكرده، از شوهرش جدا شود، بعد از مدتي متوجه شدم كه خود اين خانم به دليل حمايت نكردن خانواده و جامعه ناچار به ازدواج با مردي 50 ساله و متأهل شده است.</p>
<p>به گفته اين كارشناس ارشد حقوق خصوصي، اگر جامعه دختران جوان را به لحاظ اقتصادي و امنيت رواني به اندازه كافي حمايت كند و قانون نيز به طور دقيق حقوق مالي و تعهداتي را كه زوج در موقع عقد نكاح برعهده گرفته از مرد دريافت و در اختيار زن قرار دهد، نه تنها كانون خانواده ها در خطر از هم پاشيدگي قرار نمي گيرد، بلكه زنان مطلقه جوان و به خصوص سالمند زندگيشان به سوي خطر آسيبهاي اجتماعي پيش  نمي رود.</p>
<p>به گفته حسين سليمانپور، بسياري از ازدواج هايي كه ابتدا با عشق شروع شده، بعد از مدتي به دليل آشنا نبودن آنها با مهارتهاي زندگي، به ويژه «مهارت حل مسأله» و «روابط بين فردي» طي سالها به سردي مي انجامد و سرانجام زماني كه هر دو نفر به ميانسالي يا سالمندي رسيده اند اختلافهاي پيشين سر باز مي كند و خود زمينه ساز انواع ناراحتي هاي روحي و جسمي مي شود.</p>
<p><strong>20 ميليون ايراني در معرض بيماري هاي رواني</strong></p>
<p>به گزارش سايت وزارت بهداشت ، درمان و آموزش پزشكي، دكتر احمد حاجبي، رئيس اداره سلامت روان اين وزارتخانه گفته است: اكنون 7 تا 8 ميليون نفر از تعداد 20 ميليون ايراني داراي درجاتي از بيماريهاي رواني، مبتلا به افسردگي مي باشند.</p>
<p>به طور حتم طلاق يكي از زمينه هاي ايجاد افسردگي و انواع تنشهاي روحي است اما آيا زنان سالمندي كه پس از جدايي از خانه و كاشانه مأنوس خويش بيرون رانده مي شوند، داراي تأمين مالي لازم هستند.</p>
<p>آمار نشانگر آن است كه در ايران تنها 3 درصد اين زنان در مقايسه با 61 درصد مردان سالمند از نظر اقتصادي مستقل اند.</p>
<p>سهرابي مهر، در اين باره به نقش حمايتي دولت در كنار خانواده اشاره مي كند و مي گويد: اين موضوع را از دو منظر بايد مورد توجه قرارداد.</p>
<p>يكي ايجاد مراكز مشاوره اي رايگان كه به لحاظ روحي و معنوي آنها را مورد حمايت قرار دهند و ديگري دقت مراجع قانوني در حفظ حقوق مادي زن.</p>
<p><strong>دريافت حقوق قانوني زوجه</strong></p>
<p>اين حقوق دان مي افزايد: اجراي دقيق و سريع مهريه، نفقه، نصف دارايي كه مرد پس از ازدواج با همسرش به دست آورده و همچنين اجرت المثلي كه به اين خانم تعلق مي گيرد و توسط كارشناس دادگستري به دادگاه اعلام مي شود، طبق قانون بايد نقداً به زن پرداخت شود تا در اين صورت صيغه طلاق جاري گردد.</p>
<p>اين مسأله در بسياري موارد مدت زمان زيادي به طول مي انجامد و مشكلات آن به خصوص در سنين سالمندي قابل تحمل نيست، به همين دليل تعدادي از زوجين تن به طلاق توافقي مي دهند كه در اين شرايط زن از بسياري از حقوق خويش محروم مي ماند.</p>
<p>سهرابي يادآور مي شود: آنچه سبب دلسردي زوج به خصوص مردان سالمند از محيط خانواده مي شود نبود ارتباط صميمي آنها با همسر و فرزندان است. پس اگر مردها از تمكن مالي نيز برخوردار باشند، ممكن است خيلي زود به دام كساني بيفتند كه به دنبال پول آنها هستند.</p>
<p>اين وكيل دادگستري از خانمهاي سالمند خواست تا در حفظ حرمت همسر پيرشان نزد ديگران بكوشند، ضمن آنكه براي حفظ كانون خانوادگي خويش از مقايسه ها، چشم و همچشمي ها و رو در رو قراردادن فرزندان با پدر خودداري كنند</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=5876 by HTTrack Website Copier/3.x [XR&CO'2014], Sat, 17 May 2025 18:22:29 GMT -->
</html>

