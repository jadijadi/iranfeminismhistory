<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=5739 by HTTrack Website Copier/3.x [XR&CO'2014], Sat, 17 May 2025 18:07:51 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 5739
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article5739</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">رهنورد: ‌پروژه ناتمام دموكراسي در ايران بايد با حضور قوي و همه جانبه زنان  پيگيري شود</h1>
				
				<!-- finde_surligneconditionnel-->

				<p><small>يكشنبه29 فروردین 1389</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>جرس: زهرا رهنورد كه در نشست همگرايي سبز گروه‌هاي مختلف زنان حاضر شده بود به ضرورت پيگيري مطالبات زنان اشاره و تاكيد كرد:«‌پروژه ناتمام دموكراسي در ايران بايد با حضور قوي و همه جانبه زنان پيگيري شود.</p>
<p>رهنورد در دومین گردهمایی طيف هاي مختلف زنان  افزود:« خيلي خوشحالم كه در چنين جمعي هستيم و خوشحالم از اينكه در اين فرصت گروه‌هاي مختلف زنان از طيف‌هاي مختلف را گردهم مي بينم.  شايد در طول اين سه دهه زنان فرصت با هم بودن را از دست داده اند و اتفاقا به همين خاطر خيلي هم ضربه خورده اند چرا كه اگر ما زنان با هم بوديم نه عرصه حقوق زنان و نه قلمرو دموكراسي خواهي تا اين حد آسيب مي ديد. مطمئن هستم كه اگربيشتر با هم بوديم كمتر ضربه مي‌خورديم . حالا ممكن است بگويند اگر شما زنان با هم بوديد حقوق زنان ضربه نمي خورد و ديگر چه ربطي به دموكراسي خواهي پيدا مي كند؟ اما من به شخصه زنان را پيشرو تاريخ و رخدادهاي تاثيرگذار و سرنوشت ساز مي دانم. تا آنجايي كه به رشته ام مربوط مي شود و به خاطر مي آورم اين زنان بوده اند كه سفالگرهاي اوليه، پارچه باف هاي اوليه، صنعت گران اوليه و شيشه كاران و مادران نخست بوده اند و نه شكارچيان اوليه. زنان هميشه دستي در توليد داشته اند و غالبا پيشرو كار و انديشه بودند.»</p>
<p>بر اساس این گزارش که در اختبار جرس قرار گرفت ،رهنورد همچنين تاكيد كرد:« سي سال فقدان شبكه روابط بین زنان ضربه هاي زيادي را به بدنه فعاليت آنها وارد كرده و از سوي ديگر نبود و فقدان حضور زنان در رخدادهاي تاريخي موجب شده تا روند جريان دموكراسي خواهي و  و حقوق بشر در ايران لطمه زيادي ببيند.»</p>
<p>او همچنين به حضور زنان در جنبش سبز و در كنار ديگر جنبش‌هاي اجتماعي از جمله معلمان، كارگران و ديگر فعالان حوزه هاي مدني اشاره كرد و گفت:« اميدواريم كه در جنبش سبز در كنار حضور معلمان سبز ورزشكاران، كارگران اين حضور فعال زنان بتواند مثمر ثمر باشد.»</p>
<p>رهنورد همچنين آرمان‌ را به دو دسته عمومي و خصوصي تقسيم كرد و آرمان هاي ملي را آن بخشي از آرمان ها دانست كه طبقه،قشر و جنسيت نمي شناسد و از تمامي گروه ها و طبقات اجتماعي براي تحقق آن آرمان ها بسيج مي شوند و در طرف ديگر آرمان‌هاي خصوصي قرار دارند كه در آن بحش مي‌توان به خواسته‌هاي مغفول زنان پرداخت و تاريخ نشان داده كه هر وقت حقوق زنان تامين نشده و به شكلي نسبت به آن  تبعيض شده چرا كه  هميشه وقتي به تاريخ نگاه مي كنم هر جا كه حقوق زنان ديده نشده آن جامعه به آزادي و دموكراسي و پايداري نرسيده است.»</p>
<p>او تاكيد كرد:«‌پروژه ناتمام دموكراسي در ايران بايد با حضور قوي و همه جانبه زنان  پيگيري شود.همه ما بايد بتوانيم  آن پروژه ناتمام را به پايان برسانيم .اينجا ديگر بحث زنان و حقوق از دست رفته آنها مطرح مي شود نه به خاطر اينكه زنان بر انقلاب حقي دارند. بيشتر به آن خاطر كه هر فرد آزاد و آزاده اي بايد در پي احقاق حقوقي باشد كه به نوعي جامعه و شرايط آن را از او دريغ كرده است.»</p>
<p>به گفته وي، حركت هاي زنان غالبا با جريان وفق و مدارا هم آواز است و به همين خاطر حق زنان است كه به مطالبات شان برسند .زن به عنوان نماد لطف و زيبايي ظاهر مي‌شود و وفق و مداراي او دو روي شخصيت زن را نشان مي دهد. اما زنان در همان حال كه به وفق و مدارا باور دارند به شدت و با پيگيري به دنبال رسيدن به حقوق خود هستند. زن اگرچه در نگاه عمومي جامعه شايد همان  زن لطيف وشاعرانه خوب و مادر خوب و گاهي هم با صفت  كلفت خانه ياد شود اما نكته قابل توجه در شخصيت زن ، همه بعدي بودن شخصيت او است و اينكه با قدرت به سمت تامين خواسته هاي خود پيش مي تازد. چنانچه مي‌بينيم مادران صلح امروز علاوه بر  دفاع از حقوق زنان حتي به دنبال مبارزه با تحريم عليه ايران است و در قالب سازماني غيردولتي شخصيت هاي جهان را طرف حساب خود مي داند.»<br class='autobr' />
رهنورد در ادامه صحبت هايش همچنين به سوگيري جامعه نسبت به لفظ فمنيسم اشاره كرد و گفت:« فكر مي كنم همه ما به نوعي فمنيست هستيم اما مي بينيم كه فمنيسم در جامعه ما بد فهميده مي شود .  حركت‌هاي فمنيستي حركت هاي خشني نيست بلكه  فمنيسم  حركت وفق و مدارا است و مي خواهد بخشي از جمعيت بشري رنج مانند سابق  نبرد و اگر اينچنين رويكردي دنبال شود به نفع همه افراد جامعه است و قطعا مردها هم در كنار زنان برابر خوشبخت تر مي شوند.»</p>
<p>او همچنين توليد انگاره هاي مردسالارانه از سوي خود زنان را از ديگر واقعيت هاي دانست كه جنبش زنان با آن مواجه است و بايد براي كاهش و كمرنگ كردن نشانه هاي آن در ميان زنان اقدامي مثبت انجام دهد چرا كه متاسفانه در نتيجه تربيت هاي كليشه ای و سنت محور  بسياري از گرايش هاي مردسالاري از تربيت  زن‌ها نشو و نما مي گيرد .»</p>
<p>او تاكيد كرد:«گرايش حقوق زن جزو گرايش هاي وفق و مدارا است و قطعا براي خانواده سعادت آفرين مي‌شود وجامعه اي كه تبعيض خواهي از او رخت بر بندد جامعه اي پويا و سعادتمند و رو به پيشرفت خواهد شد.»</p>
<p>او در پايان به ايستادگي بر سر پيمان تغيير خواهي اشاره كرد و گفت:« در هر صورت ما ايستاده‌ايم. همه با هم هستيم .  همانطور كه همه سبزي‌ها هر سال پربار تر از زمين نشات مي‌گيرند و هيچ دانه‌اي نيست كه به زمين فرو برود و بي حاصل باشد، مانند ندا و سهراب و ديگر شهداي جنبش سبز. مولانا هم فرموده اند كه  " کدام دانه فرورفت در زمین که نرست   چرا به دانه انسانت این گمان باشد"</p>
<p>دومین گردهمایی طيف هاي مختلف زنان با حضور  شهلا لاهیجی، زهرا رهنورد، مینو مرتاضی، زهره تنکابنی، شهلا اعزازی، فاطمه فرهنگ خواه، نرگس محمدی، نیره توکلی و نسرین ستوده و نیز تنی چند از خانواده های زندانیان سیاسی از جمله شهرزاد کریمان، مادر شیوا نظرآهاری و الهه مجردی، همسر محسن میردامادی و همسر عیسی سحرخیز ‌برگزار شد.</p>
<p>در این گردهمایی فعالان طیف های مختلف جنبش زنان از جمله طاهره طالقانی، فیروزه صابر، فریده ماشینی، فاطمه راکعی، فرزانه روستا، منصوره شجاعی، نوشین احمدی خراسانی، ژیلا بنی یعقوب، فاطمه گوارایی، مهناز محمدی، عالیه مطلب زاده، احترام شادفر، آمنه شیرافکن، فریده غائب، ترانه بنی یعقوب، مهسا امرآبادی، و جمعی از مادران صلح حضور داشتند.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=5739 by HTTrack Website Copier/3.x [XR&CO'2014], Sat, 17 May 2025 18:07:51 GMT -->
</html>

