<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=1655 by HTTrack Website Copier/3.x [XR&CO'2014], Sat, 17 May 2025 01:06:57 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 1655
			<br>
			<br>مسیر:<br> صفحه اول  &gt;  سایت نوشته ها
			<br>
			<br>لینک مستقیم:<span dir=ltr><br>/spip.php?article1655</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				<img class='spip_logo spip_logos' alt="" src="local/cache-vignettes/L200xH134/arton1655-21b53cc6c.jpg?1747341202" width='200' height='134' />
				
				<h1 class="titre">کابوس اعدام در خواب 70 کودک ایرانی/مونا فرامرزی / شهرزاد نیوز</h1>
				
				<!-- finde_surligneconditionnel-->

				<p><small>سه شنبه16 بهمن 1386</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>شهرزادنیوز: مردم ایران در کشوری زندگی می کنند که رتبه نخست اعدام کودکان را به خود اختصاص داده است. مقامات قضایی و قانونگذاران ایران بی آنکه توجهی به افکار عمومی جهان و حقوق مردم خود داشته باشند، بی ایجاد تغییری در قوانین گویا از این صدر نشینی ناراضی نیستند. چه هنوز حکم اعدام کسانی که در کودکی متهم به ارتکاب قتل شده اند پابرجاست.</p>
<p>دلارا دارابی، محمد لطیف و علی مهین ترابی از جمله کودکانی هستند که در چند قدمی چوبه دار قرار گرفته اند. اما این چند نفر پایان این پرونده سیاه نیستند. غیر از این سه نفر نام بیش از 70 کودک که حکم خود را دریافت کرده و در انتظار عدام هستند نیز منتشر شده است. و این تنها آماری است که فعالان حقوق بشر و حقوق کودک موفق به تهیه آن شده اند. بدیهی است این افراد دسترسی محدودی به پرونده های قضایی در شهرستان داشته اند و این آمار را می توان تا چند برابر تصور کرد.</p>
<p>فعالان حقوق کودک در ایران نزدیک به 20 سال است که به طور پیگیرانه نسبت به صدور حکم اعدام برای افراد زیر 18 سال اعتراض می کنند، اما شرایط روز نشان می دهد که این تلاش ها تا کنون بی ثمر بوده و اگر کودکانی چون "سینا پایمرد" اعدام نشدند تنها نتیجه تلاشی بود که فعالان حقوق بشری برای اخذ رضایت ولی دم صورت دادند.</p>
<p>قوانین ایران با تعیین سن مسئولیت کیفری 9سال برای دختران و 15 سال برای پسران عملا کودکان آزاری را در همه ابعاد آن نهادینه و موجه کرده است. عملا در ایران دختر 10 ساله کودک نیست و مرتکب هر جرمی که شود می توان علیه او مثل یک زن 40 ساله اقامه دعوا کرد و در بدترین جرائم او را محکوم به اعدام نمود. با در نظر گرفتن این بخش از قوانین می توان به این نتیجه رسید که تا تغییر سن مسئولیت کیفری، ایران همچنان صدر نشین اعدام کودکان خواهد بود.</p>
<p>تغییر این قانون یکی از مطالبات کمپین یک میلیون امضاست. همچنان که یکی از مطالبات فعالان حقوق کودک در ایران. اما سوی دیگر این فشار برای تغییر می توانست سازمان یونیسف در ایران باشد که چندی قبل سالگرد 60 سال فعالیت در ایران را جشن گرفت. این سازمان با آخرین مصاحبه شیرین عبادی با صدای آلمان درگیر چالشی شد که برآمده از خواست عمومی جامعه و فعالان حقوق کودک است. عبادی با اشاره به پرونده موکل خود "محمد لطیف" که در 16 سالگی مرتکب قتل شده است گفت: مسئولیت این اعدام به عهده دبیر سازمان یونیسف در ایران (کریستین سالازار فولکمن) خواهد بود. این نوبلیست تاکید دارد که ایران کنوانسیون حقوق کودک را پذیرفته و موظف است به تعهدات بین المللی خود عمل کند و یکی از وظایف نماینده سازمان ملل نظارت و خواست اجرای این تعهدات است.</p>
<p>قصور سازمان یونیسف ایران از وظایف خود سال هاست مورد نقد کارشناسان است. اغلب فعالان اجتماعی سازمان یونیسف را بیشتر همراه با دولت می دانند تا منقد آن. با اینکه عبادی گزارش وضعیت موکل خود را به دبیر یونسف ایران داده و از او خواسته است مانع اجرای حکم این کودک شود اما با توجه به موارد مشابه پیشین تنها می توان به اخذ رضایت ولی دم و یا دستور لغو حکم از سوی دئیس قوه قضائیه امیدوار بود.<br class='autobr' />
لطیف و دیگران کودکانی هستند که با پایان سن کودکی و با اولین روزهای جوانی خود اعدام خواهند شد. هنوز ده ها کودک با عنوان قاتل در زندان ها به انتظار پایان روزهای کودکی خود هستند تا اعدام شوند . اینها فقط کودکانی هستند که حکم اعدام گرفته اند و همزمان با آنها هزاران کودک به جرائم دیگر همچون مردان و زنان بالغ مجازات خود را تحمل می کنند.</p>
<p>کودکی ای که عمراو 15 سال است در هیچ دفتر خاطراتی مجال ثبت شدن نمی یابد و چه بسا در ملاء عام حلق آویز شود<br class='autobr' />
<a href="http://www.shahrzadnews.org/article.php5?id=834" class='spip_out' rel='external'>شهرزاد نیوز</a></p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=1655 by HTTrack Website Copier/3.x [XR&CO'2014], Sat, 17 May 2025 01:06:59 GMT -->
</html>

