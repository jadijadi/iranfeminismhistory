<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=2787 by HTTrack Website Copier/3.x [XR&CO'2014], Sat, 17 May 2025 02:31:11 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 2787
			<br>
			<br>مسیر:<br> صفحه اول  &gt;  سایت نوشته ها
			<br>
			<br>لینک مستقیم:<span dir=ltr><br>/spip.php?article2787</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				<img class='spip_logo spip_logos' alt="" src="local/cache-vignettes/L50xH50/arton2787-a9c8cf5fd.jpg?1747342107" width='50' height='50' />
				<p class="surtitre">زن و نواندیشی دینی</p>
				<h1 class="titre">کور جنسي نوانديشي ديني</h1>
				<p class="soustitre">روزآنلاین / رضا علیجانی</p>
				<!-- finde_surligneconditionnel-->

				<p><small>سه شنبه19 شهریور 1387</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>ما در جنبش زنان ايران سه گرايش رفرميستي سنتي، نوانديشي ديني و نوانديشان غيرديني داريم كه بايد با هم ‏ديالوگ (هم ديالوگ تئوريك و هم استراتژيك) داشته باشند. با اين همه من اين بحث را كنار مي‌گذارم ومي ‏پردازم به اين موضوع كه اگر من اين سميناررا از زاويه ديد خودم بخواهم ببينم، اسمش را "من نوانديشي ‏ديني را متهم مي‌كنم" مي‌گذارم. نوانديشي ديني بعد از انقلاب، در حوزه زنان بسيار كم‌كار بوده است. در ‏نوانديشي ديني قبل از انقلاب ما ادبياتي داريم كه چه براي زمان خودش و حتي در برخي موارد براي زمانه ما ‏نيز نو و راهگشاست. مثلا بحث‌هايي كه شريعتي درباره زنان، 37 سال قبل در همين حسينيه داشته و من در ‏سالگرد شريعتي به برخي از محورهايش اشاره كردم از اين دست است. سطح برخي بحث‌هايي كه امروزه، و ‏همين امروز در اين سمينار، شاهدش بوديم و هستيم، گاه از بحث‌هاي 37 سال پيش ‌مان هم عقب‌تر است. ‏امروز شاهد بوديم كه گفته شد قانونا ازدواج با دختران خردسال ممنوع است، اما شرعا نمي‌توان چنين گفت!، ‏و يا ما براي بحث زن در اسلام در اين سطح مانده‌ايم كه زن و مرد سرشتشان يكي است و با خدا به طور ‏مستقيم ارتباط دارند، مگر همين حرف‌ها را راجع به "برده‌ها" هم، با حفظ بردگي‌شان نمي‌توان زد؟</p>
<p>من نوانديشي ديني را متهم مي‌كنم، هر چند خود من هم عضو كوچكي از خانواده نوانديشي ديني هستم؛ اما چرا ‏متهم مي‌كنم؟ به دو علت : يكي عقب‌ماندگي و كوري جنسيتي يعني كورجنسي و دوم ترديد و تذبذب؛ اگر ‏نگوييم تقلب! اما خواهش من اين است كه اين بحث‌ها را معطوف به هيچ يك از بزرگان، چه حاضر در اين ‏سمينار و چه در بيرون، نكنيد. من دارم فضا و گفتمان غالب و رايج در بين نوانديشان ديني را نقد مي‌كنم، نه ‏افراد را. و دارم درد دل مي‌كنم. ما واقعا كلاه‌مان را قاضي كنيم و ادبياتي كه نوانديشي ديني بعد از انقلاب در ‏حوزه زنان توليد كرده را مثلا با ادبيات توليدي‌اش در ساير حوزه‌ها (مثلا دموكراسي) مقايسه كنيم، آيا از نظر ‏كمي و كيفي (به ويژه از نظر كيفي) در يك سطح هستند؟ به هيچ وجه. من خدمت تك‌تك اين عزيزان ارادت ‏دارم، ولو آنها را به كورجنسي متهم كنم. ‏</p>
<p>نكته حاشيه‌اي ديگري كه بايد بگويم اين است كه در ايران تا مردها هم راجع به زنان حرف نزنند، مشكلات ‏زن‌ها حل نخواهد شد. يعني زن‌ها نبايد "مسئله زنان" را "مسئله زنانه" كنند. در احزاب هم اين معضل را ‏داريم. دفتر زنان در برخي احزاب در واقع دفتر زنانه است، مثل آرايشگاه زنانه كه نبايد مردها وارد شوند! ‏بعضي زن‌ها هم در حوزه مباحث زنان براي خودشان حق آب و گل قائل‌اند. البته بنده از سال 1362 بنا به ‏اسناد مكتوب روي حوزه زنان كار كرده‌ام و اگر حق آب و گلي باشد سهمي هم به ما مي‌رسد. دفتر زنان در ‏احزاب، در حقيقت، دفتر مطالعات و مطالبات زنان است و بايد مردان هم در آن عضو شوند. "شاخه زنان" ‏يعني زنانه و مردانه كردن مسائل. و متأسفانه در اين وضعيت برخي مردان كه از اين مسائل دورند با پوزخند ‏و لبخند با آن مواجه مي‌شوند. گويي اين زن‌ها دارند چيزهايي براي خودشان به هم مي‌بافند! خودشان ‏مي‌گويند، خودشان هم خوششان مي‌آيد و تأييد مي‌كنند! اما دفتر زنان، دفتر زنانه نيست. و تا دفتر زنان، به ‏دفتر مشترك مردان و زنان معتقد به حقوق، مسئوليت‌ها و مطالبات زنان تبديل نشود، بحث زنان همگاني ‏نخواهد شد. هر چند بايد مردان نيز اين واقعيت را با چشماني باز ببينند كه مباحث و وضعيت زنان نسبت به ‏گذشته بسيار تغيير كرده و بسيار پيش رفته و اصلا قابل مقايسه با گذشته نيست. اواخر پارسال يكي از مقامات ‏عالي كشور فتوايي راهگشا به نفع زنان داد. پشت اين وقايع انرژي مثبتي به نفع زنان خوابيده است، چه زنان ‏سنتي، چه رفرميست و چه نوانديشي ديني و چه تحول‌خواهان غيرديني كه همگي در اين مسير، از زواياي ‏مختلف و در عرصه‌ها و بسترها و مراكز گوناگون تلاش كرده‌اند. اما به درددل‌ام در باره نوانديشي ديني ‏برگردم.‏</p>
<p>نوانديشي ديني در ايران از نمونه‌هاي مشابهش در شبه‌قاره هند و جهان عرب عقب‌تر است. آنها حدود صد ‏سال پيش نظراتي داده‌اند كه نوانديشي ديني ايراني هنوز با ترديد و تذبذب با آن مواجه مي‌شود. در جهان عرب ‏عبده به عنوان رياست الازهر، قاسم امين و... نظراتي دارند كه امروز نوانديشان ما جرأت بيان صريح آن را ‏ندارند و همچنين در شبه‌قاره هند سيداحمدخان، دهلوي، اقبال و... ‏</p>
<p>‏"نديدن" زنان توسط نوانديشي ديني پس از انقلاب (بجز معدودي از گرايش چپ نوانديشي ديني)، و نداشتن ‏ادبيات و موضع روي زنان يك اتهام مهم نوع‌انديشي ديني پس از انقلاب است. اتهام دوم ترديد و تذبذب آنان ‏در تحليل‌ها و مواضع‌شان است. و اين امر ناشي از يك مسئله متدلوژيك است. من در خلاصه بحثم آورده بودم ‏كه نوانديشان ديني بايد يك گفت وگوي جدي و دروني با خودشان بكنند. اين موضوع مهمي است. ‏</p>
<p>ما اگر به بحث تئوريك در باره زنان، از زاويه استراتژيك و كاربردي هم نگاه كنيم مي‌بينيم در ايران در خيلي ‏از موارد، مريم بهروزي همان چيزي را مي‌خواهد كه خانم وسمقي مي‌خواهد. خانم وسمقي چيزي را ‏مي‌خواهد كه خانم مرتاضي مي‌خواهد. خانم مرتاضي چيزي را مي‌خواهد كه خانم نوشين احمدي و يا خانم ‏شادي صدر مي‌خواهد. من به لحاظ استراتژيك معتقدم كه فعالان جنبش زنان در ايران بايد بتوانند به گونه‌اي ‏ديالوگ داشته باشند و به نحوي عمل كنند كه بتواند حداكثر نيرو را براي رسيدن به خواسته‌هايشان همسو كنند. ‏الان وارد اين جنبه استراتژيك بحث نمي‌شوم. اما از جنبه تئوريك هم اينها بايد بتوانند با هم ديالوگ داشته ‏باشند، يك ديالوگ سه‌گانه.‏</p>
<p>آقاي مهريزي در كلاسي كه ما در باره زن در متون مقدس داشتيم، آمدند و نظرات آيت‌الله مطهري و علامه ‏طباطبايي در مورد زن را صراحتا نقد كردند. حالا ملاحظاتي داشتند و به اين سمينار نيامدند. در درون ‏حوزه‌ها و حتي در بين برخي مراجع سنتي، نيروهاي اصلاح‌طلب خواهان رفرم به نفع زنان وجود دارند. هر ‏چند در حوزه تئوريك، هر سه طيف يادشده، ممكن است منتقد هم باشند. بخش مهمي از تحول‌خواهان در حوزه ‏زنان در ايران غيرمذهبي‌ها هستند. من فرصت نيست وارد مباحث مرتبط با اين دو حوزه بشوم. اما خود ‏نوانديشان ديني هم بايد با هم گفت وگو كنند. ادبيات نوانديشي ديني در ايران در حوزه دموكراسي تا حد زيادي ‏منقح شده و به صراحت و روشني رسيده است اما در حوزه زنان، زبان آنها مغشوش است. برخي از آنها هم ‏مي‌خواهند با زبان فقاهتي و سنتي و كلاسيك حرف بزنند وهم با زبان نوانديشي ديني. اما در فضا و زبان ‏نوانديشانه و دستگاه فكري نوانديشي ديني، با همه تنوع و انواع قرائت‌هايي كه وجود دارد؛ تا آنجا كه من ‏مي‌فهمم و فكر مي‌كنم؛ آنها نمي‌خواهند اگر دو نفر در خيابان با هم دعوا كردند و رفتند دادگاه، از داخل دين ‏براي رفع خصومت آنها قانون در بياورند و يا اگر فردي بميرد، حتما بخواهند نحوه تقسيم ارث او را از درون ‏قوانين ديني دربياورند، يا حل مسئله طلاق را از درون برنامه‌هاي ديني بطلبند وقس‌عليهذا. اين مسئله بايد به ‏طوربنيادي حل شود. البته مرزهاي نوانديشي ديني و رفرميسم حوزوي نيز نبايد خلط شود. ‏</p>
<p>اين را هم بگويم كه ما در همين حسينيه ارشاد در رابطه با زنان در متون مقدس 17 ماه كلاس داشتيم. درباره ‏اديان هندي ريگ‌ودا و اوپانيشادها، دين زرتشت و اوستا، بعد دين يهود و مسيحيت و اسلام بحث كرديم و بعد ‏با روحانيون يا صاحب‌نظران اديان مختلف ميزگرد گذاشتيم تا اگر مطالبي را كه ما يك طرفه مطرح كرده ‏بوديم، نادرست مي‌دانند، بيايند و نقد كنند. مثلا رئيس انجمن موبدان و يا دو كشيش پروتستان و ارتدوكس را ‏دعوت كرديم و ميزگرد گذاشتيم. در مورد اسلام هم با خانم دكتر فرهمندپور و آقاي مهريزي ميزگرد گذاشتيم. ‏نكته مشترك جالب در همه اين ميزگردها وجود داشت. ما در بعضي از ميزگردها نيز هم از سنتي‌ها و هم از ‏نوگراهاي آن دين دعوت كرده بوديم.مثلا در ميزگرد دين يهود هم مسئول فرهنگي انجمن كليميان تهران و هم ‏يك روشنفكر يهودي شركت داشتند. تفاوت نظرميان آنان هم وجود داشت، ولي چيزهايي هم در همه مشترك ‏بود. اولا همه آنها مدعي بودند كه دين ما طرفدار حقوق زنان است. دوم اينكه يك چيزهايي را تكذيب و انكار ‏مي‌كردند. حالا ما با ده تا نمونه و فكت از مثلا ونديداد اوستا يا عهد عتيق نكته‌اي را مطرح كرده‌بوديم اما آنها ‏رسما آن را تكذيب مي‌كردند! امروز هم در اين سمينار برخي دوستان در رابطه با بحث زن در اسلام گفتند ‏بعضي مسائل منتسب به اسلام است و در اسلام نيست.يك روحاني باسواد ممكن است از برخي از اين ‏تكذيب‌ها، تعجب كند. ‏</p>
<p>نكته دومي كه در اين ميزگردها شبيه هم بود توجيه و گاه تحريف بود مثل بحث "واضربوهن" كه خوشبختانه ‏امروز در اين جا بحث نشد. تعبير "زدن" در فارسي يك بار براي زدن فيزيكي به كار مي‌رود، اما يك بار ‏براي مثال "زدن" به كار مي‌رود، يك بار هم براي رفتن، مثلا مي‌گوييم بزن برويم. اين سه "زدن" در فارسي ‏با هم فرق دارد: زدن فيزيكي، مثال زدن و بزن برويم. در عربي هم همين حالات را دارد. در آن ميزگردها ‏يكي از صاحب‌نظران رسما "واضربوهن" را بزن برويم تبيين و تعريف مي‌كرد. يعني بحث "زدن" كه اگر ‏قرينه ديگري همراهش نباشد، به معناي زدن فيزيكي است را از معناي تاريخي و شأن نزولي‌اش خارج ‏مي‌كرد كه آقاي مهريزي اعتراض كرد و گفت اين جوري نيست. لازم نيست براي توضيح "واضربوهن" آن ‏را تحريف كرد و با تبيين تاريخي، خيلي بهتر مي‌توان آن را توضيح داد. بجاي تكذيب، تحريف و يا توجيه‌هاي ‏بسيار متكلفانه، تنها راه منطقي و معقول و باورپذير، رويكرد و توضيح تاريخي است. ‏</p>
<p>بحث زن در اسلام اينك گويي تبديل به پاشنه آشيل اسلام شده و گويي موضع اسلام درباره زنان مثل بچه ‏عقب‌مانده ذهني خانواده‌مان است كه ما هم دوستش داريم (يعني اسلام را) و هم نمي‌خواهيم زياد هم او را ‏‏(يعني مواضع در مورد زنان) را به ديگران نشان بدهيم و از بيرون بردن اين فرزند خاص خجالت مي‌كشيم! ‏ظاهرا اين طوري شده. من دو سال در حبس و دو سال هم در بيرون روي متون مقدس كار كردم. يكي از ‏موضوعات مهم آن هم بحث زن بوده است. اما رويكرد و تحليل تاريخي به من كاملا اعتماد به نفس داد. از اين ‏رو به لحاظ تجربه دروني و وجودي ديگر اصلا برايم مسئله زن در اسلام مثل بچه عقب‌مانده‌اي نيست كه ‏فرضا نمي‌خواهيم كسي ببيند و موضوعي نيست كه نمي‌توانيم از آن دفاع كنيم؛ نه. اگر برخورد تاريخي بكنيم ‏همه آن مسائلي كه نقطه ضعف و پاشنه آشيل محسوب مي‌شود، شديدا قابل دفاع مي‌شود. مثل بحث ارث و... ‏</p>
<p>در حوزه زنان، بعضي از مسائل و موارد ريشه قرآني ندارد و فقط ريشه حديثي دارد. بعضي موارد هم فقط ‏امري فقهي است يعني ريشه‌اي در قرآن و حديث ندارد. ما به آنهايي كه در قرآن و حديث آمده، كار داريم. ‏</p>
<p>يكي از اتهاماتي كه من به خودم و به نوانديشي ديني، علاوه بر توجيه و تذبذب مي‌زنم "تقلب" است. يعني ميوه ‏دين را سوا كرده و سواشده عرضه كردن و فروختن. خوب‌هايش را جدا كردن و گفتن و بقيه‌اش را نگفتن و ‏توضيح ندادن و از قضا طيف مقابل هم همين‌ها را رو مي‌كند، چه سنتي‌اش و چه ضدديني‌اش. ‏</p>
<p>يك مثلثي است كه اينك در رابطه با همه اديان وجود دارد، يك ضلع مي‌گويد دين همه‌اش طرفدار حقوق بشر، ‏دموكراسي، حقوق زنان و... است، يك ضلع هم مي‌گويد اينها همه دين را نشان نمي‌دهند. ميوه‌هاي خراب و ‏لكه‌دار را پنهان مي‌كنند و خوب‌ها را سوا كرده مي‌فروشند. آن جوان هم در ضلع سوم هاج و واج مي‌ماند كه ‏دين كداميك از اينهاست. اما به نظر من، اگر نگاه و رويكرد تاريخي داشته باشيم، راحت از درون اين مثلث ‏بيرون مي‌آييم. امروز در همين سمينار، اين رويكرد را در خانم وسمقي ديديم. من با ديدگاه خانم وسمقي خيلي ‏همدلي و هم‌ ذات‌پنداري داشتم. اگر با رويكرد تاريخي برخورد كنيم روي تك‌تك مواردي كه امروزه مطرح ‏است مي‌شود بدون تكذيب و توجيه و تقلب بحث كرد. بنده در كلاسي كه داشتيم نظرات مطرح پيرامون آيات ‏قرآن در مورد زن را در شش تفسير نگاه و دنبال مي‌كردم. سه تفسير قديمي و سه تفسير جديد و متعلق به ‏دوره مدرن و متأخر، تا ببينيم اين آيات در تفاسير قديم چگونه فهم مي‌شدند. دنبال كردن اين سير تاريخي بسيار ‏جالب و آموزنده بود. اكثر افراد ديگري كه ولو به صورت غيرمؤمنانه، اما با رويكرد تاريخي با بحث زن در ‏اسلام مواجه شده‌اند، به نتايج مشابهي رسيده‌اند. فرصت نيست وارد جزئيات شوم. اما همين كتاب 23 سال، كه ‏قاچاق است و معروف است كه ضد اسلام و ضدپيامبر است، با همين رويكرد از موضع قرآن و محمد در ‏رابطه با زنان شديدا دفاع كرده است. خوب، بسيار واضح و مسلم است كه نويسنده اين كتاب تعصبي و تقيدي ‏روي اسلام و قرآن و پيامبر ندارد. اما در نهايت جمع‌بندي او اين است: حركت محمد يك انقلاب مترقي به نفع ‏زنان بود. بنده نمونه‌هايي از اين نحوه برخورد را در جزوات زن در متون مقدس آورده‌ام. مثلا احسان طبري ‏آن موقع كه ماركسيست بود، نظرش در اين باره چه بود؟ ژرمن تيليون چه گفته؟ كتب غربي و كتب آكادمي ‏شوروي در اين باره چه نظري داده‌اند؟ آنها پيامبر را صرفا مصلح اجتماعي مي‌دانند و با يك نگاه صرفا ‏تاريخي به مسئله مي‌نگرند.‏</p>
<p>همين رويكرد در توضيح و تدقيق و تبيين بحث "ارث" كه امروزه از نقطه ضعف‌هاي اسلام محسوب مي‌شود ‏‏(و اگر احكام را تاريخي ندانيم، به واقع نيز نقطه ضعف خواهد بود)؛ كاربرد دارد.‏</p>
<p>آقاي كديور اشاره كرد كه در آن دوره زنان خود به ارث مي‌رسيدند، به قول شريعتي "اثاثيه جان‌دار" و ‏‏"شيئ" نه "شخص" تلقي مي‌شدند. قرآن و محمد اول همين مسئله را قيچي مي‌كنند. قرآن مي‌گويد زن‌ها آدم‌اند ‏و نبايد به ارث برده شوند. بعد مي‌گويد هر كسي كه مي‌ميرد بايد براي بازماندگانش وصيت كند. اما مردها ‏طبق فرهنگ و مناسبات سخت مردسالار حاكم بر جامعه‌شان وصيت مي‌كردند، اما باز فقط براي مردان! ‏قرآن و محمد مي‌بينند كه اينها آدم‌بشو نيستند. بعد آيه مي‌آيد كه وصيت كنيد "براي مردان" و وصيت كنيد ‏‏"براي زنان". اما باز در كتب شأن نزولي آمده است كه شوهر زني مي‌ميرد، برادران آن مرد مي‌آيند و كل ‏اموال او را مي‌برند و به زن و سه چهار تا دختر او چيزي نمي‌دهند. اينها به اعتراض و شكايت پيش پيامبر ‏مي‌روند و پيامبر اموال را از آنها مي‌گيرد و به زن و دخترانش مي‌دهد. بعد آيه جدول ارث مي‌آيد كه خيلي ‏سفت و محكم است و با خط‌كش به طور دقيق مشخص مي‌كند كه يك سوم به اين و يك چهارم به آن و يك هشتم ‏به آن بدهيد. يعني حال كه شما آدم نمي‌شويد گوش شما را مي‌پيچيم و بايد به دقت طبق همين جدول دقيق، ارث ‏را تقسيم كنيد. اما باز ماجرا خاتمه نمي‌يابد و نافرماني مدني اتفاق مي‌افتد. مردها دور خانه پيامبر جمع ‏مي‌شوند و مي‌گويند ما همه حرف‌هاي تو را قبول داريم، ولي اين يكي را قبول نداريم. ما به كسي كه بر اسب ‏نمي‌نشيند و بر دشمن نمي‌تازد و مال نمي‌آورد (يعني كودكان و زنان) مالي نمي‌دهيم. برو به خدا بگو نظرش ‏را تغيير بدهد. اما خدا مي‌گويد، حكم همان است كه گفته‌ايم! از قضا ارث جزء احكام "تأسيسي" اسلام است و ‏اصلا سابقه تاريخي نداشته است. مي‌دانيم در خيلي از حوزه‌هاي تمدني هم وضع همين گونه بوده است. ‏دانشجويي هندي آمده بود تا روي پايان‌نامه‌اش درباره شريعتي تحقيق كند؛ او مي‌گفت ما هندوها تا قرن هجدهم ‏در هند به زن‌ها ارث نمي‌داديم. انگليس‌ها كه آمدند، تازه به آنها ارث داديم. ژرمن تيليون مي‌گويد قوانين ارث ‏محمد فمنيستي‌ترين، ‏‎]‎با همين عبارت‎[‎، قوانين زمان خودش است. پس بحث زن در اسلام موضوع غيرقابل ‏دفاعي نيست كه نخواهيم و نتوانيم واردش شويم. و همينطور است بسياري از مسائل ديگر؛ مگر آنكه با يك ‏متدلوژي نادرست و با برخوردهاي فيكسيستي خودمان آن را تبديل به يك معضل كنيم.‏</p>
<p>مي‌دانيم وقتي عليه دكتر مصدق كودتا شد، نخست‌وزير انگليس گفت من يك نفس راحتي كشيدم. وقتي هم محمد ‏مرد، مردهاي ضد زن عربستان گفتند ما نفس راحتي كشيديم! اين جمله، سند تاريخي بسيار روشنگري است. ‏يكي از صحابه كه بعدا خليفه هم مي‌شود شديدا روحيه ضدزن دارد، پولس رسول هم در مسيحيت همينطور ‏است. يك سوم انجيل حرف‌هاي پولس رسول است. و اين نشان مي‌دهد كه چقدر ادبيات ضدزن پولس در تاريخ ‏مسيحيت مؤثر بوده است. در اسلام هم همين وضع را داريم. فرزند همين صحابه به كنايه مي‌گويد تا محمد ‏زنده بود وقتي كمترين خلافي و شوخي با زن خودمان مي‌كرديم مي‌رفتند به محمد اطلاع مي‌دادند حالا محمد ‏رفته و ما نفس راحتي مي‌كشيم! اين يعني يك قضاوت تاريخي. اما فرهنگ مذكر و مردسالار همه آن ‏جهت‌گيري‌ها را به حاشيه مي‌راند. تا آنجا كه فيلم محمدرسول‌الله كه ساخته مي‌شود يك فيلم كاملا مردسالار ‏است كه اصلا زنان صدر اسلام را نديده است. گويي در پيرامون رسول هيچ زني وجود ندارد! در حالي كه ‏‏"شوك فرهنگي" كه قرآن و محمد به جامعه عربستان وارد مي‌كند انرژي ده‌ها زن را آزاد مي‌كند. نمونه‌هاي ‏زيادي از اين زنان را ما در بحث‌مان آورده‌ايم. ‏</p>
<p>دوستان مي‌توانند به جزوات و سي.دي و يا وبلاگ كلاس ‏‎(ZDMM.blogfa.com)‎‏ مراجعه كنند. اين زنان ‏در حوزه‌هاي گوناگوني فعال مي‌شوند، حوزه‌هاي فكري، ديني، ادبي، نظامي، فقه و... اما سلطه متصلب و ‏قطور جنسيتي به تدريج آنها را كنار مي‌زند و يا اگر هم باقي مي‌مانند، ناديده مي‌گيرد. استحكام سلطه فرهنگ ‏مردسالار و ستبري ديوار تبعيض جنسيتي اساسا خيلي بيشتر از ديگر تبعيضات اجتماعي است. ما مي‌دانيم ‏زن‌ها در آمريكا 50 سال بعد از سياه‌پوست‌ها حق رأي گرفتند. يعني ديوار تبعيض نژادي زودتر از ديوار ‏تبعيض جنسيتي فرو ريخت. در ايران اولين مدرسه زنانه 75 سال بعد از اولين مدرسه مردانه ساخته مي‌شود. ‏در همين جا 37 سال بعد از طرح بحث زن توسط شريعتي، تازه امسال سمينار زن و شريعتي و بحث زن ‏مطرح مي‌شود. سلطه جنسيتي از آپارتايد نژادي قدرتش بيشتر است و همين امر باعث شده وجه زنانه تاريخ ‏صدر اسلام ديده نشود. اما در همان موقع، در زمان خود پيامبر، زن‌هايي بودند كه حق‌طلب و حق‌خواه بودند. ‏اسامي و نظرات و كاركردهاي آنها را در مباحث زن دراسلام آورده‌ايم. همه‌اش هم مستند به منابع تفسيري و ‏شأن نزولي قديم است نه مال دنياي مدرن. همين جمله‌اي كه مردي بعد از مرگ محمد مي‌گويد از بحث زنان ‏راحت شديم را از كتاب مودودي نقل كرديم. مودودي كسي است كه معتقد است زن‌ها بايد روبند بزنند. اينها ‏مطالبي نيست كه يك روشنفكر دنياي مدرن براي تبليغ و به روز نشان دادن اسلام كشف يا گزينش كرده باشد. ‏مودودي اصلا نمي‌خواهد روشنفكر بازي دربياورد.‏</p>
<p>هم‌چنين قابل توجه است همه آياتي كه در قرآن آمده و زنان و مردان را هم‌پاي هم مطرح كرده است (مؤمنين و ‏مؤمنات، مسلمين و مسلمات، مصدقين و مصدقات و...)، اينها بدون استثناء، در اعتراض زنان به محمد آمده ‏است. مي‌توان شأن‌نزول تك‌تك آنها را نشان داد. زني پيش پيامبر مي‌آيد و مي‌گويد اي محمد مگر نه اين است ‏كه "الله" خداي زنان است و خداي مردان؟ محمد مي‌گويد آري. اينها، با همين عبارات و كلمات نقل شده است ‏و من آنها را امروزي نكرده‌ام. (يعني تقلبي كه برخي روشنفكرهاي ديني در اديان مختلف مي‌كنند و من با آن ‏شديدا مخالفم چون اين نوع رفتار به طور وارونه كمك به ارتجاع مذهبي مي‌كند. كساني كه تقلب مي‌كنند و ‏ميوه دين را سوا كرده مي‌فروشند و نشان مي‌دهند به يك جنگ نابرابر با تفكر سنتي مي‌روند و شكست ‏مي‌خورند). او باز مي‌گويد اي محمد مگر نه اين است كه "آدم و حوا" سرمنشأ هم زنانند و هم مردان؟ محمد ‏مي‌گويد آري. و او مي‌گويد پس چرا در دين تو فقط از مردان سخن گفته مي‌شود؟</p>
<p>و گاه بعضي زن‌ها پيش محمد مي‌آيند و مي‌گويند ما به نمايندگي از سوي جمعي از زنان آمده‌ايم و سخن ما ‏سخن همه آنهاست. و يا زني پيش محمد مي‌آيد و به شدت از زنان دفاع مي‌كند و محمد مي‌گويد آيا تا حالا ديده ‏بوديد كسي به اين خوبي سخن بگويد؟ حال اين صحنه‌ها را كنار فيلم محمد رسول‌الله بگذاريم. در اين فيلم تنها ‏يك زن وجود دارد و آن هم يك زن از طبقه اشراف است؛ هند (و به صورت خيلي كم‌رنگ، سميه). اما دهها ‏زني كه پيرامون محمد بودند در فيلم نشان داده نمي‌شوند. در مسيحيت هم در صحنه صليب همه مردها فرار ‏مي‌كنند. اما زن‌ها در صحنه مي‌مانند. در هر چهار انجيل، در روايت صليب، اين مسئله آمده است. اما بعدا ‏اصلا همه اين‌ زن‌ها گم مي‌شوند. و دوازده رسول مسيحيت همه مرد هستند... نوانديشي ديني اصلا لازم نيست ‏توجيه، انكار، تحريف يا تقلب كند. فضاي غالب در پانل قبلي ما فضاي تاريخي بود. اين بهترين رويكرد است. ‏اما در محصول و خروجي نبايد دچار اغتشاش زباني شد. ما نياز به يك زبان مستقل نوانديشي ديني داريم كه ‏برخي مباني آن را آقاي كديور گفتند. ولي در برخورد با نكاتي كه ما امروز نمي‌پسنديم، نبايد با رويكرد ‏غيرتاريخي دچار تكلف شويم و يا با اختلاط مرزهاي نوانديشي ديني با رفرميسم حوزوي، دچار اغتشاش ‏زباني و گفتماني شويم.‏</p>
<p>ما با همين رويكرد تاريخي در مورد هر يك از اديان جدولي دو ستونه درباره مواضع آن دين در حوزه زنان ‏استخراج كرديم (اين جدول توسط دوستان در اين سمينار توزيع شد و در مجله چشم‌انداز شماره 49 نيز آمده ‏است). ما در ابتدا در دو ستون اين جدول نكات منفي و نكات مثبت آن دين راجع به زنان را ‌آورديم. بعد ديديم ‏كلمه منفي يا مثبت حاوي يك نوع ارزش داوري غيرتاريخي است كه ما با ديد مدرن امروزي انجام مي‌دهيم. ‏بنابراين تعبير مثبت و منفي را برداشته و به جاي آن تعبير نكات "نااين‌زمانه" و نكات "اين‌زمانه" را گذاشتيم ‏تا جمع‌بندي كنيم كه مثلا در دين هندو چه نكاتي است كه ما با ديد مدرن امروزي نمي‌پسنديم و يا چه نكاتي را ‏مي‌پسنديم، همينطور در آيين زرتشتي و مسيحيت و يهوديت و اسلام. در مورد اسلام؛ در ابتدا دوستان مي‌گفتند ‏جدولي رسم نكنيم ولي نهايتا ما جدول اسلام را هم آورديم تا مثلا بگوييم كه امروزه به نظر ما اين نكته منفي ‏مي‌آيد كه مثلا گفته شود زنان كشتزار شمايند يا... هر چند ما در طول بحث در مورد تك‌تك اين موارد بحث ‏كرده بوديم. مثلا همين تعبير كشتزار، تعبيري جهاني است كه در تمدن مصر، در اوستا، در عرب قبل از ‏اسلام و در سخن برخي فيلسوفان، عين همين تعبير، وجود دارد. يعني دقيقا يك ضرب‌المثل يا يك فرهنگ ‏مشترك بشري است (و درونمايه آن نيز در رابطه با نحوه مورد قبول زناشويي و آميزش مرد و زن است).‏</p>
<p>اما همان طور كه آقاي فاضل ميبدي در اين سمينار اشاره كردند، سلطه جنسيتي را ما نه تنها در ادبيات حوزه ‏ديني مي‌بينيم، بلكه در شعر و فلسفه و... هم به وضوح قابل مشاهده است. روسو و نيچه و كانت و... هم ‏نظراتي درباره زنان دارند كه اگر رويكرد تاريخي نداشته باشيم، گاهي برخي جملات‌شان را اصلا نمي‌توان ‏تحمل كرد.‏</p>
<p>اما يك نكته و جمع‌بندي مهم، در چارچوب نوانديشي ديني، از منظر رويكرد تاريخي – الهامي كه ما بدان ‏معتقديم، و به عنوان يك مسئله مشترك بين همه اديان اين است كه كليه رسولان و همه اديان در حوزه زنان ‏اصلاحات جدي به نفع زنان انجام داده‌اند، اما در نهايت از شرايط تاريخي خودشان خارج نشده‌اند، يعني در ‏نهايت فرادستي و سلطه جنسيتي مردان باقي مانده و تحمل شده است. درست مانند برده‌داري كه عليرغم ‏اصلاحات جدي پيامبران به نفع بردگان، اما در نهايت نظام برده‌داري كه مباني فكري‌اش توسط اديان زده ‏شده، به لحاظ حقوقي لغو (مثلا مانند حرمت خمر در اسلام) نشده است. و اين البته نقطه ضعف و اشكال هم ‏نيست. از يك منظر تاريخي اين امري كاملا بديهي است كه رسولان نمي‌توانسته‌اند برده‌داري را كه تا قرن 19 ‏و 20 نيز ادامه داشته (و تازه در اسناد حقوق بشري بعداز جنگ جهاني به صراحت لغو مي‌شود) در آن هنگام ‏بالكل لغو كنند. ‏</p>
<p>حوزه سلطه جنسيتي و مقوله زنان نيز به همين شكل است. به قول ژرمن تيليون، در حوزه زنان، اين سقف ‏رفرمي است كه محمد مي‌توانست انجام بدهد. اين نظريه (انجام اصلاحات جدي به نفع زنان، اما حفظ سلطه و ‏فرادستي مردان) وقتي خوب فهم مي‌شود كه ما تركيب‌بندي كلي و شاكله كلان مباحث و مواضع درباره زنان ‏و به ويژه جنبه‌هاي عملي و كاربردي و اثرگذار آن را در نظر بگيريم. ما مي‌توانيم زن و مرد را از نظر ‏سرشت انساني‌شان يكي بگيريم، خلقت زوجي همه انسان‌ها را مطرح كنيم، (و حتي آفرينش همه پديده‌ها را ‏زوجي بدانيم)، رابطه‌اي مستقيم بين زن و خداوند ببينيم و...؛ اما، همانند مقوله بردگان، در اينجا نيز علاوه بر ‏اين مقولات بسياري مسائل ديگر (مانند بهتري مذكر بر مؤنث، فضل مردان، تعدد زوجات، طلاق مردانه، ‏زدن زنان و...) نيز مطرح است. ‏</p>
<p>به طور خلاصه جمع‌بندي بحث من اين است كه ما وقتي با ديد و وضعيت زندگي انسان امروزي به متون ‏مقدس وارد مي‌شويم شاهد حالت "دوصدايي" هستيم: يك صدا به نفع زنان است و يك صدا، از نگاه و وضعيت ‏و مناسبات انسان امروزي؛ به ضرر زن‌هاست. ما آن صداي ديگر را بايد يكي‌يكي تحليل تاريخي كنيم و اصلا ‏نيازمند توجيه لغوي، تحريف معنايي، انكار و تكذيب نيستيم. حال از اينجا ما وارد دو دستگاه فكري (و برخي ‏ديدگاه‌هاي مذبذب بينابيني) مي‌شويم. يك دستگاه همچنان مي‌خواهد همه جزئيات زندگي را از دين بگيرد و يك ‏دستگاه مدعي است تنها بايد جهت‌گيري ديني داشت. و با "الهام" از آن جهت‌گيري، همان درونمايه را در ‏اشكال و قالب‌هاي جديد بازتوليد نمود. يعني بايد ديد از زماني كه پيامبر آمد و وقتي فوت كرد و رفت؛ آيا ‏وضعيت زنان بدتر شد يا بهتر؟ براي پاسخ دادن به اين سؤال لازم نيست حتما مسلمان بود، ماركسيست‌ها هم ‏مي‌گويند، تاريخ 23 سال و... هم مي‌گويند محمد به شدت به نفع زنان عمل كرد. حركت او يك انقلاب مترقي ‏به نفع زنان بود. از اينجا به بعد است كه زيست مؤمنانه با ديدگاه‌هاي ديگر مثلا چپ، لائيك و... جدا مي‌شود. ‏براي زيست مؤمنانه است كه اين پرسش مطرح مي‌شود كه آيا الان بايد يك به يك قوانين ارث و طلاق و... را ‏از دين در بياوريم و به آن عمل كنيم يا نه؟ در پاسخ به اين پرسش است كه زبان نوانديشي ديني نبايد دچار ‏اختلاط و اغتشاش شود. ما وقتي رويكرد و زبان خودمان را روشن و منقح كرديم، آنگاه مي‌توانيم (و بايد و ‏بسيار هم ضروري است كه) با ديگران هم ديالوگ داشته باشيم. من در بحث اصلي‌ام همين را مي‌خواستم ‏بگويم كه نوانديشان ديني چه در گفت و گو و ديالوگ با اصلاح‌طلبان حوزوي و چه در گفت و گو با ‏تحول‌خواهان غيرمذهبي بايد به دنبال زبان و منطق و منطقه فكري و بيطرف و مشترك فكري باشند.‏</p>
<p>به نظر بنده ما از طريق مبحث "مقاصدالشريعه" مي‌توانيم با اصلاح‌طلبان سنتي و حوزوي ديالوگ داشته ‏باشيم. آنها وقتي فلسفه احكام را (چه به صورت جزئي و چه به صورت كلان)، بپذيرند مي‌توانيم مورد به ‏مورد با آنها بحث و گفت وگو كنيم. ما نمي‌خواهيم روي الفاظ و كلمات بايستيم، اما آنها نيز وقتي به صورت ‏جزئي و مشخص و موردي (مثلا تعدد زوجات، طلاق، ديه، ارث و...) بحث مي‌كنند، وقتي مي‌خواهند جهت و ‏درونمايه اسلام را در زمان ما بازتوليد كنند، مجبور مي‌شوند از همين رويكرد تاريخي نوانديشان ديني بهره ‏بگيرند. ما اين مسئله را چند بار تجربه كرده‌ايم. ما دو جا ميزگرد با آقاي مهريزي داشتيم. البته ايشان رويكرد ‏ما را نقد مي‌كرد ولي هر جا مي‌خواست نظر خودش را به صورت جزئي و مشخص توضيح بدهد از همين ‏روش و رويكرد تاريخي در كنار روش نقلي استفاده مي‌كرد. پس در گفت و گو با اصلاح‌طلبان حوزوي بايد ‏روي مسئله "مقاصدالشريعه" رفت. اما در گفت و گو با تحول‌خواهان غيرمذهبي فعال در جنبش زنان (و ‏ديگر جنبش‌ها)، نوانديشان ديني مي‌توانند روي "رويكرد تاريخي" به تفاهم و ديالوگ برسند. اما پيش‌شرط ‏عملي تحقق اين ديالوگ اين است كه در آنها نگاه منفي يا احساس دروني نفرت از مذهب وجود نداشته باشد و ‏آدم‌هاي پلورالي باشند. ‏</p>
<p>اگر فعالان غيرمذهبي تحول‌خواه در حوزه زنان، و با نگاه تاريخي به دين و از جمله مسئله زن در دين ‏برخورد كنند، هم زبان آنها با زبان توده‌هاي مذهبي جامعه ما هم‌سنخي نسبي پيدا مي‌كند و هم مي‌تواند امكان ‏و شرايط عملي ديالوگ با نوانديشي ديني تحقق پيدا كند. و اين يعني آنها اطلاعات تاريخي‌شان در اين مورد را ‏افزايش دهند تا ببينند و بپذيرند كه پيامبر به عنوان يك مصلح اجتماعي چگونه با مسائل مختلف (و در اينجا، ‏مسئله زنان) برخورد كرده است. اگر اين رويكرد پذيرفته شود، اتفاق مهمي در جنبش زنان رخ خواهد داد. ‏يعني پذيرش پيامبر به عنوان يك مصلح (در دنياي قديم) از نگاه آنان، و از نظر ما به عنوان نه فقط يك مصلح ‏اجتماعي بلكه يك پيامبر.‏</p>
<p>اما در گفت و گو با بخش اصلاح‌طلب سنتي و حوزوي جامعه‌مان كه آنها نيز رويكرد ما را نمي‌پذيرند، ما نبايد ‏زبان خودمان را به خاطر راضي كردن آنها، يا به خاطر برخي گرايشات سنتي فردي خودمان، مغشوش كنيم. ‏ما بايد زبان خودمان را پيراسته نگه داريم و بعد به دنبال ديالوگ يا منطق و منطقه مشترك فكري با آنها باشيم ‏و يك نكته مهم در اين رابطه بايد اشراف و اذعان نوانديشي ديني به دو صدايي بودن كنوني متون ديني درباره ‏زنان (و همينطور درباره آزادي، دموكراسي، حقوق بشر، عدالت و...) است. اما حتي آن صدايي كه امروز ‏ديگر "نااين‌زمانه" است، در شرايط و بستر تاريخي خودش بسيار مترقي بوده و حتي گاهي اوقات فراتر از ‏كشش زمانه‌اش بوده است. مثلا در بحث طلاق، قرآن و محمد چهارده رفرم به نفع زنان كرده است (ما اين ‏چهارده مورد و آيات مربوطه را يك به يك استخراج كرده و جنبه اصلاح‌گرانه آن به نفع زنان را نشان داده‌ايم. ‏هر چند من مذهبي هستم اما در اين مباحث سعي كردم گرايش مؤمنانه‌ام را زياد دخالت ندهم. اين چهارده رفرم ‏را با اسناد تاريخي همان زمان مي‌شود به وضوح نشان داد). ‏</p>
<p>براي اينكه بحث را جمع‌‌بندي كنيم يا در واقع يك خروجي نهايي به بحث بدهيم اشاره كنم كه تصور بنده اين ‏است كه نوانديشان ديني با بازتفسير "توحيد"، كاري كه همين نوانديشان قبلا در بازتفسير توحيد از جنبه ‏طبقاتي، سياسي، نژادي و... كرده‌اند، و اين فهم و تفسير (مثلا در جنبه نژادي و طبقاتي‌اش) ريشه در صدر ‏اسلام هم دارد؛ مي‌توانند توحيد را وارد حوزه جنسيتي نيز بكنند. اين بازفهم و بازتفسير يك امر صرفا پيش‌آمده ‏در دنياي مدرن نيست. مثال تاريخي‌اش را زديم كه نشان مي‌دهد در همان صدر اسلام نيز برخي زنان از اصل ‏‏"توحيد" فهم و تلقي مبتني بر تساوي جنسيتي داشتند (همان گونه كه برخي بردگان در همان موقع از توحيد ‏تلقي ضدسلطه نژادي و عليه بردگي داشتند). و اين روندي است كه در دنياي مسيحيت هم اتفاق افتاده است. ‏برخي از آغازگران حركت‌هاي فمنيستي پروتستان‌هاي مسيحي هستند. يكي از زن‌هاي پروتستان وقتي ‏مي‌خواسته سخنراني بكند مي‌گويد "به نام خدا، مادر آسماني ما"، چون مسيحيان مي‌گويند خدا، پدر آسماني ‏ماست، بعد جلسه به هم مي‌خورد! اما وقتي استدلال‌هاي اين خانم يا ديگر زنان تحول‌خواه پروتستان را ‏مي‌خوانيم مي‌بينيم به شكل عجيبي شبيه به استدلال‌هايي بود كه آن زن در صدر اسلام در پرسش از محمد ‏داشت. اين زن پروتستان هم مي‌گويد براي من غيرقابل فهم و غيرقابل قبول است كه خدا، فقط خداي مردان ‏باشد. پس به وضوح در هر دو جا مي‌بينيم هر دوي آنها توحيد را طوري فهميده بودند كه در درون آن تبعيض ‏جنسيتي به شدت نفي مي‌شود. همان طوري كه بلال و سلمان و مقداد توحيد را طوري مي‌فهميدند كه از آن ‏تبعيض طبقاتي درنمي‌آمد و نفي مي‌رشد. توحيد (و مساوات) و عدالت جنسيتي از مهم‌ترين منابع و ذخاير ‏تئوريك نوانديشي ديني براي استخراج و تصفيه فرهنگي در جامعه كنوني است كه نوانديشان ديني را قادر ‏مي‌سازد به سهم خود در تغيير وضعيت زنان و رفع كليه اشكال تبعيض جنسيتي، در كنار تحول‌خواهان ‏غيرديني و حق‌خواهان اصلاح‌گر سنتي و حوزوي، نقش‌آفريني كنند. ‏<br class='autobr' />
‏ <br class='autobr' />
ضميمه: فشرده بحثي كه قرار بود توسط بنده و تحت عنوان "جنبش زنان و ضرورت گفت و گوي دروني ‏درباره مباني متدلوژيك و استراتژيك در سمينار زن و نوانديشي ديني" ارائه شود:‏</p>
<p>بخش مهمي از تحول و توسعه در جامعه ما مشروط و معلول تغيير وضعيت زنان در ايران است. چند سالي ‏است فعاليتي مستقل در حوزه زنان شكل گرفته است كه خود مدير و سخنگوي خويش است.‏</p>
<p>مهم‌ترين اثر ماندگار و ريشه‌دار انقلاب شكوهمند مردمي بهمن 57 در ايران ايجاد شكافي خلل‌ناپذير و تغييري ‏برگشت‌ناپذير در سنت متصلب مسلمانان سنتي ايراني در باره زنان بوده است (وارونه پيامد واپسگرايانه‌اي كه ‏در ساخت قدرت و قوانين برآمده از آن داشته است).‏</p>
<p>حركت ساليان اخير زنان (از طيف‌هاي مختلف رفرميست مذهبي، نوانديش مذهبي و نوانديش غيرمذهبي) به ‏دنبال اتصال و همگوني مجدد فرهنگ و مطالبات نوخواهانه و تحول‌طلبانه با وضعيت اجتماعي و سياسي و ‏قوانين حقوقي حاكم بر زنان از سوي حاكميت در ايران مي‌باشد. ‏</p>
<p>گفت‌وگوي دروني و هم‌گرايي و هم‌كوشي حداكثري سه رويكرد يادشده يكي از لوازم اثرگذاري تدريجي، ‏كارآمد و ماندگار فعاليت‌هاي فعالان حقوق زنان، در وضعيت "عيني و واقعي زندگي" روزمره زنان ايراني ‏است. بر اين اساس نوانديشان مذهبي (اعم از زنان و مردان) وظيفه مهمي در ايجاد گفت و گو دارند، ‏هم‌گفت‌وگوي دروني و هم گفت‌وگو با طيف‌هاي سنتي اصلاح‌طلب (هر چند به دلايل اقتصادي و طبقاتي و نيز ‏كنترل‌هاي سياسي و امنيتي، ملاحظه‌كارتر از قبل از انقلاب هستند) و هم با تحول‌خواهان غيرمذهبي (هر چند ‏گاه به علت نزديك‌بيني و خودمركزگرايي، با يك خطاي استراتژيك؛ به بي‌اعتنايي و ناديده گرفتن تحول‌خواهان ‏مذهبي مي‌پردازند). ‏</p>
<p>از اين رو به نظر مي‌رسد در رابطه با هر يك از اين سه گفت و گو نكات و نقاط مهم و حياتي وجود دارد كه ‏مي‌توان برخي از آنها را چنين برشمرد:‏</p>
<p><strong>‎‎برخي نكات مبنايي در گفت و گوي دروني نوانديشان ديني‎‎</strong></p>
<p>‏- عقب‌ماندگي عمومي نوانديشان مذهبي در ايران (بجز استثنائاتي چون شريعتي) نسبت به انديشمندان دو ‏حوزه بزرگ ديگر در جهان اسلام (شبه‌قاره هند – جهان عرب) و طرح مباحث بسيار كلي و غيرمعطوف به ‏موارد مشخص توسط آنان.‏</p>
<p>‏- بحث‌ درباره "وضعيت دوصدايي" كنوني (نه در عصر نزول) در متون مقدس در رابطه با زنان (و اينكه در ‏مجموع، عليرغم انجام اصلاحاتي جدي به نفع زنان، اما فرادستي مردان و سلطه جنسيتي آنان، بنا به ‏اقتضائات اساسي تاريخي، حفظ شده است) و اهميت كليدي اين بحث و وقوف بر آن براي هر گونه رويكرد و ‏دغدغه اصلاح‌طلبانه.‏<br class='autobr' />
‏- تبيين دقيق و صريح رويكرد نوانديشانه‌اي كه با عناوين مختلف فرم – محتوا، ثابت – متغير، ذاتي – عرضي ‏و... بر "تاريخيت كامل" برخي احكام منصوص، با توجه به مباني اعتقادي و اخلاقي ديني تصريح كرده و از ‏اين منظر بر "توحيد" و "عدالت" جنسيتي (كه در صدر اسلام از سوي برخي زنان پيرامون پيامبر نيز مورد ‏توجه بوده)، و پيامد آن اصل اساسي رفع ظلم و تبعيض جنسيتي، تأكيد مي‌كند. ‏</p>
<p>بر اين اساس و در راستاي رويكرد "تاريخي – الهامي" به دين، علاوه بر توحيد و عدالت جنسيتي، برخي ‏اصول و شاخص‌ها و معيارهاي كلي و موضوعه (مانند اصل كرامت زن و مرد، رابطه مبتني بر مودت و ‏رحمت و آرامش بين آنان، همساني سرشتي و جايگاه فردي و اجتماعي و حقوقي آنان، تنظيم عرفي مناسبات ‏و روابط آنها و...)، مي‌تواند مبناي نگرشي تازه به وضعيت و حقوق زنان باشد.‏</p>
<p><strong>‎‎برخي نكات مبنايي در گفت و گو با سنتي‌هاي اصلاح‌طلب‎‎</strong></p>
<p>‏- بحث براي روشن شدن ميزان كارآيي‌ها و ناكارآمدي رويكردها و شيوه‌هاي رايج موسوم به اجتهاد حوزوي، ‏منطقه‌الفراغ و... و نياز به نقد و بررسي‌هاي نوين با توجه به تجربه سي‌ساله اخير.‏</p>
<p>‏- محل تلاقي و تعامل دو رويكرد رفرميستي و نوانديشانه ديني مي‌تواند مبحث "مقاصد‌الشريعه" (فلسفه احكام، ‏به طور جزئي يا كلان) باشد. در رويكرد رفرميستي اين رويكرد "مورد به مورد" به بررسي احكام ‏مي‌پردازد، ولي عملا با اتخاذ همان رويكرد "تاريخي – الهامي" نوانديشان، مي‌تواند به نتايج مشابه و مشترك ‏منجر شود. ‏</p>
<p><strong>‎‎برخي نكات مبنايي در گفت و گو با نوانديشان غيرمذهبي‎‎</strong></p>
<p>‏- نياز به توجه و رويكرد تركيبي و موازي در تغيير وضعيت زنان (و عدم انحصار و توجه يكسويه به ‏رويكرد حقوقي). در رويكرد تركيبي كار فرهنگي، كارآموزشي، فعاليت سياسي، فعاليت اجتماعي، حضور در ‏عرصه قانون‌گذاري و...، به موازات يكديگر، مي‌تواند به تدريج وضعيت زنان را در ايران تغيير دهد.‏</p>
<p>‏- نياز به همسويي و هم‌كوشي و جلب حمايت حداكثري زنان (و مردان) جامعه ايراني، با گرايشات گوناگون، ‏براي به كارگيري همه انرژي‌ها و توان‌ها، در حد مقدور و ممكن، براي حل تدريجي مشكلات زنان در ايران.‏</p>
<p>‏- توجه استراتژيك به اين واقعيت كه بخش اعظمي از زنان ايران مذهبي، و به ويژه سنتي، هستند. همان طور ‏كه زبان رسمي و غالب در حاكميت ايران، به ويژه در بخش‌هاي قانون‌گذاري، زبان مذهبي (آن هم از نوع ‏سنتي فقهي و حوزوي) است.‏</p>
<p>‏- جنبش زنان به عنوان يك جنبش "خاص" بايد حالتي "مستقل و مرتبط" نسبت به جنبش "عام" ‏دموكراسي‌خواهي در كشور داشته باشد. نقد نحوه ارتباط از نوع "وابستگي" در دهه‌هاي گذشته و اصلي – ‏فرعي كردن مكانيكي شكاف‌ها و تضا%</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=2787 by HTTrack Website Copier/3.x [XR&CO'2014], Sat, 17 May 2025 02:31:11 GMT -->
</html>

