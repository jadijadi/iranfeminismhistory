<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html dir="rtl" lang="fa">

<!-- Mirrored from we-change.org/spip.php?page=print&id_article=9456 by HTTrack Website Copier/3.x [XR&CO'2014], Sat, 17 May 2025 03:42:08 GMT -->
<!-- Added by HTTrack --><meta http-equiv="content-type" content="text/html;charset=utf-8" /><!-- /Added by HTTrack -->
<head>
	<title>تغییر برای برابری</title>
	<meta http-equiv="Content-Type" content="text/html; charset=utf-8" />
	
	<meta name="generator" content="SPIP" />
	

	<!-- Lien vers le backend pour navigateurs eclaires -->
	<link rel="alternate" type="application/rss+xml" title="مشترك‌سازي تمام سايت" href="spip04ff.html?page=backend" />

	<!-- Ceci est la feuille de style par defaut pour le code genere par SPIP -->
	<link rel="stylesheet" href="#" type="text/css" media="all" />
	<!-- Feuille de styles CSS pour l'affichage du site sur ecran -->
	<link rel="stylesheet" href="#" type="text/css" media="projection, screen, tv" />
	<!-- Feuille de styles CSS pour l'impression -->
	<link rel="stylesheet" href="#" type="text/css" media="print" />
</head>
<body class="body">



	


<table border="0" width="100%" cellspacing=12 id="table1">
	<tr>
		<td valign="top" width="20%">
		
		<table border=1 align=right width=90%><tr><td>
		<p align="center">
		<small>
			<img src=squelettes/logo_print.jpg>
			<br><br>
			<br>شماره مقاله: 9456
			<br>
			<br>مسیر:<br> صفحه اول  &gt;  اخبار
			<br>
			<br>لینک مستقیم:<span dir=ltr><br>/spip.php?article9456</span>
			<br><br><br><small>برخی از حقوق برای کمپین یک میلیون امضا محفوظ است.</small><br>
			</span> 
		</small>
		</p>
		</td></tr></table>



	</td>
		<td width="80%" valign="top">
		

		<div id="contenu">

			<div class="cartouche">
				<!-- debut_surligneconditionnel -->
				
				
				<h1 class="titre">یک ماه با زنان در خبر؛ فروردین ماه 91 / نوید محبی</h1>
				
				<!-- finde_surligneconditionnel-->

				<p><small>جمعه8 اردیبهشت 1391</small></p>

				
				
			</div>


			<!-- debut_surligneconditionnel -->
			
			<br class="nettoyeur" />
			
			<div class="texte"><p>تغییر برای برابری/نوید محبی :گرچه فروردین ماه مصادف است با آغاز سال نو و آمدن بهار و نو شدن طبیعت،اما خزان حزن اندوز و ابرهای تیره و تار همچنان بر سر وضعیت زنان ایران سنگینی می کند، برابری خواهان ایرانی اما همچنان امیدوار و مقاوم تر از گذشته افق های دوردست را به امید روشنایی می نگرند.</p>
<p>مساله ی تفکیک جنسیتی و متحد الشکل کردن لباس زنان و حجاب اجباری که با آغاز سال جدید ابعاد تازه ای به خود گرفته،بررسی طرح استخدام نیمه وقت زنان، تصویب طرح اعطای تابعیت به کودکان حاصل از ازدواج مادران ایرانی و پدران خارجیو حکم سنگین چهار سال حبس برای منصوره بهکیش از جمله اخبار فروردین ماه است که در گزارش پیش رو بدان ها پرداخته شده است.</p>
<p><strong>تفکیک جنسیتی در دانشگاه ها به سرعت در حال پیشروی است</strong></p>
<p>علی رغم اینکه علی الظاهر محمود احمدی نژاد رئیس دولت دهم، خود را مخالف تفکیک جنسیتی نشان می داد و هیچگاه به طورعلنی در گفتگوها و مصاحبه هایش_مخالفت به کنار_ لااقل موافقت خود را با تفکیک جنسیتی عنوان نکرده بود اما اجرای تفکیک جنسیتی و اسلامی کردن دانشگاه ها به سرعت در حال پیشروی است. از شواهد و قرائن موجود چنین بر می آید که احمدی نژاد به طور شخصی نمی خواهد مسئولیت چنین طرحی را بپذیرد و این نیروهای دست چندم دولت هستند که مجری طرح تفکیک جنسیتی و اسلامی کردن دانشگاه ها هستند.اینکه چرا احمدی نژاد به طور علنی در این رابطه موضع گیری نمی کند و افراد دیگری با حمایت همه جانبه دولت مسئول انجام این کار هستند را می توان به این دلیل دانست که احمدی نژاد نمی خواهد بیش از این پایگاه خود را در میان دانشجویان و قشر جوان از دست بدهد و در تلاش است تا چهره ای لیبرال تر و اعتدال گرایانه تری از خود نشان دهد.</p>
<p>با این حال با آغاز سال جدید اجرای تفکیک جنسیتی شکل عریان تری به خود گرفته و دانشگاه علامه طباطبایی و صدر الدین شریعتی رئیس آن که سرکوبگرانه و توهین آمیز پیشتاز اجرای این طرح بوده از سوی وزیر علوم در مراسمی با حضور بیش از چهل تن از روسای دانشگاه های کشور ، به دلیل اجرای مصوبات شورای عالی انقلاب فرهنگی در زمینه تفکیک جنسیتی دانشجویان مورد تقدیر قرار گرفت.</p>
<p>سایت کلمه پیشتر گزارش کرده که رئیس دانشگاه علامه در راستای پیاده سازی این طرح، در دستوری محرمانه به رؤسای دانشکده‌های این دانشگاه، فهرست‌های سه‌گانه‌ای از استادان دانشگاه تهیه کرده بود که شامل لیست‌های سفید، خاکستری و سیاه می‌شد. او با هدف تحقیر برخی از استادان مرد برجسته و خوشنام دانشگاه که به مدیریت او انتقاد دارند، نام آنها را در لیست سیاه قرار داده و دستور ممنوعیت تدریس آنها در کلاس‌های دخترانه را صادر کرده بود.وی همچنین از راه اندازی پردیس دخترانه این دانشگاه خبر داده و گفته که بگونه ای پیش خواهد رفت که استادان زن تنها به دانشجویان دختر تدریس کنند.او همچنین نقش عمده ای در سرکوب و محرومیت از تحصیل شمار زیادی از دانشجویان داشته و در این دوره علاوه بر اجرای طرح تفکیک جنسیتی، تعداد زیادی از رشته های منحصر به فرد در مقاطع دکتری و کارشناسی ارشد تعطیل و چندین گروه آموزشی را هم منحل کرده است.<br class='autobr' />
روحانیون و شخصیت های مذهبی هم از سیاست دولت حمایت می کنند.در همین رابطه جعفر شجونی یکی از مراجع تقلید در دیداری که با فرهاد دانشجو برادر وزیر علوم و رئیس دانشگاه آزاد اسلامی داشته این نکته را به وی گوشزد کرده که اختلاط دختر و پسر یکی از آسیب های این دانشگاه دانست و گفت که باید کوشش کنید تا واحد دختران غیر از واحد پسران، باشد، نه اینکه گوشه‌ ای از کلاس دختران نشسته باشند و گوشه‌ای دیگر پسران بنشینند وی همچنین خواستار اخراج اساتیدی شد که طبق این قاعده عمل نکرده و داشنجویان را غیر اسلامی و به زعم او ملحد بار می آورند.احمد جنتی دبیر شورای نگهبان نیز در دیداری که با رئیس دانشگاه آزاد اسلامی داشته درباره محل تحصیل دختران تاکید کرده که:" باید سعی شود که محل تحصیل دختران دانشجوی دانشگاه آزاد در شهر محل سکونت شان باشد".</p>
<p>محدودیت ها برای جوانان و دختران دانشجو تنها به تفکیک جنسیتی و بومی گزینی جنسیتی خلاصه نمی شود.در همین رابطه معاون فرهنگی دانشگاه آزاد اسلامی شوشتر خبر از لباس متحدالشکل برای دانشجویان دختر داده و گفته که :" در این باره باید اقدامی عملی صورت پذیرد".همچنین در خبری دیگر 15 نفر از دانشجویان دختر دانشگاه شهرکرد «به دلیل بدحجابی» از خوابگاه اخراج شدند.</p>
<p>اما خبر تاسف باری که در آغاز سال جدید به گوش رسید اقدام رئیس دانشگاه اصفهان هست که از ارسال نامه ای به خانواده برخی از دختران دانشجو که شب را در خوابگاه حضور نداشته اند خبر داده و گفته که :"هر دانشجویی که قرار است در خوابگاه اسکان یابد، باید تابع یک سری شرایط و مقررات خوابگاه دانشگاه باشد، به هر حال خانواده‌‌ها دختران دانشجوی‌شان را به دانشگاه اصفهان تحویل می‌دهند و انتظار دارند که امنیت آنها تامین شود."از نظر مسئولان و متصدیان آموزشی فرهنگی جمهوری اسلامی که دیدگاه مردسالارانه دارند زنان همیشه نیاز به یک سرپرست و ولی دارند که مراقب دختران و زنان باشند چرا که از دید آن ها زنان انسان های ضعیفی هستند که نیاز به مراقب دارند و به تنهایی قادر به زندگی نیستند زمانی که در بستر خانواده هست این پدر است که قیم دختر است و در قالب ازدواج شوهر و در محیط های عمومی و آموزشی نیز نهادهای کنترلی و دولت نقش قیم زنان را بازی می کنند.</p>
<p><strong>از متحدالشکل کردن لباس زنان تا پوشیدن اجباری چادر در ادارات و مراکز علمی</strong></p>
<p>نارضایتی از پوشش زنان ایرانی در حکومت جمهوری اسلامی سابقه ای بیش از سه دهه دارد،هنوز با وجود گذشت این همه سال شاهد طرح های مختلف ضربتی و غیر ضربتی و فرهنگی و اجتماعی هستیم که می خواهد پوشش مورد نظر خویش را بر زنان ایرانی تحمیل کند،از شلاق زدن در میادین شهرها گرفته تا حبس و جریمه و گشت ارشاد و از طرفی گونه های مختلف طرح های فرهنگی با بودجه های کلان که به نظر می رسد هیچکدام نتیجه بخش نبوده است.</p>
<p>اما از چندی پیش تا به حال سیاست یکدست سازی پوشش زنان در دانشگاه ها و اماکن دولتی و حتی عمومی به گوش می رسد،بدین ترتیب که لباس هایی با فرم متحدالشکل به اشکال مختلف با تاکید بر چادرمشکی به عنوان حجاب برتر است.</p>
<p>در همین رابطه مسئول واحد عفاف و حجاب سازمان فرهنگی ورزشی شهرداری قزوین با تاکید بر اینکه حجاب اصیل و ایرانی ما با عنوان چادر از ارزش و اهمیت خاصی برخوردار است گفته که:" واحد عفاف و حجاب سازمان فرهنگی ورزشی با استفاده از خیاط‌های مجرب بانوان اقدام به طراحی لباس فرم اسلامی ـ ایرانی زنان در ادارات کرده است".در خبری دیگر مدیرکل امور بانوان استانداری تهران اعلام کرده که کارمندان استانداری از اردیبهشت امسال لباس فرم به تن می کنند.وی در مورد زمان استفاده از لباس فرم در استانداری گفته که :" نوسانات بازار موجب شد تا طرف قرارداد برای تامین پارچه با مشکل مواجه شود ولی مشکلات برطرف شده و اول اردیبهشت ماه کارمندان استانداری لباس فرم می پوشند".</p>
<p>همچنین استاندار بوشهر دستور داده که در مراکز علمی دانشجویان چادر به سر کنند.وی با بیا اینکه بی‌حجابی و بدحجابی نماد جنگ نرم است گفته که باید قوانینی برای رعایت حجاب در سطح مدارس ایجاد شود تا از ابتدای سال تحصیلی اجرایی گردد. این استاندار همچنین چندی پیش شغل منشی زن در ادارت استان بوشهر را حذف کرده است که برخی رسانه ها از جمله شهرزادنیوز کار وی را بی شباهت به خواست "شورای علمای افغانستان" مبنی بر ممنوعیت کار مختلط زن و مرد در ادارات ندانستند.</p>
<p>اما مساله ی متحدالشکل کردن لباس در اداره جات و الزام به پوشش چادر زنان تنها بخشی از پازل سرکوب حاکمیت است،بخش دیگر پازل را صحبت اخیر سردار احمدرضا رادان در حاشیه مراسم سالگرد سپهد صیاد شیرازی تکمیل می کند که گفته که :"طرح امنیت اجتماعی تا زمانی که دغدغه های مردم رفع نشود تعطیل نخواهد شد.".او همچنین از تشدید طرح امنیت اخلاقی به واسطه تجدید فصل خبر داده است.</p>
<p><strong>حدف زنان در عرصه ی عمومی تحت عنوان "طرح استخدام نیمه وقت زنان"</strong></p>
<p>تلاش در جهت خانه نشین کردن زنان و حذف از عرصه ی عمومی اینبار در قالب طرح جدید هاجر تحریری نیک صفت معاون معاونت توسعه مدیریت و سرمایه انسانی رئیس جمهوری  است که خواستار آن شده کارمندان زن از کار نیمه وقت استقبال کنند. خبرگزاری فارس خبر داده  هاجر تحریری نیک صفت در مورد استخدام نیمه وقت کارمندان زن با اشاره به قانون کار نیمه وقت و پاره وقت بانوان در کشور گفته که :" از زنان کارمندی که شغل تمام وقت سبب آسیب رسیدن به زندگی شخصی شان می‌شود، خواسته شده تا بدون نگرانی، برای انجام کار به صورت نیمه وقت یا پاره وقت درخواست دهند".پر واضح است که چنین طرح هایی حق زنان را در بازار کار محدود می کند.اما این گفته ها با واکنش صریح داریوش قنبری رئیس کمیسون اجتماعی مجلس رو به رو شد.</p>
<p>وی در این خصوص گفته که ارائه چنین طرحی از افکار ناپخته سرچشمه ‌می‌گیرد از این رو به نظر ‌می‌رسد مرکز امور زنان ریاست جمهوری در حوزه کاری خود تخصصی ندارد. وی چنین طرح‌هایی را خنده آور توصیف کرد و افزود: هراز چندگاهی مشاهده می کنیم چنین طرح‌هایی در ارتباط با زنان و جوانان عنوان ‌می‌شود‌. قنبری با طرح این پرسش که مرکز امور زنان ریاست جمهوری تاکنون چه اقداماتی در حوزه زنان انجام داده است، افزود:مرکز امور زنان ریاست جمهوری تاکنون هیچ منفعتی برای جامعه هدف خود نداشته است. وی تاکید کرد:به نظر مي‌رسد زنانی که در مرکز امور زنان ریاست جمهوری از حقوق زن دفاع ‌می‌کنند خودشان تحت تاثیر افکار مرد سالارانه قرار دارند. وی با تاکید بر اینکه استخدام نیمه وقت زنان چیزی جز تبعیض و ناعدالتی نیست افزود: اگر استدلال آن‌ها برای ارائه چنین طرحی وجود تعداد زیاد متقاضی زن برای اشتغال است پس باید استخدام مردان نیزنیمه وقت شود.</p>
<p>نعمت احمدی وکیل دادگستری نیز در واکنش به این طرح در گفتگو با ایلنا گفته که دولت موظف است برای همه افراد جامعه امکان اشتغال به کار و شرایط مساوی را برای احراز مشاغل ایجاد کند. این حقوقدان تبعیض ناروا نسبت به زنان راغیرعقلانی و غیرمنطقی توصیف کرد و افزود: این تبعیض جنیستی که به مشاغل راه پیدا کرده است با اصول اولیه شناخته شده برای هر انسانی منافات دارد.وی در ادامه یادآور شد:"این مسائل در شرایطی اتخاذ ‌می‌شود که زنان زیادی وجود دارند که نان آورهستند و اداره امور خانه را برعهده دارند".</p>
<p><strong>تصویب طرح اعطای تابعیت به کودکان حاصل از ازدواج مادران ایرانی و پدران خارجی:</strong></p>
<p>خبرگزاری فارس به نقل از عضو کمیسیون قضایی مجلس شورای اسلامی خبر داده که طرح اعطای تابعیت به کودکان حاصل از ازدواج مادران ایرانی و پدران خارجی در سن 18 سالگی تصویب شد.خلیل حیات مقدم عضو کمیسیون قضایی مجلس شورای اسلامی در گفت‌وگو با خبرنگار قضایی فارس درباره سرنوشت طرح اعطای تابعیت به کودکان حاصل از ازدواج مادران ایرانی با پدران خارجی گفت: این طرح در روز سه‌شنبه پس از بازگشت از کمیته تخصصی در کمیسیون قضایی به بحث و بررسی گذاشته شد.وی افزود: در این جلسه که اکثریت اعضای کمیسیون قضایی مجلس شورای اسلامی حضور داشتند بحث اعطای تابعیت به این کودکان بررسی شد و در نهایت توسط اعضا تصویب شد.نماینده مردم ماهشهر در مجلس شورای اسلامی گفت: مقرر شد این کودکان تا سن 18 سالگی از تمامی حقوق شهروندی همانند ایرانیان استفاده کنند.حیات مقدم افزود: پس از سن 18 سالگی و با توجه به درخواست این افراد و همچنین نداشتن سابقه کیفری به آنها براساس رآی دادگاه تابعیت تعلق خواهد گرفت.وی گفت: البته باید در نظر داشت که ازدواج پدران و مادران این فرزندان باید با رعایت ماده 1060 قانون مدنی صورت پذیرفته باشد.عضو کمیسیون قضایی مجلس شورای اسلامی در پاسخ به این سوال که آیا ساز و کاری برای هویت بخشی به این کودکان در نظر گرفته شده یا خیر گفت: وزرات کشور موظف شده است تا برای این افراد اوراق هویت صادر کند و صادر کردن آن مشمول دریافت هزینه نخواهد بود.</p>
<p>حیات مقدم در پاسخ به این سوال که اگر این کودکان از سن 15 سالگی تا 18 سالگی تصمیم به کار کردن بگیرند آیا مشمول قوانین کار خواهند بود یا خیر گفت: بله این افراد مانند یک ایرانی در برابر قانون کار خواهند بود.گرچه که تصویب چنین طرحی یک گام مثبت به شمار می رود اما متاسفانه این قانون تا پایان سال 95 اجرا خواهد شد در حالی که پیش از این قرار بود تنها در سال 91 این قانون اجرا شد.</p>
<p><strong>افزایش تن فروشی خردسالان و گسترش روسپیگری کاربران ایرانی:</strong></p>
<p>تن فروشی بین خردسالان رو به افزایش است. میانگین سن شروع تن‌ فروشی نزدیک به 17 سال و بیشترین میزان سن شروع تن ‌فروشی بین 15 تا 17 سال است.به گزارش شهرزادنیوز به نقل از سایت قانون، در پژوهشی که توسط چند تن از اعضای هیات علمی و دانشجویان دانشکده علوم اجتماعی تهران، دانشگاه علامه طباطبایی و دانشگاه علوم بهزیستی و توانبخشی انجام گرفته، آمده است که در مواردی سن شروع تن فروشی حتا 8 سال بوده است.طبق این گزارش، میانگین سن کسانی که در کودکی به تن‌فروشی روی آورده‌اند، در زمان تحقیق صورت‌گرفته، 22 سال بوده است. بیش از 15 درصد از کسانی که در کودکی به روسپی‌گری روی آورده بودند در زمان تحقیق، (سال 1390) در سن زیر 18 سال قرار داشتند و بقیه در سنین 19 تا 44 قرار داشتند.</p>
<p>همچنین در خبری دیگر از این سایت با واقعیت تلخ دیگری مواجه می شویم مبنی بر آنکه در اتاق های مسنجر روسپیگری در حال افزایش است و روسپی ها در هر ساعت رقمی بین 25 تا 80 هزار تومان طلب می کنند و برای آنکه یک شب کامل به کارگز جنسی تبدیل شوند بین 90 تا 300 هزار تومان می خواهند.</p>
<p><strong>با زنان در زندان ها:</strong></p>
<p>منصوره بهکیش، فعال حقوق بشر و از حامیان مادران عزادار(مادران پارک لاله) از سوی شعبه‌ی ١۵ دادگاه انقلاب تهران، به تحمل چهار سال و نیم حبس تعزیری محکوم شده است. بنا به اطلاع گزارشگران هرانا، ارگان خبری مجموعه فعالان حقوق بشر در ایران، منصوره بهکیش به استناد ماده‌ی ۶۱۰ قانون مجازات اسلامی به اتهام "اجتماع و تبانی بر علیه امنیت ملی از طریق تشکیل گروه مادران عزادار" به ۴ سال حبس تعزیری و بر اساس ماده‌ی ۵۰۰ قانون مجازات اسلامی با اتهام" تبلیغ علیه نظام" به ۶ ماه حبس محکوم شد.<br class='autobr' />
اما فروردین ماه امسال با وجود آنکه خبرها همچنان نشان از وخیم تر شدن وضعیت زنان در ایران می دهد با خبر خوش نیز همراه بوده است.نازیلا دشتی، زندانی سیاسی محبوس در بند نسوان زندان اوین، ظهر  روز سه شنبه 29 فروردین ماه 91 با پایان دوران محکومیت سه ساله اش و پس از پرداخت ۵۰ هزار تومان جریمه‌ی نقدی به اتهام "خروج غیر قانونی از مرز" از زندان اوین آزاد شد.</p>
<p>نگهداری ناعادلانه فعالان سیاسی و مدنی در زندان های جمهوری اسلامی کم است که حتی از حداقل ترین حقوق زندانیان سیاسی که امنیت آنان است نیز دریغ می شود.در همین رابطه زندانیان سیاسی محبوس در بند نسوان در ملاقاتی که با خانواده‌هایشان داشته‌اند، گفته‌اند که تمام کتاب‌ها و وسایلمان به علت ریزش سقف خیس شده است.این در حالیست که بارش باران کماکان ادامه داشته و با وجود آسیب سقف، زنان زندانی نگران وسایلشان هستند و بر اساس این گزارش مسئولین زندان تاکنون اقدام در خور و شایسته‌ای برای حل این معضل انجام نداده اند.</p>
<p>همسر نسرین ستوده گفته که با مرخصی او پس از دو سال حبس و با وجود دو بچه کوچک مخالفت باز هم مخالفت شد.وی که با یکی از گروه های حقوق بشری گفتگو می کرده آن بیان کرده که امسال دومین بهاریست که نسرین در زندان اوین به سر می برد و در خصوص فرزندانش گفت که آنها هنوز به بودن نسرین در زندان عادت نکرده اند و حکم و اتهام های او را غیرقانونی می دانند و خواستار آزادی سریعش هستند.</p></div>
			<!-- finde_surligneconditionnel-->

			
			
			

			

			
			

			
			
			
			

			
			
			

		</div><!-- fin contenu -->

		</td>
		
	</tr>
</table>






</body>

<!-- Mirrored from we-change.org/spip.php?page=print&id_article=9456 by HTTrack Website Copier/3.x [XR&CO'2014], Sat, 17 May 2025 03:42:08 GMT -->
</html>

