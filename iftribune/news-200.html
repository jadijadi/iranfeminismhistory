
<html>

<!-- Mirrored from iftribune/news.asp@id=12&pass=44 by HTTrack Website Copier/3.x [XR&CO'2014], Sun, 25 May 2025 03:03:26 GMT -->
<head>
<meta name="GENERATOR" content="Microsoft FrontPage 6.0">
<meta name="ProgId" content="FrontPage.Editor.Document">
<meta http-equiv="Content-Type" content="text/html; charset=utf-8">
<title>در فوروم اروپا اعلام شد: خشونت در زناشوئي فرياد خاموشي است</title>
<style fprolloverstyle>A:hover {color: #FFFFCC; text-decoration: none; font-weight: bold}
</style>
</head>

<body bgcolor="#2C3C4C" dir=rtl style="font-size: 10pt; font-family: Tahoma; color: #FFFFFF" link="#C0C0C0" vlink="#FFCCFF" alink="#FFFFFF" topmargin="3" rightmargin="0" background="images/mainbg1.gif">
 
 
 
 <div align="center">
	<table border="0" width="90%" cellspacing="1" id="table1">
		<tr>
			<td width="190">
			<a href="index-2.html">
			<img border="0" src="images/logo.gif" width="207" height="202"></a></td>
			<td><a name="up"></a></td>
		</tr>
	</table>
	</div>
	<div align="center">
<TABLE cellPadding=0 border=0 style=" border-collapse:collapse" bordercolor="#000000" width="85%">
 
 <tr>
    <td height="82" width="52">
    
  
    </td>
    <td width="570">
   
   <img src="images/khane/druin_22.jpg" width="70" align="left"> </img>&nbsp;&nbsp;&nbsp;&nbsp;&nbsp;&nbsp;
</td>
    <td>
   
   &nbsp;</td>
    </tr> 
    
  <TR >
    <td width="52">
  </td>

  <td width="570">
   
      <p align="left"><font size="2">کدمطلب:<b>44</b></font></p>
  </td>

  <td>
   
      &nbsp;</td>
    </TR>
   
    <TD   colspan="3" height="58" width="675" style="font-size: 11pt" >
   
     <center><b><font color="#C9C0C5" >در فوروم اروپا اعلام شد: خشونت در زناشوئي فرياد خاموشي است</font></b></center></TD>
    	</font>
    </TR> 
      <TR >
      <td width="52">
  </td>
<td>
   
     <p align="left"><font size="2"> 10/25/2004 2:55:32 AM<br>
        برگرفته از گزارش ناهيد جعفرپور
         <br></font></p>
  </td>
  

<td>
   
     &nbsp;</td>
  

    </TR>
   
  <TR >
   <TD  height="217" width="675" align="center" colspan="3" >
      <p align="center"> <font size="2">
      <img src="images/khane/Copy-of-druin_22.jpg" width="300" ></font></TD></p>
    </TR>
  
      <TR >
    <TD width="52" height="23" >
     &nbsp;</TD>
       <TD  height="23" width="570" style="font-size: 10pt" >
     <P align=justify dir="rtl" style="line-height: 150%">&nbsp;&nbsp;
      <br>تريبون فمينسيتي ايران:<br>برگزاري کنفرانس تجاوز و خشونت در زناشوئي يکي ديگر از برنامه هاي سومين فروم اجتماعي اروپا در لندن بود که روز 16 اکتبر در لندن برگزار شد. در اين کنفرانس که با حضور صدها زن از کشورهاي مختلف برگزار شد گزارش هايي از خشونت عليه زنان در کشورهاي گوناگون ارائه شد. سخنرانان ضمن اشاره  به تلاش هاي جمعي زنان در رفع خشونت عليه زنان, از سومين فوروم اجتماعي اروپا خواستار اجراي آکسيون هاي اعتراضي در اين باره و مبارزه مشترک در سطوح اروپائي و جهاني شدند.<br>آنچه در زير مي آيد فشرده گزارشي است که به قلم ناهيد جعفرپور در  سايت فوروم اجتماعي ايران  منتشر شده بود:<br> <br><br>ما مي خواهيم دولت ها را مجبور سازيم به خشونت  عليه زنان پايان دهند<br>بر اساس اين گزارش سخنران اول از سوي سازمان حقوق بشر با بيان اين حقيقت که " خشونت در زناشوئي فرياد خاموشي است که از دهان بسياري از زنان جنوب و شمال جهان بيرون مي آيد." به ذکر برنامه هاي سازمان خود پرداخت:"در سال آينده از سوي سازمان ما آکسيون هائي برگزار خواهد شد که به طور مفصل به مسئله خشونت به زنان در خانواده خواهيم پرداخت. زنان در خانواده از حقوق بيشماري برخوردارند ما قصد داريم به دولت ها فشار بياوريم که از اين زنان پشتيباني کنند و همچنين از ما پشتيباني مالي کنند تا ما بدرد اين گونه زنان برسيم. ما مي خواهيم دولت ها را مجبور سازيم به خشونت  عليه زنان پايان دهند." وي در اين زمينه از خشونت در زناشوئي, تجاوز در زناشوئي نام بردو گفت در اسپانيا و انگليس خانه هاي امن زنان بر پا است و زنان خشونت ديده در خانواده در اين خانه ها محافظت مي شوند.<br> <br>وي با اشاره به اين که دفاع از حقوق زنان مهاجر هم از برنامه هاي اين سازمان است گفت: زنان پناهنده البته مشکلات خاص خود را دارند و بسختي به ما رجوع مي کنند. البته اين خود دليل خاص دارد زيرا که دولت و قانون از اين گونه زنان آنچنان پشتيباني نمي کند. حقوق بشر براي اين دولت ها اصلا ارزشي ندارد بخصوص حقوق بشر براي زناني که توسط همسرانشان مورد تجاوزات جنسي قرار مي گيرند. اما ما تلاش داريم اين چنين زنان را در حمايت خود قرار دهيم و خانه و کار و ... برايشان ايجاد کنيم. آنها به هيچ وجه مجبور نيستند در محضر دادگاه مثل يک جنايتکار قرار بگيرند و مجبور شوند از خود دفاع کنند. در سودان تجاوزبه زنان در زناشوئي چيزي طبيعي است و سازمانهاي دفاع از حقوق بشر در اين منطقه خيلي تلاش کردند به اين زنان کمک کنند. زنان بايد حق سقط جنين داشته باشند. مثل همه حقوق هاي ديگر و اجازه شوهر اصلا لازم نيست. دفاع از حقوق زنان يعني دفاع از حقوق بشر. <br><br><br>اريکا از مجارستان: ما بطرف پارلمان اروپا مارشي مي گذاريم تا آنان را مجبور به حذف قوانين ضد زن کنيم<br> <br>سخنران دوم اريکا از مجارستان و از سازمان حقوق بشر نانا گفت: نانا سازماني است که براي دفاع از خشونت هاي درون زناشوئي به وجود آمده. او در انتقاد به دولت مجارستان گفت: دولت مجارستان پيماني را وضع کرد که بر اساس آن خشونت بر زنان ممنوع شد و براي رسيدگي به وضعيت زنان خشونت ديده  چندين سازمان زنان به وجود آمد اما تا به امروز متاسفانه هيچگونه کمکي نشده است. هيچ خانه زناني وجود ندارد اين گونه زنان از شانسي برخوردار نيستند. من در اينجا به عنوان فرياد اين زنان از فوروم اجتماعي اروپا خواستار دست ياري هستم. ما بايد متحدا به ياري زنان مجاري بشتابيم. خشونت در زناشوئي خشونتي است که زنان مجاري هر روزه از آن زجر مي کشند و تحمل مي کنند و دم نمي آورند. ما بايد اعتماد زنان را جلب کنيم تا به ما مراجعه کنند. بايد بطور عملي به اين زنان کمک کنيم. خدمات اجتماعي را بايد به خرج دولت ها انجام دهيم. ما پرستاراني داريم که در جا و در محل به اين گونه زنان مجروح کمک مي کنند و سپس آنانرا به خانه هاي زنان منتقل مي کنيم و از آنان محافظت مي کنند.<br><br>او درباره اقدامات عملي سازمانش گفت: ما کارت پستالي درست کرديم که براي پشتيباني از اين زنان به امضاي همه مي رسانيم روي اين کارت پستال عکس مجروح زني است که سال قبل توسط يکي از مردان خانواده اش مورد تجاوز جنسي قرار گرفته است. همچنين ما نمايشگاه هاي عکسي برگزارکرديم که تماما از عکس هاي زنان مجروح و خشونتي که به آنان شده سخن مي گويند. بدين وسيله افکار عمومي بايد ازاين جنايات مطلع شوند و زنان هم بدانند که پشتيبان دارند. <br>ما مي خواهيم بطرف پارلمان اروپا يک مارش بگذاريم و آنجا صداي زجر کشيده زنان را بگوش پارلمان برسانيم و آنان را مجبور کنيم که با شنيدن صداي زنان قوانين ضد زن را حذف نمايند. ما مي خواهيم  به خشونت در محيط کار، خشونت در اجتماع، خشونت در خانواده و ....پايان دهيم.<br><br><br>ناتالي از روسيه: در روسيه براي مرداني که در زناشوئي به زنانشان تجاوز مي کنند و يا آنان را کتک مي زنند هيچ مجازاتي در نظر گرفته نشده است.<br><br>سومين سخنران ناتالي بود:" من از روسيه هستم و مي خواهم در باره وضعيت زنان روسي در محيط کارشان به شما گزارش دهم. در روسيه خشونت به زنان نه تنها در خانواده بلکه در اجتماع و محيط کار روز به روز شدت بيشتري مي گيرد. ما در روسيه جنبش هاي زنان بيشماري داريم که براي حقوق زنان فعاليت مي کنند و دنبال مشکلات آنان هستند. همسران اين زنان هم براي دفاع از حقوق زنان پا به پاي زنانشان مبارزه مي کنند اما  بايد بگويم صد در صد مردان در روسيه و در جهان به انواع مختلف به زنانشان خشونت مي کنند. خشونت هاي جنسي ، خشونت هاي جسمي و از همه مهمتر خشونت هاي رواني. <br><br>کتک زدن ، تجاوز کردن و فشار رواني. بايد بگويم فشار رواني بدترين نوع خشونت است که مثل خوره روح و جسم زنان را از بين مي برد. در روسيه براي مرداني که در زناشوئي به زنانشان تجاوز مي کنند و يا آنان را کتک مي زنند هيچ مجازاتي در نظر گرفته نشده. مثلا در چچن اگر در خانواده قتلي صورت پذيرد و يا خشونتي از نوع جنسي و جسمي انجام پذيرد مرد در مقابل دادگاه مجازات نمي شود و آنان آزاد مي گردند.<br><br>او با اشاره به فعاليت هاي سازمان هاي زنان در واکنش به عدم مجازات مردان گفت: سازمان هاي زنان  اين مسئله را خيلي دنبال کرده اند و با اين قانون بسيار مبارزه کرده اند. تظاهرات برگزار کردند, اعتصاب غذا کردند, مارش راه انداخته اند و شماره تلفن هاي خاصي را براي مراجعه اين گونه زنان اعلام کرده اند ولي با وجود اين زنان به خاطر مشکلات اقتصادي  جرئت بيان ندارند چون مي ترسند زندگي شان را از دست بدهند. در مواقعي هم مردان زنانشان را تهديد مي کنند که اگر به جائي خبر دهند خشونت بيشتري بر آن ها اعمال مي کنند. تجربه هم نشان داده است که اينگونه زنان وقتي بعدها به خانواده برگشته اند مورد خشونت هاي شديدتري قرار گرفته اند. در اين ميان قربانيان پنهان, کودکان اين خانواده ها هستند که شاهد آزار مادرشان اند و هيچ کاري هم نمي توانند بکنند و در واقع زندگي آينده اين کودکان دچار مخاطره است. <br><br>کريستي از انگلستان: ما قانون سقط جنين را اجرا خواهيم کرد<br>سخنران چهارم کريستي از انگلستان درباره سقط جنين سخن گفت: ما در انگليس و ساير نقاط جهان براي حق سقط جنين زنان فعاليت مي کنيم و اعتقاد داريم هيچکس حق ندارد زني را مجبور کند که بر خلاف ميل خودش بچه اي را بدنيا بياورد و يا نگه دارد. زنان خود هميشه بدنبال راه هائي بوده اند که مخفيانه و از طرق غير طبيعي و خطرناک سقط جنين کنند. پس چرا قانون به آنان کمک نکند. چرا بايد زني براي بچه اي که نمي خواهد محکوم شود و کارش به دادگاه کشيده شود. ما بايد روي اين مسئله حساس باشيم و تلاش کنيم در سطح جهان از حق سقط جنين دفاع کنيم و متحدا دست به دست هم داده و با مليت و زبان و آداب مختلف اما متحد بر روي اين مسئله به مبارزه جمعي پرداخته تا دولت ها را مجبور به اجراي قانوني سقط جنين به نفع زنان کنيم. هر روز در جهان بطور غير قانوني يک هشتم زنان سقط جنين مي کنند سقط جنيني مخفيانه و خطر ناک که اکثرا در نبود امکانات پزشکي باعث ناقص شدن و  مرگ آنان خواهد شد. 70000 زن در جهان هر سال در نتيجه اين گونه سقط جنين ها مي ميرند. در بسياري از کشورهاي جهان سقط جنين بدون اجازه شوهر نمي شود به اين دليل زنان مخفيانه اين کار را مي کنند. بسياري زنان در آمريکاي لاتين و آفريقا و آسيا سقط جنين غير معمول و غير قانوني و مخفيانه مي کنند و بسياري به کام مرگ مي روند. بسياري از دولت ها هم چشم خود را به اين واقعه مي بندند چون نمي خواهند خرج کنند و هزينه بپردازند. مثلا جرج بوش انتخاب شد چون مخالف سقط جنين بود و کليساي پروتستان از او حمايت کرد. او طرحي را که به ريگان و کلينتن تعلق داشت پياده کرد: طرح ضد زن.<br> در واقع سقط جنين غير قانوني را بيمه نمي پردازد به اين دليل هم دولت چشمش را مي بندد که از اين هزينه خودداري کند. براي امثال جرج بوش کشته شدن ميليون ها انسان در افغانستان و عراق مهم نبود اما سقط جنين زنان اين چنين مهم است که يکي از تم هاي تبليغي انتخاباتشان مي شود. جرج بوش بايد بداند که زمان او بسر رسيده است و ما قانون سقط جنين را اجرا خواهيم کرد. آن هم با مبارزه متحدمان بر عليه اين سيستم.<br><br>سخنران پنجم در باره زنان مهاجر و حقوق آنان صحبت کرد و از جانب سازمان حقوق بشر سخن گفت و خشونت بر عليه زناني را که تبعيت هيچ کشوري را ندارند و يا پناهنده هستند و .... محکوم کرد و اظهار داشت که زنان مهاجر از ديد قانون هيچ ارزشي ندارند و به اين لحاظ بايد مورد پشتيباني قرارگيرند. او ضمن اشاره به برگزاري  آکسيون هاي بيشماري براي رساندن صداي اعتراض زنان مهاجر به جهان , از فوروم اروپا خواست در باره وضعيت اين زنان به مبارزات مشترک دست زند.<br><br><br><br>  </font> </P></TD>
    <TD width="49" height="23" >
     </TD>
          
    </TR>
    
 
    	
  <tr>
     <TD  dir="rtl" colspan="3" width="675" height="58" >
     <p align="center">
		    		<a target="_blank" style="text-decoration: none" href="comments-200.html">پیشنهاد</a><font size="2">&nbsp;&nbsp;
		تعداد پيشنهادات= 1</font>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
					<a href="archive-3.html">
					<span style="text-decoration: none"><font color="#9999FF">آرشيو</font></span></a></p></TD>      
    	</tr>
    	
    	 <tr>
     <TD  dir="rtl" colspan="3" width="675" >
     
		
      
       
      </TD>      
    	</tr>
    	
    	
    	<tr><td colspan="3" align="center" height="36"><a href="news-200.html#up"><img src= "images/arrow.gif"></a></td></tr>
        </TABLE>
        </div>
        <br>
  
	<p>&nbsp;</p>
	<p>&nbsp;</p>
</body>


<!-- Mirrored from iftribune/news.asp@id=12&pass=44 by HTTrack Website Copier/3.x [XR&CO'2014], Sun, 25 May 2025 03:03:28 GMT -->
</html>