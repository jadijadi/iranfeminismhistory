
<html>

<!-- Mirrored from iftribune/news.asp@id=3&pass=41 by HTTrack Website Copier/3.x [XR&CO'2014], Sun, 25 May 2025 03:01:42 GMT -->
<head>
<meta name="GENERATOR" content="Microsoft FrontPage 6.0">
<meta name="ProgId" content="FrontPage.Editor.Document">
<meta http-equiv="Content-Type" content="text/html; charset=utf-8">
<title>دختران ترانه، جمعی زنانه برای خواندن و آموختن</title>
<style fprolloverstyle>A:hover {color: #FFFFCC; text-decoration: none; font-weight: bold}
</style>
</head>

<body bgcolor="#2C3C4C" dir=rtl style="font-size: 10pt; font-family: Tahoma; color: #FFFFFF" link="#C0C0C0" vlink="#FFCCFF" alink="#FFFFFF" topmargin="3" rightmargin="0" background="images/mainbg1.gif">
 
 
 
 <div align="center">
	<table border="0" width="90%" cellspacing="1" id="table1">
		<tr>
			<td width="190">
			<a href="index-2.html">
			<img border="0" src="images/logo.gif" width="207" height="202"></a></td>
			<td><a name="up"></a></td>
		</tr>
	</table>
	</div>
	<div align="center">
<TABLE cellPadding=0 border=0 style=" border-collapse:collapse" bordercolor="#000000" width="85%">

  <TR >
    <td width="52">
  </td>

  <td width="570">
   
      <p align="left"><font size="2">کدمطلب:<b>41</b></font></p>
  </td>

  <td>
   
      &nbsp;</td>
    </TR>
   
    <TD   colspan="3" height="58" width="675" style="font-size: 11pt" >
   
     <center><b><font color="#C9C0C5" >دختران ترانه، جمعی زنانه برای خواندن و آموختن</font></b></center></TD>
    	</font>
    </TR> 
      <TR >
      <td width="52">
  </td>
<td>
   
     <p align="left"><font size="2"> 4/8/2005 8:39:44 AM<br>
        مریم حسین خواه
         <br></font></p>
  </td>
  

<td>
   
     &nbsp;</td>
  

    </TR>
   
      <TR >
    <TD width="52" height="23" >
     &nbsp;</TD>
       <TD  height="23" width="570" style="font-size: 10pt" >
     <P align=justify dir="rtl" style="line-height: 150%">&nbsp;&nbsp;
       دختران «ترانه» وقتی که دو سال پیش برای  اولین بار دور یک میز نشستند، می خواستند در فضای مردانه شهرشان، بودن در یک جمع زنانه را تجربه کنند و از تجربه های زنانه شان که اغلب آمیخته با رنج  بود  و کمتر شادی بخش، با هم سخن بگویند. از میان همین گفت و گو ها بود که آنها نیاز به شناخت ریشه های رنج هایشان را احساس کردند و گروه مطالعاتی «ترانه» را تشکیل دادند. <br>در اواسط سال گذشته اعضای  «ترانه» برای گسترش  و رسمیت بخشیدن به فعالیت های خود اقدام به ثبت رسمی ترانه کردند، اما مقامات استانی به شش دختر فمنیستی که می خواستند دگرگونه زندگی کردن را تجربه کنند و  عزم خود را برای شناخت دنیای اطراف خود و تغییر آنچه که تبعیض  ونابرابری می داندند، جزم کرده بودند مجوز فعالیت ندادند.<br>اعضای ترانه اما ناامید نشدند و با مراجعه مستقیم به وزارت کشور، نام خود را به عنوان اولین سازمان غیردولتی زنجان که از وزارت کشور مجوز فعالیت گرفته است، ثبت کردند و در مهرماه 1383 موجودیت رسمی خود را با حضور مریم خراسانی، نویسنده و فعال زنان  اعلام کردند. <br>دختران ترانه «تلاش در جهت انتقال معرفت مردانه به معرفت انسان از هستی»، «دفاع از کرامت و شرافت زن بریا تحقق حقوق بشر»، «گسترش  و تعمیق آگاهی های حقوقی و اجتماعی دختران و زنان استان زنجان» و  «شناسایی و معرفی زنان تاثیرگذار جامعه» را  به عنوان مهمترین اهداف خود قرار داده اند و با فعالیت هایی همچون برنامه های مطالعاتی، انتشار نشریه، برگزاری جلسات سخنرانی و میزگرد و .... در راستای نزدیکی به این اهداف تلاش می کنند.<br><br>شش دختر جوانی که اعضای هیات موسس ترانه هستند در نشستهای  هفتگی که در این دو سال به طور منظم برگزار شده است، کتاب های زیادی را خوانده اند و جلسات زیادی را به بحث  و بررسی این کتاب ها اختصاص داده اند.<br>به گفته مهناز اسکندریون، عضو هیات موسس ترانه کتاب هایی با موضوع بحث های تئوریک در مورد فمنیسیم، زندگینامه زنان فمنیست، بررسی فعالیت های جنبش زنان در نقاط مختلف جهان ،رمان های زنانه و رمان هایی که توسط زنان نوشته شده است از جمله مهمترین کتاب هایی هستند که دراین جلسات بررسی می شوند.<br>اسکندریون می گوید: «شیوه کار ما به این ترتیب است که در هر هفته یک نفر مسئول مطالعه یک کتاب و خلاصه برداری از آن می شود و در روز جلسه پس از ارائه مهمترین مطالب کتاب توسط او، اعضا درباره آن موضوع بحث و گفت و گو  می کنند.»<br>دختران ترانه به منظور اطلاع رسانی درباره «وضعیت زنان در شهر زنجان»، «اتفاقات مهم حوزه زنان»، و « فعالیت ها و برنامه های گروه ترانه» هردوهفته یکبار نشریه ای را در دو برگ A4 منتشر می کند.<br>  بررسی تاریخچه جنبش زنان و  معرفی فیلم ها و کتاب هایی منتشر شده در حوزه زنان از دیگر مطالب این نشریه است که تا کنون پنج شماره آن منتشر شده است و به قیمت چهل تومان در اختیار علاقمندان قرار می گیرد.<br> برگزاری میزگردی درباره حقوق زنان و بزرگداشت روز زن در 23 اسفند سال گذشته  با حضور  فیروزه مهاجر نویسنده و فعال اموز زنان از دیگر فعالیت های رسمی ترانه پس از اخذ مجوز فعالیت است.<br>اسکندریون اعضای این انجمن را در حال حاضر 15 نفر عنوان می کند و می گوید:« قبل از ثبت رسمی انجمن بیشتر جلسات در خانه اعضا برگزار می شد، اما حالا جلسات خود را در «خانه تشکل های غیردولتی استان زنجان» برگزار می کنیم.»<br>این جلسات پنج شنبه هر هفته راس ساعت 3 بعد ازظهر برگزار می شود و مطالعه کتاب  و بحث و گفت و گو درباره مسائل حوزه زنان اصلی ترین برنامه آن است. <br><br>درب جلسات گروه «ترانه» به روی همه دختران زنجانی باز است و  آنطور که در نشریه آنها آمده است :«تمامی کسانی که خواستار ارتقای سطح دانش اجتماعی خود در حوزه زنان هستند می توانند در این جلسات شرکت کنند.»<br>برای تماس با دختران ترانه می توانید با صندوق پستی «زنجان 351-45195»  و یا پست الکترونیکی Taraneh_ngo1382@yahoo.com  مکاتبه کنید.<br>  </font> </P></TD>
    <TD width="49" height="23" >
     </TD>
          
    </TR>
    
 
    	
  <tr>
     <TD  dir="rtl" colspan="3" width="675" height="58" >
     <p align="center">
		    		<a target="_blank" style="text-decoration: none" href="comments-127.html">پیشنهاد</a><font size="2">&nbsp;&nbsp;
		تعداد پيشنهادات= 6</font>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
					<a href="archive-9.html">
					<span style="text-decoration: none"><font color="#9999FF">آرشيو</font></span></a></p></TD>      
    	</tr>
    	
    	 <tr>
     <TD  dir="rtl" colspan="3" width="675" >
     
		
      
       
      </TD>      
    	</tr>
    	
    	
    	<tr><td colspan="3" align="center" height="36"><a href="news-127.html#up"><img src= "images/arrow.gif"></a></td></tr>
        </TABLE>
        </div>
        <br>
  
	<p>&nbsp;</p>
	<p>&nbsp;</p>
</body>


<!-- Mirrored from iftribune/news.asp@id=3&pass=41 by HTTrack Website Copier/3.x [XR&CO'2014], Sun, 25 May 2025 03:01:43 GMT -->
</html>