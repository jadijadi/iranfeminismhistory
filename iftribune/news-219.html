
<html>

<!-- Mirrored from iftribune/news.asp@id=12&pass=24 by HTTrack Website Copier/3.x [XR&CO'2014], Sun, 25 May 2025 03:03:44 GMT -->
<head>
<meta name="GENERATOR" content="Microsoft FrontPage 6.0">
<meta name="ProgId" content="FrontPage.Editor.Document">
<meta http-equiv="Content-Type" content="text/html; charset=utf-8">
<title>استادمان گفت: دختران حراج شده در فجيره سودي براي جامعه ندارند!!</title>
<style fprolloverstyle>A:hover {color: #FFFFCC; text-decoration: none; font-weight: bold}
</style>
</head>

<body bgcolor="#2C3C4C" dir=rtl style="font-size: 10pt; font-family: Tahoma; color: #FFFFFF" link="#C0C0C0" vlink="#FFCCFF" alink="#FFFFFF" topmargin="3" rightmargin="0" background="images/mainbg1.gif">
 
 
 
 <div align="center">
	<table border="0" width="90%" cellspacing="1" id="table1">
		<tr>
			<td width="190">
			<a href="index-2.html">
			<img border="0" src="images/logo.gif" width="207" height="202"></a></td>
			<td><a name="up"></a></td>
		</tr>
	</table>
	</div>
	<div align="center">
<TABLE cellPadding=0 border=0 style=" border-collapse:collapse" bordercolor="#000000" width="85%">

  <TR >
    <td width="52">
  </td>

  <td width="570">
   
      <p align="left"><font size="2">کدمطلب:<b>24</b></font></p>
  </td>

  <td>
   
      &nbsp;</td>
    </TR>
   
    <TD   colspan="3" height="58" width="675" style="font-size: 11pt" >
   
     <center><b><font color="#C9C0C5" >استادمان گفت: دختران حراج شده در فجيره سودي براي جامعه ندارند!!</font></b></center></TD>
    	</font>
    </TR> 
      <TR >
      <td width="52">
  </td>
<td>
   
     <p align="left"><font size="2"> 5/31/2004 1:42:31 PM<br>
        فرناز سيفي
         <br></font></p>
  </td>
  

<td>
   
     &nbsp;</td>
  

    </TR>
   
      <TR >
    <TD width="52" height="23" >
     &nbsp;</TD>
       <TD  height="23" width="570" style="font-size: 10pt" >
     <P align=justify dir="rtl" style="line-height: 150%">&nbsp;&nbsp;
      <br>تريبون فمينيستي ايران<br>در يک آرايشگاه زنانه نشسته‎ای. هم‎چون هميشه کتابي را از كيف خود در آورده و مشغول خواندن هستي. زني حدودا پنجاه ساله کنارت مي‏نشيند و پس از آن‎که خوب براندازت مي‏کند مي‎پرسد: ببخشيد! سا عت خدمت‎تون هست؟ پاسخ مي‎دهي: بله. ساعت چهار و بيست دقيقه است. زن شروع به صحبت از آب و هوا و گراني قيمت‎ها مي‏کند و کم کم شروع به پرسيدن سوالاتي درباره سن، شغل و تحصيلات تو مي‎کند و بالاخره مي‎گويد: شما چرا در ايران مانده‎ايد؟ برادر من مقيم دبي است. اتفاقا قصد ازدواج هم دارد. مي‎تواند با شما ازدواج کرده و شرايط اقامت‎تان را در دبي فراهم کند. تا حالا دبي رفته‏ايد؟ بهشت روي زمين است. همه چيز بهترين‎اش در دبي است. چشمکي مي‎زند و با صدايي آرام مي‎گويد: تا دل‎تان هم بخواهد مردهاي پولدار و خوش تيپ داره! دلشون هم غش ميره برای دختر ايراني! مي‎تونم شما را باهاشون آشنا کنم! با خود مي‎گويي چرا اين زن تا اين اندازه ناشي است! مگر شيوه‎اش يافتن همسر براي برادرش نيست؟ پس چرا از مردان پولدار آماده به غش! صحبت مي کند؟ لبخندي مي‎زني و به زن مي‎گويي: من به هيچوجه قصد ازدواج ندارم. در ضمن متاسفانه حواسم هم خيلي جمع است. گول نمي‎خورم! زن به تندي نگاهت مي‎کند و با غيظ بلند مي‎شود و مي‏رود.خبر کوتاه، اما تلخ و دردناک بود.<br><br>قرار است دختران و پسران ايراني را در فجيره به حراج بگذارند. دير زماني است که به خواندن خبرهاي مربوط به دستگيري اعضاي شبکه‎های قاچاق زنان و دختران و انهدام خانه‎هاي فساد در گوشه و کنار کشور خو گرفته‎ايم و شايد ديگر شنيدن اخباري از اين دست برای بسياراني بهت ايجاد نكند و شوكه‎شان نكند. اما خبر حراج دختران ايراني در فجيره، فاز جديدي از قاچاق انسان بود که واکنش هاي متفاوتي را در جامعه ايجاد کرد. معاون دادستان تهران اعلام کرد که ليستي از سر کردگان باندهاي قاچاق انسان تهيه شده و اين افراد در داخل و خارج از کشور مورد شناسايي قرار گرفته اند. روزنامه شرق نوشت سفارت ايران در امارات متحده عربي خبر حراج دختران ايراني در فجيره را تکذيب کرده است و يک مقام مطلع اضافه کرده است که فجيره شهري بياباني و دوردست است و براي چنين امري مکان مناسبي نيست.هنوز در بهت و حيرت به سر مي‎بري. به دوستي مي‎گويي حداقل انتظاري که از وزارت امور خارجه کشور دارم بررسي و حل اين فاجعه دردناک است.دوست پوزخندي مي‎زند و مي‎گويد جز اين است که وزارت امور خارجه تنها مطالبات دولت را پيگيري مي کند؟<br><br>باز با خود مي‎گويي درست است! مسئله فعاليت‎های هسته‎اي ايران و نتيجه مذاکرات شوراي حکام آن‎قدر با اهميت است که وزارتخانه وقت بررسي و فکر کردن در اين‎باره را ندارد!جامعه شناسي در شرق گفته است که با شنيدن اين خبر رگ‎های گردن همه متورم شده است. چرا کسي در برابر مسئله فرار مغزها  اين‎گونه حساس نمي‎شود؟<br><br>از آن طرف زني که  در دانشکده استاد توست سر کلاس مي‎گويد: اين دختران جمعيت زايد يا بهتر بگويم افرادي هستند که نه تنها سودي براي جامعه ندارند که باعث فروپاشي خانواده ها و انحراف مردان و زنان ديگر مي شوند!!! آري، صورت مساله را پاک کردن سهل است. چونان هميشه معلول را دو دستي چسبيدن و علت را فراموش کردن عادت ديرينه است. شاد بودن از خروج اين به زعم شما جمعيت زايد و  فکر نکردن به سرنوشت دختراني که در چنگال باندهای فساد گرفتارند، دختراني که هِچ قانون و سازماني از آن‎ها حمايت نمي‎کند، دخترانی که براي آن‎ها هيچ خانه امني وجود ندارد، دخترانِي که رفتارها و نگرش‎ها و برخوردهاي نادرست ما از آن‎ها روسپي مي‎سازد رفتاري همگاني است.<br><br>تلفن را برمي‎داري و با دوستي که ساکن دبي است تماس مي‎گيری.از او درباره صحت و سقم ماجرا سوال مي‎کني. مي‎گويد: اين‎جا هر روز دختران ايراني را به چوب حراج مي‎زنند. در خانه هر عرب متمولي يک دخترک ايراني پيدا مي‎شود. مي‎گويد: در کاباره ها و ديسکو ها از هر سه دختر، يکي ايراني است. مي‎گويد در لابي‎هاي هتل‎هاي مشهور زيباترين دختران ايراني را مي‎تواني ببيني. مي‎گويد و مي‎گويد...با نگاهي تحقيرآميز و سرشار از سوء ظن مي‎پرسيدند: ايراني هستي؟ و تو زود حالت تدافعي مي‎گرفتي و پاسخ مي‎دادي: آري.... حال با لبخندي معنادار و نگاهي که سر تا پاي وجودت را مي‎کاود، مي‎پرسند: به! ايراني هستي؟  شرمگين سرت را پايين مي‎اندازي و با صدايي که از اعماق عمِق‎ترين چاه‎ها به گوش مي‎رسد مي‎گويي: آری...<br><br><br>  </font> </P></TD>
    <TD width="49" height="23" >
     </TD>
          
    </TR>
    
 
    	
  <tr>
     <TD  dir="rtl" colspan="3" width="675" height="58" >
     <p align="center">
		    		<a target="_blank" style="text-decoration: none" href="comments-216.html">پیشنهاد</a><font size="2">&nbsp;&nbsp;
		تعداد پيشنهادات= 9</font>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
					<a href="archive-3.html">
					<span style="text-decoration: none"><font color="#9999FF">آرشيو</font></span></a></p></TD>      
    	</tr>
    	
    	 <tr>
     <TD  dir="rtl" colspan="3" width="675" >
     
		
      
       
      </TD>      
    	</tr>
    	
    	
    	<tr><td colspan="3" align="center" height="36"><a href="news-219.html#up"><img src= "images/arrow.gif"></a></td></tr>
        </TABLE>
        </div>
        <br>
  
	<p>&nbsp;</p>
	<p>&nbsp;</p>
</body>


<!-- Mirrored from iftribune/news.asp@id=12&pass=24 by HTTrack Website Copier/3.x [XR&CO'2014], Sun, 25 May 2025 03:03:45 GMT -->
</html>