
<html>

<!-- Mirrored from iftribune/news.asp@id=9&pass=2 by HTTrack Website Copier/3.x [XR&CO'2014], Sun, 25 May 2025 03:02:06 GMT -->
<head>
<meta name="GENERATOR" content="Microsoft FrontPage 6.0">
<meta name="ProgId" content="FrontPage.Editor.Document">
<meta http-equiv="Content-Type" content="text/html; charset=utf-8">
<title>پاسخ  تاريخ به حرکت هاي پيشرو </title>
<style fprolloverstyle>A:hover {color: #FFFFCC; text-decoration: none; font-weight: bold}
</style>
</head>

<body bgcolor="#2C3C4C" dir=rtl style="font-size: 10pt; font-family: Tahoma; color: #FFFFFF" link="#C0C0C0" vlink="#FFCCFF" alink="#FFFFFF" topmargin="3" rightmargin="0" background="images/mainbg1.gif">
 
 
 
 <div align="center">
	<table border="0" width="90%" cellspacing="1" id="table1">
		<tr>
			<td width="190">
			<a href="index-2.html">
			<img border="0" src="images/logo.gif" width="207" height="202"></a></td>
			<td><a name="up"></a></td>
		</tr>
	</table>
	</div>
	<div align="center">
<TABLE cellPadding=0 border=0 style=" border-collapse:collapse" bordercolor="#000000" width="85%">

  <TR >
    <td width="52">
  </td>

  <td width="570">
   
      <p align="left"><font size="2">کدمطلب:<b>2</b></font></p>
  </td>

  <td>
   
      &nbsp;</td>
    </TR>
   
    <TD   colspan="3" height="58" width="675" style="font-size: 11pt" >
   
     <center><b><font color="#C9C0C5" >پاسخ  تاريخ به حرکت هاي پيشرو </font></b></center></TD>
    	</font>
    </TR> 
      <TR >
      <td width="52">
  </td>
<td>
   
     <p align="left"><font size="2"> 3/15/2004 7:25:52 PM<br>
        منصوره شجاعي
         <br></font></p>
  </td>
  

<td>
   
     &nbsp;</td>
  

    </TR>
   
      <TR >
    <TD width="52" height="23" >
     &nbsp;</TD>
       <TD  height="23" width="570" style="font-size: 10pt" >
     <P align=justify dir="rtl" style="line-height: 150%">&nbsp;&nbsp;
      ...و چنين شد كه “اتحاديه غيبي نسوان” جاودان ماند<br>تريبون فمينيستي ايران:<br>با وزيدن نسيم مشروطه و اميد به ايجاد جامعه اي باز، زنان به عنوان نيمي از جمعيت ايران كه پيش از اين هنگام، زمينه اي براي حضور در جامعه نداشتند، مشاركت فعالانه خويش را در عرصه هاي گوناگون سياسي، اجتماعي، و فرهنگي همگام با مردان آغاز كردند. اين ظهور مستقل مرهون تاسيس انجمن ها، تشكل ها و سازمان هايي بود كه به طور رسمي و يا غير رسمي به همت زناني تلاشگر و فرهيخته در آن زمان صورت مي پذيرفت. تشكل هاي مزبور گاه به بهانه فراهم آوردن زمينه براي سواد آموزي غير مكتبخانه اي و مطابق با الگوهاي اروپايي و گاه به عنوان رسيدگي به ايتام و بي سرپرستان و گاه نيز به طور مستقيم با هدف حضور سياسي و اجتماعي به   منصه ظهور رسيده اند و خواستار ايجاد شرايط لازم براي مشاركت زنان در صحنه هاي سياسي ـ اجتماعي كشور و به رسميت شناختن برابري زن و مرد در تمامي عرصه هاي حيات بوده اند.<br>“اتحاديه غيبي نسوان” از جمله تشكل هايي است كه به طور مشخص در پي اهداف سياسي و برقراري عدالت اجتماعي با تأكيد بر مشكلات زنان تشكيل شد و با گرايش هاي تند انقلابي همواره خود را سخنگوي طبقات تهيدست جامعه مي دانست. اين اتحاديه كه در حقيقت يك سازمان مخفي محسوب مي گرديد تنها تشكل سياسي زنان در دوره اول مجلس شوراي ملي است. نظر به مخفي بودن اين اتحاديه، اطلاعات دقيقي در مورد نحوه تاسيس، بنيانگذاران و اعضاي آن در دست نيست. تاريخ تاسيس آن به استناد چند منبع معتبر 1325 هق / 1907ميلادي تعيين شده است. اتحاديه غيبي نسوان در ابتداي تاسيس، سياست خويش را بر مبناي غير علني بودن بنا نهاده بود اما به تدريج با حضور مشروطه خواهان در مجلس اول، اين اتحاديه با هدف علني كردن فعاليت هاي خويش در آينده اي نزديك، به آزمون شرايط سياسي آن دوره پرداخت. به اين دليل در اوايل سال 1326 با هوشمندي به ارزيابي توانايي هاي دموكراتيك وكلاي مشروطه خواه در مجلس پرداخت تا مطمئن شود كه آيا مشروطه خواهان مجلس نشين در صورت علني شدن فعاليت هاي اين گروه، توانايي حمايت از آنان را دارند يا خير. از اين رو در جلسه پنجشنبه 9 صفر 1326 هق / 12 مارس 1908، مجلس شوراي ملي، مرتضي قليخان نماينده ملاكين اصفهان “بليط” اتحاديه غيبي نسوان را قرائت كرد و نمايندگان مجلس درباره آن اظهار نظر كردند. برخي بدون دليل و برخي با ارائه دلايلي با تشكيل اين انجمن مخالفت كردند از آن جمله ميرزا فضلعلي آقا ضمن اعلام اينكه “ اصل اجتماع شرعاً ضرري ندارد” ، توضيح داد “ما چون به طبيعت زن هاي مملكت خودمان مسبوق هستيم گمان نمي كنم كه اشخاص با عفت و عصمت داخل اين كار شوند و گمان مي كنم اشخاصي كه مفسد و مغرض هستند مي خواهند به واسطه اين اجتماعات بعضي فسادها كنند …. به اين جهت نبايد اين اجتماعات حاصل شود و بايد جلوگيري از فساد آتيه نمود”.<br>هرچند كه راًي عمومي مجلس حاكي از مخالفت به برقراري ممنوعيت فعاليت اين گونه تشكل ها و به طور اخص “اتحاديه غيبي نسوان” بود اما تني چند از نمايندگان از جمله وكيل الرعايا و سيدحسن تقي زاده نه تنها مخالفتي با اين تشكل نداشتند بلكه با استناد به قانون اساسي ممنوعيتي براي فعاليت آن نمي ديدند. بدين گونه اين سازمان همچنان به فعاليت هاي خويش  ادامه داد. در پاييز 1917 (1325 هق) اتحاديه نامه اي را در نشريه “نداي وطن” خطاب به اعضاي مجلس منتشر كرد و خواستار استعفاي آنان شد. در اين نامه چنين آمده بود: “ما شب و روز زندگي خود را به خواندن روزنامه سپري مي كنيم تا ببينيم مجلس چه گفته است و چه كرده است. ما همه نشريات را مرور كرده ايم و به اين نتيجه رسيده ايم كه چهارده ماه پس از انقلاب، مجلس براي ملت هيچ كاري نكرده است. مجلس حتي يك يا دو قدم كوچك در راه خشنودي ملت برنداشته است و از اين رو مردم از خود مي پرسند كه اگر ما مي خواستيم كه شاه و وزيران امور كشور را اداره كنند، پس چه ضرورتي داشت كه خود را به زحمت اندازيم و انقلاب كنيم”. اين درخواست مبين اين مطلب بود كه اعضاي اتحاديه خواستار استعفاي نمايندگان مجلس و سپردن اداره امور براي چهل روز به دست زنان بود. چنانچه در ادامه نامه مي خوانيم: “ما به تدوين قانون خواهيم پرداخت و كار پليس را هماهنگ خواهيم گردانيد و …. ما به انبارهاي غلات ثروتمندان يورش خواهيم برد و براي توزيع نان، سازماني مناسب به وجود خواهيم آورد. ما حق مردم را از وزيران خواهيم گرفت و با تاسيس بانك ملي دست خواهيم يازيد. ما قواي عثماني را پس خواهيم راند و زنان زارع قوچاني را به خانه هايشان بازخواهيم گردانيد ….”. همانطور كه از متن نامه پيداست، اتحاديه غيبي نسوان بطور روشن و جسورانه در مورد حادثه فروش دختران قوچاني موضع گيري مي كند . در حاليكه ديگر انجمن هاي زنان هم دوره اين اتحاديه، در مورد اين فاجعه مهر سكوت برلب زدند.<br>از سرانجام كار اتحاديه غيبي نسوان بعد از سال 1326 هق، مدارك و اسناد معتبري در دست نيست. برخي تحقيقات و مطالعات فردي حاكي از آن است كه از آن تاريخ به بعد به علت فشارهاي سياسي و ترس از تضعيف مشروطه خواهان، فعاليت هاي اين گروه متوقف شد و برخي از اعضاي آن به طور فردي به نوشتن و درج مقالاتي در روزنامه هاي آن دوران پرداختند.<br>بدين گونه در آغاز تغيير و تحولات اجتماعي و سياسي، مسائل و مشكلات زنان تحت الشعاع مصلحت جنبش، صلاح انقلاب و سلاح “عمده و غيرعمده كردن” قرار گرفت و فعاليت اتحاديه غيبي نسوان تنها به اين دليل كه برخلاف ديگر تشكل هاي زنانه آن دوران اختصاصاً به اموري مانند خياطي، خانه داري، يا تحريم كالاهاي وارداتي و پيروي از سياست هاي مردانه رايج در آن دوران، نمي پرداخت، متوقف شد. <br>اما عليرغم آنكه رجال محترم و نمايندگان متشخص مجلس، همانگونه كه در ابتداي مقاله اشاره شد، به ضرس قاطع از بي عفتي و بي عصمتي اين زنان سخن گفتند، و عليرغم آنكه ديگر انجمن هاي زنان - صد البته با ژست هاي راديکال- اعتراض كردند كه حركت هاي ماجراجويانه آنان سبب برقراري ممنوعيت براي حضور ـ حتي فرمايشي ـ آنان در جامعه خواهد شد و نيز عليرغم تمسخر مردان روشنفكر آن زمان “اتحاديه غيبي نسوان” در تاريخ مبارزات سياسي و اجتماعي زنان جاودان ماند.<br><br>منابع:<br>1.آفاري، ژانت. انجمن هاي نيمه سري زنان در نهضت مشروطه. ترجمه جواد يوسفيان، تهران: نشر بانو، 1377.<br>2.خسروپناه، محمد حسين. هدف ها و مبارزات زن ايراني از انقلاب مشروطه تا سلطنت پهلوي. تهران: پيام امروز، 1381.<br>3. كسروي، احمد. تاريخ مشروطه ايران. تهران: اميركبير، 1363.<br>4. نجم آبادي، افسانه. حكايت دختران قوچان: از ياد رفته هاي انقلاب مشروطه. تهران: روشنگران، 1374.<br>5.	<br>  </font> </P></TD>
    <TD width="49" height="23" >
     </TD>
          
    </TR>
    
 
    	
  <tr>
     <TD  dir="rtl" colspan="3" width="675" height="58" >
     <p align="center">
		    		<a target="_blank" style="text-decoration: none" href="comments-148.html">پیشنهاد</a><font size="2">&nbsp;&nbsp;
		تعداد پيشنهادات= 17</font>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
					<a href="archive-12.html">
					<span style="text-decoration: none"><font color="#9999FF">آرشيو</font></span></a></p></TD>      
    	</tr>
    	
    	 <tr>
     <TD  dir="rtl" colspan="3" width="675" >
     
		
      
       
      </TD>      
    	</tr>
    	
    	
    	<tr><td colspan="3" align="center" height="36"><a href="news-148.html#up"><img src= "images/arrow.gif"></a></td></tr>
        </TABLE>
        </div>
        <br>
  
	<p>&nbsp;</p>
	<p>&nbsp;</p>
</body>


<!-- Mirrored from iftribune/news.asp@id=9&pass=2 by HTTrack Website Copier/3.x [XR&CO'2014], Sun, 25 May 2025 03:02:07 GMT -->
</html>