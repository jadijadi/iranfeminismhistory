
<html>

<!-- Mirrored from iftribune/news.asp@id=7&pass=52 by HTTrack Website Copier/3.x [XR&CO'2014], Sun, 25 May 2025 02:52:34 GMT -->
<head>
<meta name="GENERATOR" content="Microsoft FrontPage 6.0">
<meta name="ProgId" content="FrontPage.Editor.Document">
<meta http-equiv="Content-Type" content="text/html; charset=utf-8">
<title>تلاش در روند ناتوانمندسازي زنان: ارائه مجوز به شرط استخدام مدير مرد!</title>
<style fprolloverstyle>A:hover {color: #FFFFCC; text-decoration: none; font-weight: bold}
</style>
</head>

<body bgcolor="#2C3C4C" dir=rtl style="font-size: 10pt; font-family: Tahoma; color: #FFFFFF" link="#C0C0C0" vlink="#FFCCFF" alink="#FFFFFF" topmargin="3" rightmargin="0" background="images/mainbg1.gif">
 
 
 
 <div align="center">
	<table border="0" width="90%" cellspacing="1" id="table1">
		<tr>
			<td width="190">
			<a href="index-2.html">
			<img border="0" src="images/logo.gif" width="207" height="202"></a></td>
			<td><a name="up"></a></td>
		</tr>
	</table>
	</div>
	<div align="center">
<TABLE cellPadding=0 border=0 style=" border-collapse:collapse" bordercolor="#000000" width="85%">
 
 <tr>
    <td height="82" width="52">
    
  
    </td>
    <td width="570">
   
   <img src="images/ghanoon/Tavakoli2%5b1%5d.jpg" width="70" align="left"> </img>&nbsp;&nbsp;&nbsp;&nbsp;&nbsp;&nbsp;
</td>
    <td>
   
   &nbsp;</td>
    </tr> 
    
  <TR >
    <td width="52">
  </td>

  <td width="570">
   
      <p align="left"><font size="2">کدمطلب:<b>52</b></font></p>
  </td>

  <td>
   
      &nbsp;</td>
    </TR>
   
    <TD   colspan="3" height="58" width="675" style="font-size: 11pt" >
   
     <center><b><font color="#C9C0C5" >تلاش در روند ناتوانمندسازي زنان: ارائه مجوز به شرط استخدام مدير مرد!</font></b></center></TD>
    	</font>
    </TR> 
      <TR >
      <td width="52">
  </td>
<td>
   
     <p align="left"><font size="2"> 9/21/2005 4:42:27 PM<br>
        دكتر نيره توكلي
         <br></font></p>
  </td>
  

<td>
   
     &nbsp;</td>
  

    </TR>
   
      <TR >
    <TD width="52" height="23" >
     &nbsp;</TD>
       <TD  height="23" width="570" style="font-size: 10pt" >
     <P align=justify dir="rtl" style="line-height: 150%">&nbsp;&nbsp;
      <br>گامي ديگر در راه ناتوانمندسازي زنان: دادن مجوز ادارة رستورانها، به شرط استخدام  مدير مرد<br><br>تريبون فمينيستي ايران:<br>از لحاظ قانونگذاران ايراني سهميه‌‌بنديهاي كه تاكنون  به نفع مردان در قوانين مدني ايران پيش‌بيني شده كافي نبوده و براي جبران مظلوميت آنها  و خنثي كردن حق و حقوق دست و دلبازانه‌اي كه قانون در همة زمينه‌ها براي زنان در نظر گرفته لازم است تضمينهاي قانوني بيشتري براي مردان وجود داشته باشد. اينكه طبق مادة 1105 قانون مدني  مرد رئيس خانواده است و در ارث و قيموميت بر فرزندان و حضانت آنها دست بالا را دارد كافي نيست. اينكه قانون به او اجازة ازدواج مجدد، در حين داشتن همسران ديگر، و حق طلاق و حق مسكن و حق تصميم‌گيري دربارة كار و معاشرت و سفر كردن همسرش را مي‌دهد كافي نيست. اينكه بهاي جان و ديات مربوط به او و شهادت دادنش را دوبرابر و چهاربرابر زن تعيين مي كند كافي نيست، زيرا  ممكن است  زني،‌ پس از گذشتن از مهر و نفقه و ارث و حقوق ديگر خود، عملاً توانسته باشد، بدون اتكا به شوهر يا پدر يا برادر يا پسرش، سرمايه‌گذاري كند و كسب آبرومندانه‌اي به راه بيندازد. آن وقت تكليف حق و حقوق مردان چه مي‌شود؟ همين تلاش براي حفظ حقوق مردان و تضمين آن باعث شده كه روز به روز محكم‌‌كاريهاي بيشتري در اين زمينه صورت گيرد.<br>       يكي از آخرين آنها ضوابط جديد اداره نظارت بر اماكن عمومي نيروي انتظامي است. بر اساس اين ضوابط، از اين پس چند شغل جديد براي مردان و كارشناسان مرد ايجاد خواهد شد، زيرا، از اين پس، زنان براي مديريت رستوران بايد يك مباشر مرد معرفي كنند، در غير اين صورت از فعاليت آنها جلوگيري خواهد شد. <br>        به گفته «محمدحسين آرمين» رييس اتحاديه صنف رستوران‌داران، زنان براي دريافت پروانه رستوران‌داري علاوه بر گذراندن تمام مراحل ديگر و ارايه مدارك لازم بايد يك مرد را به عنوان مباشر معرفي كنند در غير اين صورت از ارايه مجوز به آنها خودداري خواهد شد. سرتيب دوم «محمدعلي نجفي»‌، مديركل دفتر نظارت و اماكن عمومي ناجا، نيز گفته «تمام زنان براي دريافت پروانه رستوران‌داري نياز به معرفي مباشر مرد ندارند. اما بعد از دريافت پروانه كار در صورتي كه رستوران مورد نظر در منطقه انتظامي حساس واقع شده باشد بر اساس ضوابط نيروي انتظامي از كار آنها جلوگيري به عمل خواهد آمد». تشخيص اين حساسيت به عهدة كارشناسان نيروي انتظامي است، زيرا بنا به<br>گفتة نجفي در صورتي كه يك منطقه از نظر كارشناسان نيروي انتظامي منطقه حساس محسوب شود، زنان بايد براي مديريت رستوران از كمك يك مرد به عنوان مباشر استفاده كنند چرا كه در غير اين صورت ممكن است امنيت اجتماعي منطقه به مخاطره بيافتد. <br>       اين نشان مي‌دهد كه ظاهراً زنان جزو ماليات‌دهندگان به شمار نمي‌آيند، وظيفة تأمين امنيت اجتماعي آنها و منطقه بر عهدة نيروهاي انتظامي نيست و براي تأمين امنيت شغلي و اجتماعي منطقه بايد امتياز مديريت رستوران خود را، با هزينة خود، به مردي بسپارند كه صرف مرد بودنش براي مدير بودن كافي است. شرط ديگري هم ندارد. مثلاً   قيد نشده كه اين مرد بايد قوي‌هيكل هم باشد تا بتواند در برابر خطرهاي احتمالي مقاومت كند. <br>       پرسش اين است كه اگر به راستي موضوع توانمند كردن زنان مطرح است و نيروهاي انتظامي فقط نگران ناكارآمدي خود براي حفظ امنيت اجتماعي منطقه‌اند، مي‌شد دادن مجوز را به استخدام محافظ شخصي براي زنان رستوران‌دار مشروط كرد، و لازم نبود كه دادن مجوز  را مشروط به مديريت اين محافظ شخصي كرد. و گرنه درست مثل اين است كه به محافظان رئيس‌جمهوري ريزنقش ، به صرف هيكل‌دار بودنشان، اجازه دهيم جاي خودشان را با رئيس‌جمهور عوض كنند.<br>       علاوه بر اين، ظاهراً 36 زن زحمتكش و سختكوشي كه تا به حال رستورانها را اداره مي‌كرده‌اند زيادي اهل شوخي و بذله‌گويي بوده‌اند و به همين حرم اكنون بايد ادارة رستوران خود را به مردان بسپارند، زيرا مديركل دفتر نظارت و اماكن عمومي ناجا مي گويد: «براي ما زن و مرد هيچ فرقي ندارد. كمااينكه در حال حاضر زنان مي‌توانند در قسمت‌هاي مختلف رستوران از جمله آشپزخانه يا قسمت صندوق كار كنند يا در صورتي كه رستوران‌ داراي قسمت ويژه يا خانوادگي بود مي‌توانند پذيرايي را نيز برعهده گيرند. دريافت و ارايه خدمات دراين نوع كار نيازمند نوعي جديت است كه حضور يك مرد را به عنوان مدير داخلي الزامي مي كند.» <br>       بررسي خبرنگار ميراث خبر نشان مي دهد كه 15  نفر از 36 زني كه مجوز رستوران خود را از اتحاديه صنف رستوران داران دريافت كرده اند يا مديريت رستوران را به يك مرد سپرده اند يا به شكل خانوادگي و با حضور اقوام مرد خود رستوران را اداره مي كنند.<br>       بديهي است كه 21 نفر بقيه بايد يا به شوهران فعلي و سابقشان يا به برادرانشان يا به هر فرزند ذكوري كه در خانوادة خودشان يا خانواده‌هاي ديگر به دنيا آمده التماس كنند تا بر ديده منت گذارند و مديريت رستورانهايشان را بپذيرند تا آنها بتوانند كسبي را كه با خون دل فراهم آورده‌اند، در مقام شخص فرودست و تابع ادامه دهند.<br>   <br>منبع: http://www.chn.ir/news/?section=1&id=10140<br><br><br>  </font> </P></TD>
    <TD width="49" height="23" >
     </TD>
          
    </TR>
    
 
    	
  <tr>
     <TD  dir="rtl" colspan="3" width="675" height="58" >
     <p align="center">
		    		<a target="_blank" style="text-decoration: none" href="comments-82.html">پیشنهاد</a><font size="2">&nbsp;&nbsp;
		تعداد پيشنهادات= 68</font>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
					<a href="archive-4.html">
					<span style="text-decoration: none"><font color="#9999FF">آرشيو</font></span></a></p></TD>      
    	</tr>
    	
    	 <tr>
     <TD  dir="rtl" colspan="3" width="675" >
     
		
      
       
      </TD>      
    	</tr>
    	
    	
    	<tr><td colspan="3" align="center" height="36"><a href="news-82.html#up"><img src= "images/arrow.gif"></a></td></tr>
        </TABLE>
        </div>
        <br>
  
	<p>&nbsp;</p>
	<p>&nbsp;</p>
</body>


<!-- Mirrored from iftribune/news.asp@id=7&pass=52 by HTTrack Website Copier/3.x [XR&CO'2014], Sun, 25 May 2025 02:52:35 GMT -->
</html>