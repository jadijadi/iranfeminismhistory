
<html>

<!-- Mirrored from iftribune/news.asp@id=8&pass=32 by HTTrack Website Copier/3.x [XR&CO'2014], Sun, 25 May 2025 02:54:52 GMT -->
<head>
<meta name="GENERATOR" content="Microsoft FrontPage 6.0">
<meta name="ProgId" content="FrontPage.Editor.Document">
<meta http-equiv="Content-Type" content="text/html; charset=utf-8">
<title>تندیس کتاب صدیقه دولت آبادی از سوی کتابخانه مرکز فرهنگی زنان </title>
<style fprolloverstyle>A:hover {color: #FFFFCC; text-decoration: none; font-weight: bold}
</style>
</head>

<body bgcolor="#2C3C4C" dir=rtl style="font-size: 10pt; font-family: Tahoma; color: #FFFFFF" link="#C0C0C0" vlink="#FFCCFF" alink="#FFFFFF" topmargin="3" rightmargin="0" background="images/mainbg1.gif">
 
 
 
 <div align="center">
	<table border="0" width="90%" cellspacing="1" id="table1">
		<tr>
			<td width="190">
			<a href="index-2.html">
			<img border="0" src="images/logo.gif" width="207" height="202"></a></td>
			<td><a name="up"></a></td>
		</tr>
	</table>
	</div>
	<div align="center">
<TABLE cellPadding=0 border=0 style=" border-collapse:collapse" bordercolor="#000000" width="85%">

  <TR >
    <td width="52">
  </td>

  <td width="570">
   
      <p align="left"><font size="2">کدمطلب:<b>32</b></font></p>
  </td>

  <td>
   
      &nbsp;</td>
    </TR>
   
    <TD   colspan="3" height="58" width="675" style="font-size: 11pt" >
   
     <center><b><font color="#C9C0C5" >تندیس کتاب صدیقه دولت آبادی از سوی کتابخانه مرکز فرهنگی زنان </font></b></center></TD>
    	</font>
    </TR> 
      <TR >
      <td width="52">
  </td>
<td>
   
     <p align="left"><font size="2"> 3/8/2005 5:25:09 PM<br>
        
         <br></font></p>
  </td>
  

<td>
   
     &nbsp;</td>
  

    </TR>
   
  <TR >
   <TD  height="217" width="675" align="center" colspan="3" >
      <p align="center"> <font size="2">
      <img src="images/mamooli/tandisL.jpg" width="300" ></font></TD></p>
    </TR>
  
      <TR >
    <TD width="52" height="23" >
     &nbsp;</TD>
       <TD  height="23" width="570" style="font-size: 10pt" >
     <P align=justify dir="rtl" style="line-height: 150%">&nbsp;&nbsp;
      تریبون فمینیستی ایران<br>تنديس كتاب صديقه دولت‎آبادي<br>كتابخانه تحقيقاتي زنان، به منظور تشويق پديدآوردندگان آثار در حوزه مطالعات زنان و با اميد به افزايش كمي و كيفي انتشارات در اين حوزه، مصمم است كه هر ساله همزمان با برگزاري روز جهاني زن، بهترين اثر را انتخاب و معرفي كند.<br><br>بدين منظور تنديس ”صديقه دولت‎آبادي“ كه به همت خانم فريماه تابعي طراحي و ساخته شده است از سوي كتابخانه تحقيقاتي زنان به بهترين اثر برگزيده سال گذشته اهدا خواهد شد.<br><br>اما چرا نام صديقه دولت‎آبادي را بر اين جايزه نهاديم. صديقه دولت‎آبادي اولين زني بود كه در كانون بانوان كتابخانه‎اي (يا به قول ادبيات آن زمانه، ”قرائت‎خانه“) ايجاد كرد. او در سال 1261 ش. به‎دنيا آمد و در سال 1296 در اصفهان دبستاني براي دختران به نام مكتب‎خانه شرعيات به راه انداخت. سال بعد انجمني به نام شركت خواتين اصفهان تاسيس كرد. صديقه خانم در بهار 1298 ش. نشريه‎اي خاص زنان در اصفهان به نام ”زبان زنان“ به راه انداخت كه مدتي بعد به خاطر سرمقاله‎ي او از طرف حكومت اصفهان توقيف شد. <br><br>او بارها مورد تهديد و تبعيد و توقيف قرار گرفت و با اين‎حال نشريه‎اش را بعد از مدتي دوباره در تهران به چاپ رساند. در سال 1316 كانون بانوان تاسيس و مديريت آن را برعهده گرفت. اين كانون در شهرهاي مختلف شعبه داشت و كلاس‎هاي آموزشي و اكابر براي زنان برگزار مي‎كرد. يك شبانه روزي هم براي استفاده دختران دانشجوي شهرستاني زير نظر اين كانون اداره مي‎شد. صديقه‎ دولت‎‎آبادي در 6 مرداد 1340 به‎علت ابتلا به سرطان درگذشت. او را در قبرستان كوچكي در محله زرگنده‎ي قلهك به‎خاك سپردند.<br><br>هيئت داوران بهترين كتاب حوزه فمينيستي (سال 1383)، اعضاي مركز فرهنگي زنان بودند، اما در سال‎هاي آتي اميدواريم بتوانيم در پروسه‎ا‎ي طولاني‎تر هيئت داوران را از ميان زنان فمينيست ايراني داخل و خارج از كشور برگزينيم تا هم بتوان انتخاب شايسته‎تري انجام داد و هم از گروه‎هاي مختلف با ديدگاه‎هاي گوناگون استفاده بيشتري كنيم و بدين طريق كتاب‎هاي زنان هرچه بيشتر در ميان زنان مطرح شود. چرا كه هدف جايزه صديقه‎ دولت‎آبادي چيزي جز نقد و بررسي و كمك به طرح گسترده‎تر آثار فمينيستي نيست.<br><br>معيارهاي انتخاب بهترين آثار در مركز فرهنگي زنان در دو مرحله به شرح زير در نظر گرفته شده است:<br>مرحله اول:<br>•	آثاري كه در حوزه مطالعات فمينيستي قرار مي‎گيرد.<br>•	آثاري كه چاپ اول آن مربوط به سال مورد بررسي است<br>در اين مرحله 66 عنوان كتاب چاپ شده در سال 1382 را بررسي و از ميان آن‎ها 10 كتاب با عناوين زير انتخاب شد:<br>1ـ  زنان مسلمان خاورميانه سخن مي‎گويند. اليزابت وارناك فرني، باسمه قطان بازرگان. ترجمه‎ي منيژه شيخ جوادي. تهران: پيكان، 560 ص. 34000 ريال. چ اول.<br>2- از جنبش تا نظريه‎ي اجتماعي: تاريخ دو قرن فمينيسم. حميرا مشيرزاده. تهران: شيرازه، 600 ص. 48000 ريال. چ اول.<br>3- زنان بر صليب شكسته: موقعيت زنان در آلمان هيتلري. كيت هيست. ترجمه رمضان‎علي روح‎اللهي. تهران: قصيده‎سرا و روشنگران، 336 ص. 23500 ريال. چ اول.<br>4- زن و قدرت: بررسي مردم شناختي عرصه‎ها و مصاديق قدرت در چند خانواده تهراني. پرديس قندهاري. تهران: سازمان ميراث فرهنگي كشور، پژوهشكده مردم‎شناسي، 256 ص. 19500 ريال. 5- فرهنگ نظريه‎هاي فمينيستي. مگي هام، سارا گمبل. ترجمه‎ي فيروزه مهاجر، نوشين احمدي خراساني و فرخ قره‎داغي. تهران: نشر توسعه، 600 ص. 49000 ريال. چ اول.<br>6ـ سناتور (فعاليت هاي مهرانگيز منوچهريان بر بستر مبارزات حقوقي زنان در ايران، نوشين احمدي خراساني و پروين اردلان، تهران: نشر توسعه، 576 ص، 3800 تومان، چ اول.<br>7ـ زن و ادبيات: سلسله پژوهش های نظری درباره ی مسائل زنان. ترجمه منيژه نجم عراقی، مرسده صالحپور و نسترن موسوی. تهران: چشمه،  456 ص،  28000 ريال. چ اول.<br>8 ـ زنان خودسوخته (گزارشي از خودسوزي زنان در ايران). پروين بختيارنژاد. تهران: صمديه، 132 ص. 10000 ريال. چ اول.<br>9 ـ نشريات ويژه زنان: سير تاريخي نشريات زنان در ايران معاصر. صديقه ببران. تهران: روشنگران، 272 ص. 20000ريال. چ اول.<br>10- آموزش حقوق انساني زنان و دختران (اقدام محلي/ تغيير جهاني). جولي مرتوس، ننسي فلاوئرز و مليكا دات. ترجمه‎ي فريبرز مجيدي. تهران: دنياي مادر، 102 ص. 39000 ريال. چ اول.<br>مرحله دوم:<br>•	آثاري كه توسط پديدآوردندگان زن توليد شده باشد<br>•	آثار تاليفي در اولويت قرار مي‎گيرند<br>در اين مرحله، فيروزه مهاجر، پروين اردلان و نوشين احمدي خراساني به دليل آن‎كه در هيئت انتخاب‎كنندگان قرار داشتند، درخواست كردند كتاب‎هاي ”فرهنگ نظريه‎هاي فمينيستي“ و نيز ”سناتور“ از ليست كتاب‎هاي در دست بررسي حذف شود. بدين‎ترتيب از ميان 8 كتاب باقيمانده، با توجه به تاليفي بودن و نيز اولويت جنسي هيئت انتخاب‎كننده 2 كتاب، ”زنان و ادبيات“و”از جنبش تا نظريه‎ي اجتماعي: تاريخ دو قرن فمينيسم“ را شايسته تقدير دانستند. ويژگي‎هاي منحصربه‎فرد دو كتاب مذكور انتخاب را براي هيئت داوران دشوار كرده بود. كتاب ”زن و ادبيات“ حاصل يك كتاب جمعي مكتوب در حوزه‎ي ادبيات فمينيستي بود و علاوه بر اين مترجمان آن داراي خدمات ارزشمند ديگري (چاپ منبع‎شناسي زنان) در حوزه‎ زنان بودند، فزون بر اين از فعالان شناخته شده در جنبش زنان به‎شمار مي‎آمدند، اما در نهايت ”از جنبش تا نظريه اجتماعي“ از آن‎رو كه اثري تاليفي برمبناي پژوهش و منبعي غني در حوزه‎ي جنبش‎هاي اجتماعي زنان به‎شمار مي‎آمد و در گسترش مباحث فمينيستي در ميان مخاطبان نه الزاما خاص نيز تاثيرگذار بود و هم‎چنين به‎دليل زن بودن ناشر آن، راي بيشتري را به‎خود اختصاص داد. مركز فرهنگي زنان ضمن تبريك به مؤلف و ناشر اين كتاب، تنديس صديقه دولت‎آبادي را به حميرا مشيرزاده مؤلف كتاب تقديم مي‎كند. <br><br><br><br>معرفي كتاب از جنبش تا نظريه‎ي اجتماعي<br>بررسي هر نظريه اجتماعي بدون در نظر گرفتن شرايط اقتصادي ، اجتماعي و فرهنگي حاكم بر آن جامعه نمي‎تواند دقيق، منطقي و منطبق با اصول باشد. بررسي تاريخچه فمينيسم و زمينه‎هاي رشد آن و نظرات اقتصادي، سياسي و فرهنگي فمينيست‎هاي موج اول، دوم و سوم در طول دو قرن گذشته از مباحث اصلي كتاب از جنبش تا نظريه‎ي اجتماعي: تاريخ دو قرن فمينيسم است. اين مباحث با چگونگي شكل‎گيري جنبش‎هاي زنان، معرفي رهبران فكري و موافقان و مخالفان اين نظريه اجتماعي و تاريخ اين مبارزات و با توجه به بسترهاي اجتماعي زمان خود دنبال مي‎شود.<br>كتاب در واقع نوعي پژوهش و گردآوري تحقيقي محسوب مي‎شود و بخش‎هايي از رساله دكتراي نويسنده است. با توجه به اين نكته كه كتاب تاليفي است، مولف توانسته با بهره‎گيري از واژه‎هاي ملموس در اين حوزه (فمينيسم) كه مبحثي نو در كشور ما به شمار مي‎رود و با زباني بسيار روان و شيوا و با استناد به نقل‎قول‎هاي متعدد از رهبران جنبش زنان و توصيف جنبش‎هاي خودبخودي و جنبش‎هاي متشكل در راه احقاق حقوق زنان در مقاطع خاص تاريخي سير تحول اين نظريه را از دو قرن گذشته تا حال پي بگيرد.<br>  </font> </P></TD>
    <TD width="49" height="23" >
     </TD>
          
    </TR>
    
 
    	
  <tr>
     <TD  dir="rtl" colspan="3" width="675" height="58" >
     <p align="center">
		    		<a target="_blank" style="text-decoration: none" href="comments-110.html">پیشنهاد</a><font size="2">&nbsp;&nbsp;
		تعداد پيشنهادات= 11</font>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
					<a href="archive-11.html">
					<span style="text-decoration: none"><font color="#9999FF">آرشيو</font></span></a></p></TD>      
    	</tr>
    	
    	 <tr>
     <TD  dir="rtl" colspan="3" width="675" >
     
		
      
       
      </TD>      
    	</tr>
    	
    	
    	<tr><td colspan="3" align="center" height="36"><a href="news-109.html#up"><img src= "images/arrow.gif"></a></td></tr>
        </TABLE>
        </div>
        <br>
  
	<p>&nbsp;</p>
	<p>&nbsp;</p>
</body>


<!-- Mirrored from iftribune/news.asp@id=8&pass=32 by HTTrack Website Copier/3.x [XR&CO'2014], Sun, 25 May 2025 02:54:54 GMT -->
</html>