
<html>

<!-- Mirrored from iftribune/newsp.asp@id=16&pass=30 by HTTrack Website Copier/3.x [XR&CO'2014], Sun, 25 May 2025 02:53:59 GMT -->
<head>
<meta name="GENERATOR" content="Microsoft FrontPage 6.0">
<meta name="ProgId" content="FrontPage.Editor.Document">
<meta http-equiv="Content-Type" content="text/html; charset=utf-8">
<title>نقل مطالب</title>
<style fprolloverstyle>A:hover {color: #FFFFCC; text-decoration: none; font-weight: bold}
</style>
</head>

<body bgcolor="#2C3C4C" dir=rtl style="font-size: 10pt; font-family: Tahoma; color: #FFFFFF" link="#C0C0C0" vlink="#FFCCFF" alink="#FFFFFF" topmargin="3" rightmargin="0" background="images/mainbg1.gif">
 
 
 
 <div align="center">
	<table border="0" width="85%" cellspacing="1" id="table1">
		<tr>
			<td width="190">
			<a href="index-2.html">
			<img border="0" src="images/logo.gif" width="207" height="202"></a></td>
			<td>&nbsp;</td>
		</tr>
	</table>
	</div>
	<div align="center">
<TABLE cellSpacing=0 cellPadding=0 border=0 style=" border-collapse:collapse" bordercolor="#000000" width="707">

  <TR >
    <td width="52">
  </td>

  <td width="620">
   
      <p align="left"><font size="2">کدمطلب:<b>30</b></font></p>
  </td>

  <td>
   
      &nbsp;</td>
    </TR>
   
    <TD   colspan="3" height="58" width="675" >
   
     <center><b><font color="#C9C0C5" size="2">خبر تحصن اعتراضی زنان به قانون اساسی در مقابل دانشگاه تهران</font></b><font color="#C9C0C5"></center</TD>
    	</font>
    </TR> 
      <TR >
      <td width="52">
  </td>
<td>
   
     <p align="left"><font size="2"> 6/13/2005 7:12:01 AM<br>
        هستیا
         <br></font></p>
  </td>
  

<td>
   
     &nbsp;</td>
  

    </TR>
   
      <TR >
    <TD width="52" height="23" >
     &nbsp;</TD>
       <TD  height="23" width="620" style="font-size: 10pt" >
     <P align=justify dir="rtl" style="line-height: 150%">&nbsp;&nbsp;
      <br> <br>6/12/2005  <br><br> <br>بر اساس برنامه قبلی و فراخوانی که از سوی جمعی از فعالان جنبش زنان منتشر شده بود، راس ساعت 5 با وجود برخورد نیروی انتظامی، تعدادی حدود 2000 زن در اعتراض به نقض حقوق زنان در قانون اساسی به تحصن پرداختند.<br>از حدود ساعت 4:30 مامورین نیروی انتظامی در مقابل و اطراف سردر دانشگاه تهران حاضر شدند، همچنین دو مینی بوس از زنان پلیس نیز در خیابان فخررازی مستقر بودند. حراست دانشگاه تهران نیز درب جنوبی دانشگاه را بست و از خروج دانشجویان جلوگیری نمود. اما در ساعت 5 عصر، برگزار کنندگان برنامه که حدود 50 نفر بودند با اتوبوس به مقابل دانشگاه رسیدند و قصد ورود به محوطه سردر را داشتند که با ممانعت پلیس مواجه گردیدند و شعارها و دستنوشته های آنان توسط پلیس گرفته شد. اما توانستند خود را به محوطه رسانده و در آنجا بنشینند. سپس شروع به خواندن سرود جنبش زنان کردند:<br>ای زن ای حضور زندگی / به سر رسید زمان بندگی<br>رهایی زنان ممکن است / تلاش ما سازنده آن است<br>ای صدا، صدای آزادی ست / این ندا طغیان آگاهی ست<br>جهان دیگری ممکن است / این جنبش سازنده آن است<br>و به تدریج بر تعداد آنان افزوده شد، هرچند که پلیس به هیچ وجه اجازه وارد شدند به محوطه را نمی داد، خصوصا مردان اصلا نتوانستند وارد شوند و با خشونت از محل رانده شدند. در همین حین خانم سیمین بهبهانی، بانوی شعر ایران به جمع پیوست و با خواندن شعری فضای متشنج را کمی آرام کرد:<br>لاف ز برتری کم زن / سنگ برابرت هستیم / تیر به ما چه می باری / نیمه دیگرت هستیم / تخمه بی روانت را / بر تن خویش جان دادیم / حرمت ما نگه می دار / خالق و مادرت هستیم / عزت و امن و آسایش / می طلبی زما آری / از دل خود اگر پرسی / همسر و دلبرت هستیم / حق طلبانِ همراهیم / زنده و شاد و سرپاییم / گام بزن بیا با ما / ما همه یاورت هستیم / حق و حیات کامل تر / گرچه به کام شیر اندر / مطلب ماست باور کن / تشنه باورت هستیم.<br><br>بعد از صحبت خانم بهبهانی، نیروی انتضامی کمی آرام تر شد و زنان داخل محوطه به شعار دادن پرداختند: <br>قانون عادلانه / رهایی زنانه / راه رهایی ماست.<br>قوانین ضد زن منشا استبداد است / تساوی حقوقی کف مطالبات است.<br>ما زنیم، انسانیم، شهروند این دیاریم / اما حقی نداریم.<br>یک صدا متحد، صلح، قانون، آزادی<br><br>بعد از شعارها و افزایش تعداد جمعیت که به بیش از 2000 نفر می رسید (البته فقط زنان مقابل سردر) خانم مرضیه مرتاضی لنگرودی صحبت کردند و مطالبات و اعتراضات زنان را بیان داشتند، بعد از ایشان خانم رویا طلوعی از طرف زنان کردی که از کردستان به تهران آمده بودند درباره حقوق زنان کرد صحبت کردند. در حین سخنرانی ها پلیس از اضافه شدن سایرین به تجمع جلوگیری کرد و دو دستگاه اتوبوس را در مقابل دانشگاه تهران مستقر نمود تا مشاهده محوطه سردر از خیابان انقلاب امکان پذیر نباشد. <br>برگزار کنندگان این تحصن اعتراضی اعلام کردند که این تحصن، صرفا یک اعتراض مدنی است و به هیچ وجه بحث انتخابات و دفاع از کاندیدای بخصوصی مطرح نمی باشد. در پایان نیز (حدود ساعت 6) قطعنامه جنبش زنان قرائت گردید.<br>اما این تمام ماجرا نبود؛ در مقابل دانشگاه، آنسوی خیابان انقلاب از فخررازی تا خیابان ابوریحان، جمع کثیری از مردم (حدود 5000 نفر زن و مرد) حضور داشتند که با وجود برخورد پلیس محل را ترک نگفته و به شعار دادن پرداختند، از جمله شعار های آنان:<br>آزادی اندیشه / بدون زن نمی شه<br>این قانون اساسی اصلاح باید گردد / عدالت زنانه احیا باید گردد<br>رفراندوم، رفراندوم / این است شعار مردم<br>گنجی، زرافشان / آزاد باید گردند<br>در حدود ساعت 6:30 با حضور نیروی ضد شورش و لباس شخصی ها و هجوم آنان به جمعیت معترض، بتدریج مردم پراکنده شدند. <br>بر اساس شنیده ها دو نفر در اعتراضات امروز بازداشت شده اند.<br> <br>  </font> </P></TD>
    <TD width="35" height="23" >
     </TD>
          
    </TR>
    
  <tr>
     <TD  dir="rtl" colspan="3" width="675" >
     <p align="center">
		&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
         	
       </P>
       <p align="center">
		    		<a target="_blank" style="text-decoration: none" href="commentsp-26.html">پیشنهاد</a><font size="2">&nbsp;&nbsp;
		تعداد پيشنهادات= 0</font>
					</p>
      </TD>      
    	</tr>
    	
        </TABLE>
        </div>
        <br>
  
	<p>&nbsp;</p>
	<p>&nbsp;</p>
</body>


<!-- Mirrored from iftribune/newsp.asp@id=16&pass=30 by HTTrack Website Copier/3.x [XR&CO'2014], Sun, 25 May 2025 02:54:00 GMT -->
</html>