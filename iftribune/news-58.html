
<html>

<!-- Mirrored from iftribune/news.asp@id=16&pass=432 by HTTrack Website Copier/3.x [XR&CO'2014], Sun, 25 May 2025 02:48:13 GMT -->
<head>
<meta name="GENERATOR" content="Microsoft FrontPage 6.0">
<meta name="ProgId" content="FrontPage.Editor.Document">
<meta http-equiv="Content-Type" content="text/html; charset=utf-8">
<title>افزايش10برابري بيماري‌هاي آميزشي طي6سال گذشته </title>
<style fprolloverstyle>A:hover {color: #FFFFCC; text-decoration: none; font-weight: bold}
</style>
</head>

<body bgcolor="#2C3C4C" dir=rtl style="font-size: 10pt; font-family: Tahoma; color: #FFFFFF" link="#C0C0C0" vlink="#FFCCFF" alink="#FFFFFF" topmargin="3" rightmargin="0" background="images/mainbg1.gif">
 
 
 
 <div align="center">
	<table border="0" width="90%" cellspacing="1" id="table1">
		<tr>
			<td width="190">
			<a href="index-2.html">
			<img border="0" src="images/logo.gif" width="207" height="202"></a></td>
			<td><a name="up"></a></td>
		</tr>
	</table>
	</div>
	<div align="center">
<TABLE cellPadding=0 border=0 style=" border-collapse:collapse" bordercolor="#000000" width="85%">

  <TR >
    <td width="52">
  </td>

  <td width="570">
   
      <p align="left"><font size="2">کدمطلب:<b>432</b></font></p>
  </td>

  <td>
   
      &nbsp;</td>
    </TR>
   
    <TD   colspan="3" height="58" width="675" style="font-size: 11pt" >
   
     <center><b><font color="#C9C0C5" >افزايش10برابري بيماري‌هاي آميزشي طي6سال گذشته </font></b></center></TD>
    	</font>
    </TR> 
      <TR >
      <td width="52">
  </td>
<td>
   
     <p align="left"><font size="2"> 10/24/2005 8:19:27 AM<br>
        
         <br></font></p>
  </td>
  

<td>
   
     &nbsp;</td>
  

    </TR>
   
      <TR >
    <TD width="52" height="23" >
     &nbsp;</TD>
       <TD  height="23" width="570" style="font-size: 10pt" >
     <P align=justify dir="rtl" style="line-height: 150%">&nbsp;&nbsp;
      ايسنا:كارشناسان و مسؤولان در ميزگرد بررسي وضعيت ايدز در ايران هشدار دادند: در صورت عدم پيشگيري از طريق افزايش سطح آگاهي جامعه در برابر ايدز، احتمال افزايش شمار مبتلايان به ايدز به رقمي بسيار بيش از آمار فعلي تا سال 1400 وجود دارد. <br> دكتر صداقت، رييس اداره ايدز مركز مديريت بيماري‌هاي وزارت بهداشت در اين ميزگرد كه در انجمن حمايت و ياري آسيب‌ديدگان اجتماعي برگزار شد با اشاره به آخرين آمار مبتلايان به ايدز تا مهرماه سال جاري در كشور، گفت: 11 هزار و 930 مبتلا به HIV مثبت در ايران و 539 نفر مبتلا به ايدز ثبت شده است. <br>وي با اشاره به اين كه يكهزار و 377 نفر بر اثر ابتلا به ايدز جان خود را در كشور از دست داده‌اند، در خصوص راههاي ابتلا افراد به HIV مثبت، افزود: 5/61 نفر از طريق اعتياد تزريقي، 6/7 درصد آميزشي، 2 درصد خون و فرآورده‌هاي آلوده، 5/0 درصد مادر به كودك و 4/28 درصد به طرق نامشخص مبتلا به ايدز شده‌اند. <br>وي خاطرنشان كرد: به منظور كاهش سهم افراد مبتلا به ايدز به دلايل ناشناخته، بحث بازنگري نظام جمع‌آوري اطلاعات در دستور كار وزارت بهداشت قرار دارد تا اين ميزان به 5 درصد كاهش يابد. <br>صداقت يادآور شد: بالاترين رده سني مبتلايان به HIV مثبت با 2/40 درصد مربوط به گروه سني 25 تا 34 ساله و 2/30 درصد مربوط به گروه سني 35 تا 44 سال بوده است. <br>به گزارش ايسنا، رييس اداره ايدز مركز مديريت بيماري‌هاي وزارت بهداشت با اشاره به اظهارات وزير بهداشت در خصوص اين كه ايدز در كشور معضل جدي نيست، افزود: بررسي‌هاي به عمل آمده نشان داد كه انتقال مطلب به درستي صورت نگرفته و نگاه وزير بهداشت به ايدز جدي و به عنوان يك معضل اصلي است. <br>وي از تدوين پيش‌نويس افزايش سطح دانش و آگاهي اقشار مختلف جامعه در زمينه ايدز بويژه جوانان خبر داد و افزود: اين طرح براي تصويب به شوراي عالي انقلاب فرهنگي ارائه شده است. <br>رييس اداره ايدز مركز مديريت بيماري‌هاي وزارت بهداشت با تاكيد بر استراتژي تقويت كيفيت مشاوره در كلينيك‌هاي مثلثي افزود: با توجه به پيش‌بيني تغيير جهت راههاي ابتلا به ايدز به راههاي آموزشي، لزوم تدوين برنامه‌هاي آموزشي، در اين زمينه احساس مي‌شود. <br>صداقت با اشاره به اين كه 45 تا 50 درصد كل اعتبارات اداره ايدز وزارت بهداشت صرف تامين 4 داروي اصلي اين بيماران مي‌شود، افزود: در حال حاضر تمام داروهاي مورد نياز اين بيماران فراهم بوده و رايگان در اختيار آنها قرار مي‌گيرد. <br>وي همچنين در خصوص صدور مجوز براي اشتغال و يا ثبت‌نام مبتلايان به ويروس HIV مثبت در محيط‌هاي مختلف اظهار داشت: با توجه به مشخص بودن راههاي انتقال اين ويروس هيچ محدوديتي در رابطه با حضور مبتلايان به اين ويروس در محيط‌هاي شغلي و يا دانش‌آموزان در مدارس و محيط‌هاي آموزشي وجود ندارد. <br>به گزارش ايسنا، دكتر فرشاد پورملك، نماينده برنامه توسعه و عمران ملل متحد نيز با اشاره به فعاليت‌هاي UNDP در زمينه پيشگيري از ايدز افزود: صندوق جهاني مبارزه با ايدز، مالاريا و سل با وزارت آموزش و پرورش، بهداشت و درمان و سازمان زندان‌ها در جهت پيشگيري، اطلاع‌رساني، آموزش، درمان توانبخشي و جنبه‌هاي آموزشي و طبي مبتلايان به ايدز و افراد در معرض ابتلاء به ايدز همكاري دارند. <br>به گزارش ايسنا، دكتر اميد زماني، مدير بنياد ايدز ايران هم با اشاره به تغيير چهره طرق ابتلاء به ايدز در كشور به سمت روابط جنسي خارج از چارچوب افزود: آمارهاي ثبت شده از مبتلايان به ايدز در مقايسه با برآوردهاي صورت گرفته بسيار ناچيز است، و چنانچه آموزش‌هاي عمومي در زمينه پيشگيري از ايدز در كشور صورت نگيرد، اين آمار در سال 1400 به رقمي بسيار بيش از آمار كنوني افزايش مي‌يابد. <br><br>به اعتقاد وي همكاري تمامي ارگان‌هاي دولتي و غيردولتي در زمينه آموزش و اطلاع‌رساني و خدمات پيشگيرانه و مددكارانه براي كاهش مبتلايان اين ويروس در كشور اهميت قابل توجهي دارد. <br>به گزارش ايسنا، قويدل، مديرعامل كانون حمايت از بيماران هموفيلي يكي از دغدغه‌هاي مهم سلامت جامعه را خون سالم عنوان كرد و افزود: حدود 6 سال گذشته به دليل واحدهاي خوني آلوده به ويروس HIV مثبت در مجموع بر اساس آمار رسمي 122 نفر بيمار هموفيلي جان خود را از دست دادند. <br>وي تصريح كرد: با توجه به تابو بودن ايدز در كشور پيش‌بيني مي‌شود بيماران هموفيلي كه به دليل خون آلوده به ايدز جان خود را از دست دادند، به حدود 200 نفر برسند. <br>قويدل با بيان اين كه هم‌اكنون 36 بيمار هموفيلي مبتلاء به ايدز وجود دارد، افزود: 20 نفر از اين افراد تحت درمان قرار دارند كه اگر مورد توجه قرار نگيرند، از بين خواهند رفت. <br>به گزارش ايسنا، عليرضا مرادي، رييس سازمان غيردولتي «زندگي مثبت» كه خود از مبتلايان به ايدز است، گفت: اين تصور كه مبتلايان به ايدز خواستار آلوده كردن ساير افراد جامعه هستند، غلط است، چرا كه اين افراد به دليل لمس مشكل مبتلايان به اين ويروس از نزديك خواستار اطلاع رساني و پيشگيري از گسترش آن در كشور هستند. <br><br>وي در ادامه از وزارت بهداشت درخواست كرد: نسبت به تهيه دارو براي مبتلايان به ايدز كه در مقابل داروهاي عادي مقاومت نشان مي‌دهند اقدام كنند. <br><br>به گزارش ايسنا، دكتر يگانه، رييس انجمن مبارزه با آسيب‌هاي رفتاري با اعتقاد به اين كه هنوز طرق ابتلا به ايدز در كشور به سمت روابط جنسي خارج از خانه تغيير نكرده است، افزود: 95 درصد مبتلايان به ايدز در كشور را مردان را تشكيل مي‌دهند و اين امر نشان‌دهنده شروع نشدن چرخش طريق ابتلا به روابط جنسي است. <br>وي يادآور شد: اما بايد دانست كه هيچ اطميناني به اين تغيير جهت وجود ندارد، چنانچه بيماري‌هاي آميزشي طي 6 سال گذشته بيش از 10 برابر رشد داشته‌اند. <br>دكتر يگانه با اشاره به سير قهقرايي به لحاظ آلوده شوندگي كشور به ايدز افزود: جايگاه ايران از ميان 209 كشور جهان از رتبه 206، هم‌اكنون به 164 به لحاظ ميزان مبتلايان به ايدز تغيير يافته است كه اين نشان دهنده سير تنزلي در زمينه افزايش مبتلايان به ايدز است. <br>به گزارش ايسنا، دكتر راغبي، رييس انجمن تنظيم خانواده با اشاره به فرصت‌ها و تهديدهاي كشور در زمينه بيماري ايدز افزود: از آنجايي كه كشور هنوز به وضعيت همه‌گيري و نگران‌كننده در زمينه ايدز نرسيده است، اين يك فرصت تلقي شده ولي باقي ماندن در مرحله انكار، تهديد است. <br><br>وي با تاكيد بر لزوم احقاق حقوق بيماران مبتلا به ايدز افزود: اگر با فرهنگسازي، داغ ننگ از روي بيماري ايدز برداشته شود و افراد در معرض خطر اين بيماري به دليل ترس از عواقب اجتماعي از مراجعه و آزمايش نهراسند، موجب نشان دادن تصوير واقعي از ايدز در كشور مي‌شوند كه اين عامل گامي مهم در مسير مهار ايدز است. <br>به گزارش ايسنا، حسين اسد بيگي، كارشناس دفتر آسيب‌هاي اجتماعي سازمان بهزيستي نيز با اشاره به اين كه ايدز نيز به عنوان يكي از آسيب‌هاي اجتماعي گريبانگير كشور در حال افزايش است ، گفت: سالانه 15 درصد به آسيب‌هاي اجتماعي از جمله ايدز ، روسپيگري، دختران فراري ، خودكشي، طلاق و ... افزوده مي‌شوند. <br><br>خسرو منصوريان مدير انجمن حمايت و ياري آسيب ديدگان اجتماعي نيز با اشاره به تجزيه و تحليل دستاوردهاي سه ساله خط Hot Line (احياي ارزش‌ها) پرداخت و افزود: از ميان تماس‌گيرندگان 71 درصد خانم‌ها و 29 درصد آقايان بودند همچنين بيشترين گروه سني تماس گيرندگان با خط احياء با (49 درصد) ، 21 تا 30 سال سن داشتند كه 49 درصد آنها صبح تماس گرفته بودند. <br>به گفته وي 56 درصد تماس‌گيرندگان با خط احيا متاهل و 35 درصد مجرد بودند و بيش از 80 درصد آْنها داراي تحصيلات بالاي ديپلم و 24 درصد تحصيلات دانشگاهي هستند. <br>منصوريان بيشترين علت تماس با خط احياء را ايدز عنوان كرد و افزود: 27 درصد آسيب‌ديدگان تماس‌گيرنده با خط احياء در طول شهريور سال 81 تا شهريور ماه امسال، مبتلاء به ايدز، مشكوك به ايدز بوده و يا سؤالي در مورد ايدز داشته‌اند، همچنين 16 درصد داراي مشكلات خانوادگي، 4 درصد مشكلات جنسي، 6 درصد مشاوره ازدواج، 5 درصد مشكلات ارتباطي ، 2 درصد همسر آزاري، بوده‌اند. <br>به گزارش ايسنا، وي خاطر نشان كرد: نحوه آشنايي 38 درصد تماس گيرندگان با خط احياء به شماره 66935524 از طريق تله‌تكس تلويزيون و 23 درصد توصيه ساير مراجعين بوده است. <br>مدير انجمن حمايت و ياري آسيب ديدگان اجتماعي،با اشاره به اين كه 84 درصد تماس گيرندگان از تهران و 16 درصد از شهرستان و يا خارج از كشور بوده‌اند ، افزود: 46 درصد از تماس گيرندگان خانه‌دار و 17 درصد داراي شغل آزاد بوده‌اند. <br>  </font> </P></TD>
    <TD width="49" height="23" >
     </TD>
          
    </TR>
    
 
    	
  <tr>
     <TD  dir="rtl" colspan="3" width="675" height="58" >
     <p align="center">
		    		<a target="_blank" style="text-decoration: none" href="comments-58.html">پیشنهاد</a><font size="2">&nbsp;&nbsp;
		تعداد پيشنهادات= 1</font>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
					<a href="archive-8.html">
					<span style="text-decoration: none"><font color="#9999FF">آرشيو</font></span></a></p></TD>      
    	</tr>
    	
    	 <tr>
     <TD  dir="rtl" colspan="3" width="675" >
     
		
      
       
      </TD>      
    	</tr>
    	
    	
    	<tr><td colspan="3" align="center" height="36"><a href="news-58.html#up"><img src= "images/arrow.gif"></a></td></tr>
        </TABLE>
        </div>
        <br>
  
	<p>&nbsp;</p>
	<p>&nbsp;</p>
</body>


<!-- Mirrored from iftribune/news.asp@id=16&pass=432 by HTTrack Website Copier/3.x [XR&CO'2014], Sun, 25 May 2025 02:48:14 GMT -->
</html>