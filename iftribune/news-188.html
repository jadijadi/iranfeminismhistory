
<html>

<!-- Mirrored from iftribune/news.asp@id=12&pass=56 by HTTrack Website Copier/3.x [XR&CO'2014], Sun, 25 May 2025 03:03:10 GMT -->
<head>
<meta name="GENERATOR" content="Microsoft FrontPage 6.0">
<meta name="ProgId" content="FrontPage.Editor.Document">
<meta http-equiv="Content-Type" content="text/html; charset=utf-8">
<title> نگاهي به تجاوزهاي جنسي و تنوع آن ها در اخبار ما </title>
<style fprolloverstyle>A:hover {color: #FFFFCC; text-decoration: none; font-weight: bold}
</style>
</head>

<body bgcolor="#2C3C4C" dir=rtl style="font-size: 10pt; font-family: Tahoma; color: #FFFFFF" link="#C0C0C0" vlink="#FFCCFF" alink="#FFFFFF" topmargin="3" rightmargin="0" background="images/mainbg1.gif">
 
 
 
 <div align="center">
	<table border="0" width="90%" cellspacing="1" id="table1">
		<tr>
			<td width="190">
			<a href="index-2.html">
			<img border="0" src="images/logo.gif" width="207" height="202"></a></td>
			<td><a name="up"></a></td>
		</tr>
	</table>
	</div>
	<div align="center">
<TABLE cellPadding=0 border=0 style=" border-collapse:collapse" bordercolor="#000000" width="85%">

  <TR >
    <td width="52">
  </td>

  <td width="570">
   
      <p align="left"><font size="2">کدمطلب:<b>56</b></font></p>
  </td>

  <td>
   
      &nbsp;</td>
    </TR>
   
    <TD   colspan="3" height="58" width="675" style="font-size: 11pt" >
   
     <center><b><font color="#C9C0C5" > نگاهي به تجاوزهاي جنسي و تنوع آن ها در اخبار ما </font></b></center></TD>
    	</font>
    </TR> 
      <TR >
      <td width="52">
  </td>
<td>
   
     <p align="left"><font size="2"> 1/28/2005 4:34:05 AM<br>
        طلعت تقي نيا
         <br></font></p>
  </td>
  

<td>
   
     &nbsp;</td>
  

    </TR>
   
      <TR >
    <TD width="52" height="23" >
     &nbsp;</TD>
       <TD  height="23" width="570" style="font-size: 10pt" >
     <P align=justify dir="rtl" style="line-height: 150%">&nbsp;&nbsp;
       <br>تريبون فمينيستي ايران<br><br>خشونت ، دزدي ، جنايت ، تجاوز ، اعتياد ، فحشا ، فرار از خانه و  ...... يک حادثه نيست يک مسئله اجتماعي است که سلامت عمومي را به خطر مي اندازد .<br>در تمام حوادث خشونت آميز، گاه آشکار و گاه پنهان، مسئله اصلي فقر و ناآگاهي و اعتياد عنوان مي شود، اين نوع حوادث عموما" در مناطق فقير نشين و حاشيه نشين و روستايي کشور رخ مي داد  اما اکنون با توجه به فراگير شدن آن ، علل ديگري را هم مي توان به آن افزود.<br><br><br> بر اساس آمار رسمي سازمان بهزيستي کشور :ميزان اعتياد در کشور 65 درصد ، کودک آزاري و همسر آزاري  40 در صد ، دزدي و طلاق ها 55 درصد ، و ابتلا به ايدز معتادان بيش از 70 درصد است .<br>بر اساس همين آمار 97 درصد معتادان کشور بين  25 تا 40 سال هستند وتاسف بارتر که نيروهاي جوان که مي توانند آينده سازان موثري باشند يک ميليون و 200 هزار نفرشان معتاد هستند.<br><br>سهم پيشگيري در بودجه امسال قابل توجه نيست در حالي که جريان هاي زنجيره اي قاچاق مواد مخدر هرروز ميل جوانان را به مصرف مواد مخدر افزايش مي دهند، اختلاف طبقاتي و بيکاري و فشارهاي رواني  هم ازمهم ترين عوامل محسوب شده است. <br><br>درگفتگو باخبرگزاري فارس مدير کل تربيتي آموزشي سازمان زندان ها گفته است: ارتقاي آگاهي وتحصيل در بين زنداني ها بازگشت مجدد آنان را به سوي جرم 66 در صد کاهش مي دهد . <br>بيشتر افرادي که از زندان ها آزاد مي شوند و دوباره به سراغ جرم مي روند ، افراد بي سواد ويا کم سواد هستند .<br><br>از مجرم هاي باسواد در زندان آماري در دست نيست .مشکل مجرم  پس از آزادي تازه شروع مي شود ،  مشکل قبل از زندان حل که نشده بلکه سابق دار بودن هم به آن اضافه مي شود. معمولا جامعه و افراد به سختي افرادي را که در زندان بودند  مي پذيرند . نهادهاي حمايتيِ فعال در حمايت از زندانيان وجود ندارد،  زمينه  براي مجرم شدن دوباره  مهيا است. معمولا اينگونه افراد فقير و بيکارند . فقر وبيکاري  يکي ازمسائل  مهم است که مدام درحال  باز توليد نا به هنجاري هاي اجتماعي ، آشکار مي شوند .<br><br>ناهنجاري هاي رواني وجنسي به شکل هاي مختلف در طبقات مختلف و در شهرهاي مختلف افزايش يافته و مسائل جنسي در راس تابوهاي مهم قرار دارد زيرا افشاي آن راحت نيست، و عمدا" زنان قربانيان اين ماجرا هستند. اين پنهانکاري و ترس از آبرو، متجاوزين را جري تر کرده و تقريبا به صورت اپيدمي جنسي درنقاط مختلف در آمده است .<br><br>تجاوز خشونت است و خشونت مسئله اجتماعي است ، نگاهي کوتاه داشته باشيم به تجاوزهاي جنسي و تنوع آن ها در مناطق مختلف کشور:<br><br><br>دندان پزشک متجاوز <br> <br> دندان پزشکي دختران و زنان را مورد آزار جنسي قرار مي داد { تهران }<br>اين دندان پزشک در کدام گروه آماري قرار مي گيرد؟ قبلا نيز در شهرک غرب مردي که خود را مامور معرفي مي کرد با همين وسعت به 50 زن ودختر تجاوز کرد ( در تريبون درج شده است) و اکنون با بهت و ناباوري  از تجاوز و عکسبرداري توسط دندانپزشکي باخبر مي شويم (شرق 27 دي ماه)که سال هاست از موقعيت شغلي و تحصيلي خود استفاده کرده، به 50 دختر و زن تجاوز مي کند و با اعتماد نفس کامل به نيروي انتظامي مراجعه و از سرقت اموالش خبر مي دهد!<br><br>پس از  شکايت يکي از قرباني هاي اين پزشک، مامورين اقدام به بازرسي خانه او کرده و  تعدادي فيلم ويد يويي از صحنه هاي آزار و اذيت دختران در خانه و در مطب او که در ولنجک است  کشف مي کنند.<br>او چندين دوربين فيلمبرداري را به طور ماهرانه و مخفي در يونيت و پروژکتور ها در مطب و خانه اش جاسازي کرده و از صحنه تجاوز به دختران فيلم برداري مي کرد سپس با تهديد دختران تجاوز شده به اين که فيلم هاي صحنه را در اختيار خانواده  هايشان قرار خواهد داد  آنها را مورد آزار واذيت قرار مي داد .<br>در حال حاضر اکثر دختران که مورد تجاوز قرار گرفته اند از ترس از شکايت خود منصرف شده اند وتنها 5 نفر شکايت کرده اند .<br>اين پزشک مجرم شناخته شد و80 ماه زندان 192 ضربه شلاق ولغو مجوز تاسيس مطب محکوم شد .<br><br>چه پروسه اي طي مي شود که يک فرد سالها تحصيل مي کند و دانشجو مي شود و پزشک مي شود و در جامعه مقام مطرح خودرا پيدا مي کند  تمام پرنسيب هاي اجتماعي وشغلي خودرا زير پا گذاشته ودر جايگاه مجرم قرار مي گيرد ؟ <br><br><br>بازهم فيلمبرداري از رابطه جنسي !<br><br>پسر جواني به نام خسروپس ازاغفال زنان ودختران وبرقراري ارتباط جنسي از صحنه آزار جنسي فيلم بر داري مي کرد .(شرق 27 دي) کرمان. <br><br>خسرو با ابراز عشق به زنان ودختران و برقرار کردن رابطه تلفني وتقاضاي ازدواج دختران را اغفال و به خانه اش مي کشاند وبه آزار جنسي آنها مي پرداخت .<br>در بازرسي خانه خسرو يک دستگاه دوربين مدار بسته که به صورت کاملا حرفه اي نصب شده بود که از صحنه هاي تجاوز فيلم برداري مي کرد .با تهديد به تکثير و توزيع فيلم ها در شهر دختران فريب خورده را از شکايت منصرف مي کرد .<br>در همين زمان 13 دختر و زن جوان به خاطر تکثير و توزيع فيلم عروسي يا مهماني هاي خصوصي و خانوادگي دست به خود کشي زدند مشخص نيست که اين 13 نفر هم در رابطه با خسرو هستند يا گرفتار سودجوئي و اخاذي کسان ديگري شده اند .<br><br> بارها شاهد  فيلم برداري هاي مخفي از زنان و دختران در استخرها و اتاق هاي پرو..... و وعده هاي ازدواج  بوده ايم. چرا چنين شده است؟ اولين بار ويدئو بود که ممنوع بود و پيدا کردن آن جرم، بعد فيلم ها و شوهاي خارجي ، بعد فيلم هاي عروسي و پارتي و..و حالا تجاوز به زنان و دختران و فيلم برداري از آن ها ، شايد  همين تابو سازي ها از مو و بدن زنان را ما از ماموران آموختيم، تابوهايي که زمينه اخاذي را هم فراهم کردند و اکنون ريز و درشت اخاذ هاي هنرمند! سربرمي آورند. <br>خوشبختانه هرچه بيشتر زنان و دختران ترس از آبرو را کنار مي زنند و متجاوز را شناسائي مي کنند ، در شکستن اين تابوها هم،  نقش خود را مي زنند.<br><br><br>اکشن تجاوز در روستا! <br><br>دو مهاجم با نقاب به خانه زن جواني وارد مي شوند و او را درمقابل دختر خرد سالش مورد تجاوز قرار مي دهند.{ روستا }<br><br>در روستاي دوست آباد مشهد زن جواني به همراه دختر 7 ساله اش در خانه مورد تجاوز قرار گرفت .<br>دختر کوچک که شاهد اين حادثه بود شروع به جيغ کشيدن کرد ولي آن ديگري جلوي دهانش را گرفت و مرد ديگر با چاقو به زن تجاوز کرد . اوج خشونت انساني حمايت و همکاري  براي تجاوزبه عنف  !( 30 آذر ماه ايران )<br> در روز 7 ديماه اين مرد در سه راه فردوسي مشهد در ملا عام با حضور انبوه مردم به دار آويخته شد !<br><br><br><br>تجاوز به دختر 18 ساله اي درجنگل لويزان ( تهران ) <br><br>اين دختر در شرق تهران وقتي سوار پيکان مسافر کشي شد با تهديد راننده به جنگل هاي لويزان برده شد ومورد تجاوز قرار گرفت . در پي انتشار اخبار تجاوز در لويزان تعداد شاکيان که در جنگل لويزان مورد تجاوز قرار گرفته اند بيشتر مي شود و تاکنون به 8 نفر رسيده است .متجاوز به نام حبيب در يک تعمير گاه ماشين کار مي کند و ماشين هايي را که براي تعمير مي آوردند از تعميرگاه خارج مي کرد و در نقش آژانس و مسافرکش زنان و دختران را سوار و با تهديد ، آنها را به جنگل لويزان برده به آزار جنسي آنها مي پرداخت .<br><br>وي در مرداد ماه زماني که قصد تجاوز به دختري را داشت توسط مامورين گشت دستگير شد. نخستين شکايت از سوي يک دختر دانش آموز مطرح مي شود . اين دختر توانسته بود از دست حبيب فرار کند وچند شماره اول و رنگ خودرو را در اختيار پليس قرار بدهد .<br><br>حبيب به سه ماه حبس و 74 ضربه شلاق محکوم مي شود. حتما اين بار بعد از آزادي با شدت بيشتري دست به آزار  جنسي دختران مي زند. اصلاح کردن افراد در زندان هاي ما، با سيستم هاي تربيتي و روان درماني و... بيگانه است و به همين دليل زندانياني از اين دست اگر ، بي هيچ تغييري ، دوباره آزاد شوند تنها وجود ناامني عمومي را افزايش مي دهند ، لابد بد هم نيست چراکه اين واهمه، مي تواند مانع از بيرون آمدن زنان و دختران از خانه شود!  <br><br><br>تجاوز به پسر 18 ساله ، ( 30آذر  ايران ) ،(تهران)<br><br>دوپسر 18 ساله با تهديد چاقو مورد تجاوز قرار گرفتند .دوپسر هنوز هم در باره آنچه که بر سرشان آمده است  با ترس وشرم حرف مي زنند . درمنطقه فلاح پسري که به عنوان شرور معروف است دو پسر را در زمان هاي مختلف به بهانه اي به پشت خط راه آهن برده و بعد ضرب وشتم با لگد مجروع کرده و با يکي از کساني که همراهش بود به او تجاوز کردند. يکي از اين پسرها با درد بسيار به خانه بر مي گردد وبه خاطرآبرو هيچ حرفي به خانواده نمي زند .<br> شب هنگام از شدت درد ضرباتي که به شکم وي خورده بود راهي بيمارستان مي شود ودر آنجا به ناچار حقايق را مي گويد .<br><br><br>حبس عروس 17 ساله اي در خانه ويلايي به مدت 75 روز ( ايران 25 دي) تهران<br><br>اين زن جوان  مي گويد :6 روز بعد از ازدواجم با شوهرم اختلاف اندکي داشتم با دوستم قرار گذاشتم  که بيرون بروم. در حال قدم زدن پژويي کنارمان توقف کرد و متوجه شدم دوستم با راننده پژو آشناست،  پس از سوار شدن دوستم به زور طلا هايم را از دستم در آورد و به راننده داد. بعد  آنها مرا از تهران خارج کرده و به ويلايي در چالوس بردند. دختر و پسرهاي زيادي به آن خانه رفت و آمد مي کردند و اتاق ها را به مسافران جوان اجاره مي دادند.  غير از من چند دختر جوان ديگر هم بودند .<br> آنها از همه فيلم و عکس تهيه مي کردند.<br><br><br>فروش داروهاي جنسي <br><br>ايسنا : چند شرکت در تهران دوشرکت در کردستان و تعدادي در شهرهاي ديگر طي 4 ماه در پي تبليغات واستخدام ، اقدام به اغفال دختران کرده اند. <br>اغلب سو ء استفاده ها واغفال دختران از سوي شرکت هاي کار يابي تحت عنوان ( منشي) صورت گرفته است .  مدير کل مبازره با مفاسد اجتماعي با اشاره به درج آگهي تحت عنوان ( فروش داروها ي جنسي ) <br>اعلام کرد : با تبليغ کنندگان اين آگهي ها به شدت برخورد مي شود ! و ازطرفي عضو کميته اخلاق پزشکي پژوهشکده ابن سينا  با استناد به آمارهاي اعلام شده گفت :<br> سال گذشته در حدود ( 80هزار سقط جنين غير قانوني در کشور انجام گرفته با توجه به جرم بودن اين مسئله دستيابي به آمار دقيق بعيد به نظر مي رسد .<br><br> دکتر ميلاني فر در زمينه علل سقط جنين غير قانوني به روابط جنسي خارج از چهارچوب خانواده اشاره وگفت : اين نوع روابط جنسي اغلب به دليل نبود آگاهي و در افراد کم سن سال رخ مي دهد .<br><br><br>فقر و فحشا دو روي يک سکه<br> <br>فحشا ناشي از فقر به شکل گسترده در بم جريان دارد. زنان تنها مانده و زنان سرپرست خانوار براي گذران زندگي تن به ازدواج هاي موقت مي دهند .<br>سميه يکي از زناني است که براي گذران زندگي در يک سال گذشته به عقد دو مرد در آمده است . <br>او در گفتگو با شرق از زناني خبر داد که به طور معمول ماه هاي خود رابا چندين مرد سپري ميکنند اگر چه اين موضوع نيمه آشکار در بم جريان دارد .<br>گسترش فعاليت هاي خود فروشانه، اعتياد و سرقت رشد فزاينده اي داشته است. قيمت ارزان ترياک در بم و هم چنين دردهاي رواني روحي از مهم ترين عوامل گسترش است و تاکنون راهکاري مشخص براي آن ارائه نشده است. <br>سيدهادي مرجايي به سايت خبري سينا گفت : اعتياد و ايدز در ميان زنان و مردان بم درحال شيوع است.<br>شيوع فساد اجتماعي و فحشا در آستانه رسيدن به مرحله هشدار است .<br>  </font> </P></TD>
    <TD width="49" height="23" >
     </TD>
          
    </TR>
    
 
    	
  <tr>
     <TD  dir="rtl" colspan="3" width="675" height="58" >
     <p align="center">
		    		<a target="_blank" style="text-decoration: none" href="comments-188.html">پیشنهاد</a><font size="2">&nbsp;&nbsp;
		تعداد پيشنهادات= 361</font>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
					<a href="archive-3.html">
					<span style="text-decoration: none"><font color="#9999FF">آرشيو</font></span></a></p></TD>      
    	</tr>
    	
    	 <tr>
     <TD  dir="rtl" colspan="3" width="675" >
     
		
      
       
      </TD>      
    	</tr>
    	
    	
    	<tr><td colspan="3" align="center" height="36"><a href="news-188.html#up"><img src= "images/arrow.gif"></a></td></tr>
        </TABLE>
        </div>
        <br>
  
	<p>&nbsp;</p>
	<p>&nbsp;</p>
</body>


<!-- Mirrored from iftribune/news.asp@id=12&pass=56 by HTTrack Website Copier/3.x [XR&CO'2014], Sun, 25 May 2025 03:03:11 GMT -->
</html>