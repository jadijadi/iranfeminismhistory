
<html>

<!-- Mirrored from iftribune/news.asp@id=9&pass=1 by HTTrack Website Copier/3.x [XR&CO'2014], Sun, 25 May 2025 03:02:07 GMT -->
<head>
<meta name="GENERATOR" content="Microsoft FrontPage 6.0">
<meta name="ProgId" content="FrontPage.Editor.Document">
<meta http-equiv="Content-Type" content="text/html; charset=utf-8">
<title>مبارزات زنان در روز 8 مارس 1357 به روايت كتاب سناتور</title>
<style fprolloverstyle>A:hover {color: #FFFFCC; text-decoration: none; font-weight: bold}
</style>
</head>

<body bgcolor="#2C3C4C" dir=rtl style="font-size: 10pt; font-family: Tahoma; color: #FFFFFF" link="#C0C0C0" vlink="#FFCCFF" alink="#FFFFFF" topmargin="3" rightmargin="0" background="images/mainbg1.gif">
 
 
 
 <div align="center">
	<table border="0" width="90%" cellspacing="1" id="table1">
		<tr>
			<td width="190">
			<a href="index-2.html">
			<img border="0" src="images/logo.gif" width="207" height="202"></a></td>
			<td><a name="up"></a></td>
		</tr>
	</table>
	</div>
	<div align="center">
<TABLE cellPadding=0 border=0 style=" border-collapse:collapse" bordercolor="#000000" width="85%">
 
 <tr>
    <td height="82" width="52">
    
  
    </td>
    <td width="570">
   
   <img src="images%255Cjahan%255C20031203141635senator203.jpg" width="70" align="left"> </img>&nbsp;&nbsp;&nbsp;&nbsp;&nbsp;&nbsp;
</td>
    <td>
   
   &nbsp;</td>
    </tr> 
    
  <TR >
    <td width="52">
  </td>

  <td width="570">
   
      <p align="left"><font size="2">کدمطلب:<b>1</b></font></p>
  </td>

  <td>
   
      &nbsp;</td>
    </TR>
   
    <TD   colspan="3" height="58" width="675" style="font-size: 11pt" >
   
     <center><b><font color="#C9C0C5" >مبارزات زنان در روز 8 مارس 1357 به روايت كتاب سناتور</font></b></center></TD>
    	</font>
    </TR> 
      <TR >
      <td width="52">
  </td>
<td>
   
     <p align="left"><font size="2"> 3/8/2004 12:03:50 AM<br>
        نوشين احمدي خراساني  و  پروين اردلان
         <br></font></p>
  </td>
  

<td>
   
     &nbsp;</td>
  

    </TR>
   
  <TR >
   <TD  height="217" width="675" align="center" colspan="3" >
      <p align="center"> <font size="2">
      <img src="images%255Cjahan%255C8marchiran.jpg" width="300" ></font></TD></p>
    </TR>
  
      <TR >
    <TD width="52" height="23" >
     &nbsp;</TD>
       <TD  height="23" width="570" style="font-size: 10pt" >
     <P align=justify dir="rtl" style="line-height: 150%">&nbsp;&nbsp;
        (سناتور، نوشته نوشين احمدي خراساني و پروين اردلان، نشر توسعه،1382، ص.، 354-345)<br><br> .... طي‌ يك‌ هفته‌ پيش‌ از 16 اسفند كه‌ زنان‌ پس‌ از گذشت‌ 50 سال‌ اختناق‌، خود را براي‌ برگزاري‌ گرامي‌داشت‌ اولين‌ مراسم‌ روز جهاني‌ زن‌ آماده‌ مي‌كردند نگراني‌ از شايعات‌ مربوط‌ به‌ لغو قانون‌ حمايت‌ خانواده‌ وجود داشت‌. 7 اسفند 1357  كيهان‌  با انتشار نامه‌اي‌ از سوي‌ "دفتر امام‌ خميني‌" خبر لغو قانون‌ حمايت‌ خانواده‌ را اعلام‌ كرد: «از اين‌ پس‌ روي‌ اين‌ قانون‌ اقدامي‌ نشود تا لغو آن‌ از طريق‌ وزارت‌ نيز اعلام‌ شود.» <br> اما در اين‌ ميان‌ فقط‌ مسئلة‌ قانون‌ حمايت‌ خانواده‌ نبود كه‌ مسئلة‌ زنان‌ را در جامعة‌ انقلابي‌ آن‌ زمان‌ مطرح‌ ساخت‌ بلكه‌ مسئلة‌ حجاب‌ تنش‌هاي‌ پديد آمده‌ در جامعه‌ را شدت‌ بخشيد. چهارشنبه‌ 16 اسفند 1357 روزنامة‌ كيهان‌ در تيتر كوچكي‌، به‌ نقل‌ از آيت‌الله‌ خميني‌ نوشت‌: «زن‌ها بايد با حجاب‌ به‌ وزارتخانه‌ بروند.» اين‌ جمله‌ بخشي‌ از سخنان‌ ايشان‌ خطاب‌ به‌ دولت‌ موقت‌ مهندس‌ مهدي‌ بازرگان‌ بود: «آن‌طوري‌ كه‌ براي‌ من‌ نقل‌ مي‌كنند باز همان‌ صورت‌ زمان‌ طاغوت‌ را دارد. در وزارتخانة‌ اسلامي‌ نبايد معصيت‌ بشود. در وزارتخانه‌هاي‌ اسلامي‌ نبايد زن‌هاي‌ لخت‌ بيايند. زن‌ها بروند اما با حجاب‌ باشند. مانعي‌ ندارد بروند كار بكنند ليكن‌ با حجاب‌ شرعي‌ باشند. در حفظ‌ جهات‌ شرعي‌ باشند»  ( كيهان‌ ، 16 اسفند 1357، ص‌ .  2) .<br> تقارن‌ سخنان‌ رهبر انقلاب‌ با 8 مارس‌، روز جهاني‌ زن‌، مراسم‌ اين‌ روز را به‌ حركت‌هاي‌ اعتراض‌آميز زنان‌ بدل‌ كرد.<br> كمي‌ پيش‌ از انقلاب‌ 22 بهمن‌ 1357، گروه‌هاي‌ مختلفي‌ از زنان‌ گرد هم‌ آمده‌ بودند و گروه‌هاي‌ ديگري‌ نيز به‌ويژه‌ به‌ دليل‌ نزديك‌ بودن‌ روز جهاني‌ زن‌ اعلام‌ موجوديت‌ كردند كه‌ از جملة‌ آن‌ها مي‌توان‌ به‌ اين‌ انجمن‌ها اشاره‌ كرد:  جمعيت‌ بيداري‌ زن‌  و  جمعيت‌ زنان‌ مبارز  وابسته‌ به‌ يكي‌ از بخش‌هاي‌  اتحادية‌ كمونيست‌هاي‌ ايران‌، اتحادية‌ انقلابي‌ زنان‌ مبارز  از هواداران‌  سازمان‌ طوفان‌  (متين‌، 1378)  جمعيت‌ زنان‌ دموكرات‌  وابسته‌ به‌ حزب‌ توده‌، انجمن‌ رهايي‌ زنان‌  وابسته‌ به‌  سازمان‌ اتحاد كمونيستي‌، كميسيون‌ زنان‌ جبهه‌ دموكراتيك‌  وابسته‌ به‌  جبهة‌ دموكراتيك‌ ملي‌  ( فرهنگ‌ توسعه‌ ، شهشهاني‌، 1376)  و هم‌چنين‌  كميته‌ براي‌ ايجاد سازمان‌ مستقل‌ دموكراتيك‌ و سراسري‌ زنان‌ ايران‌  كه‌ در فروردين‌ 1358 با عنوان‌  اتحاد ملي‌ زنان‌  اعلام‌ موجوديت‌ كرد  (متين‌، 1378) . تعدادي‌ از اين‌ سازمان‌هاي‌ تازه‌ تأسيس‌ با توجه‌ به‌ فضاي‌ باز ايجاد شده‌ در سال‌ 57 خود را براي‌ برگزاري‌ مراسم‌ 8 مارس‌ آماده‌ مي‌كردند. اما 16 اسفند پس‌ از سخنان‌ آيت‌الله‌ خميني‌ بزرگداشت‌ روز جهاني‌ زن‌ به‌ مخالفت‌ با حجاب‌ اجباري‌ بدل‌ شد  ( كيهان‌ ، 17 اسفند 1357) .   صبح‌ روز 17 اسفند راديو ايران‌ گفت‌وگويي‌ با حجت‌الاسلام‌ اشراقي‌ داماد آيت‌الله‌ خميني‌ انجام‌ داد، او درباره‌ نظر آيت‌الله‌ خميني‌ دربارة‌ حجاب‌ گفت‌: «بايد حجاب‌ رعايت‌ شود و قوانين‌ اسلامي‌ مو به‌ مو اجرا گردد و در همة‌ مؤسسات‌ و ادارات‌ و مدارس‌ و دانشگاه‌ها به‌ اين‌ موضوع‌ توجه‌ شود. اما بايد در نظر داشت‌ كه‌ حجاب‌ به‌ معناي‌ چادر نيست‌، همين‌قدر كه‌ موها و اندام‌ خانم‌ها پوشانده‌ شود و لباس‌ آبرومند باشد حالا به‌ هر شكلي‌ كه‌ باشد مهم‌ نيست‌. چادر چيز متعارفي‌ است‌ و بسيار خوب‌ است‌ اما به‌ خاطر طرز كار و نوع‌ كار خانم‌ها شايد گاهي‌ پوشاندن‌ بدن‌ و مو به‌ طريق‌ ديگر هم‌ حجاب‌ باشد، حرفي‌ نيست‌. بايد طبق‌ نظر مبارك‌ امام‌، حجاب‌ اسلامي‌ در سطح‌ كشور توسط‌ خانم‌ها با اشتياق‌ اجرا شود. ولي‌ مردم‌ هم‌ نبايد منكر را با منكر ديگري‌ دفع‌ كنند.» او دربارة‌ اقليت‌هاي‌ مذهبي‌ نيز با اشاره‌ به‌ اين‌كه‌ مورد احترام‌ هستند، گفت‌: «اما اگر خانم‌هاي‌ اقليت‌هاي‌ مذهبي‌ هم‌ رعايت‌ حجاب‌ اسلامي‌ را بكنند چه‌ بهتر»  (همان‌) .<br> سخنان‌ اشراقي‌ نه‌ تنها زنان‌ معترض‌ را آرام‌ نكرد بلكه‌ به‌ اوج‌گيري‌ اعتراضات‌ عليه‌ حجاب‌ اجباري‌ دامن‌ زد. راهپيمايي‌ اعتراض‌ به‌ حجاب‌ اجباري‌ با حمله‌ به‌ زنان‌ بي‌حجاب‌ همراه‌ شد و در برخي‌ از ديگر نقاط‌ تهران‌ نيز زنان‌ بي‌حجاب‌ مورد حمله‌ قرار گرفتند. از همان‌ زمان‌ بود كه‌ شعار «يا روسري‌ يا توسري‌» باب‌ شد  (همان‌) .   با اوج‌گيري‌ اعتراضات‌ زنان‌، آيت‌الله‌ طالقاني‌ براي‌ حل‌ مسئله‌ به‌ ميدان‌ آمد و اعلام‌ كرد كه‌ به‌ زودي‌ يك‌ سخنراني‌ راديو تلويزيوني‌ ايراد مي‌كند  (همان‌) .   با وجود اين‌، زنان‌ به‌ اعتراضات‌ خود ادامه‌ دادند. جمعي‌ از زنان‌ پس‌ از تجمع‌ در دانشگاه‌ تهران‌ و اعلام‌ نظرشان‌ دربارة‌ حجاب‌ اجباري‌ به‌سوي‌ دادگستري‌ حركت‌ كردند. حدود 15 هزار نفر نيز در بيرون‌ دفتر مهدي‌ بازرگان‌، نخست‌وزير وقت‌، دست‌ به‌ اعتراض‌ زدند. مهرانگيز منوچهريان‌، رييس‌  اتحاديه‌ زنان‌ حقوقدان‌ ايران‌  نيز «هيئت‌ نمايندگي‌ زنان‌ را به‌ دفتر نخست‌وزيري‌ هدايت‌ كرد و از دولت‌ ايران‌ تقاضا نمود كه‌ اجازه‌ ندهند زنان‌ ايران‌ به‌ قرون‌ وسطي‌ برگردند»  ( اسناد لانة‌ جاسوسي‌ ، ج‌ 28، بي‌تاريخ‌، ص‌ .  22) . تظاهرات‌ و گردهمايي‌هاي‌ زنان‌ علاوه‌ بر تهران‌ در سنندج‌، اصفهان‌، تبريز، شيراز و... ابعادي‌ گسترده‌ يافت‌. به‌حدي‌ كه‌ «برخي‌ آن‌را با جنبش‌ كرونشتات‌ در روسيه‌، پس‌ از انقلاب‌ اكتبر مقايسه‌ مي‌كردند. كيت‌ ميلت‌  (Kate Millett)  مبارز و نظريه‌پرداز فمينيست‌ آمريكايي‌ كه‌ براي‌ حمايت‌ از مبارزات‌ زنان‌ به‌ ايران‌ سفر كرده‌ بود، از اين‌ جنبش‌ به‌عنوان‌ شورانگيزترين‌ تجربة‌ مبارزات‌ فمينيستي‌ خود ياد كرد»  ( نقطه‌ ، 1376، ص‌ .  22) .<br> در پي‌ حمله‌ به‌ زنان‌ راهپيمايي‌كننده‌ و زنان‌ بي‌حجاب‌، كميتة‌ مركزي‌ امام‌ با صدور اعلاميه‌اي‌ در 17 اسفندماه‌ 1357 اعلام‌ كرد: «بر اساس‌ خبرهاي‌ رسيده‌ گروهي‌ خيانتكار و خيانت‌پيشه‌ تحت‌ عنوان‌ كميته‌، مزاحم‌ بانوان‌ محترم‌ شده‌، به‌ ايشان‌ توهين‌ مي‌كنند. مأمورين‌ كميته‌هاي‌ انقلاب‌ موظفند با كمال‌ دقت‌ مراقب‌ باشند و چنين‌ اعمالي‌ را با نهايت‌ شدت‌ جلوگيري‌ كنند. عاملين‌ چنين‌ اعمالي‌ سريعاً و به‌شدت‌ مجازات‌ خواهند شد»  ( كيهان‌ ، 19 اسفند 1357) .<br> زنان‌ با اين‌ كه‌ مورد ضرب‌ و شتم‌ قرار گرفتند اما باز هم‌ كوتاه‌ نيامدند. در 19 اسفندماه‌ تعداد نسبتاً زيادي‌ از گروه‌هاي‌ زنان‌ مانند  اتحادية‌ زنان‌ حقوقدان‌ ايران‌  در كاخ‌ دادگستري‌ اجتماع‌ كردند و با صدور قطعنامه‌اي‌، خواسته‌هاي‌ خود را اعلام‌ كردند: «1. پوشش‌ متعارف‌ زنان‌ بايد با توجه‌ به‌ عرف‌ و عادت‌ و اقتضاي‌ محيط‌ به‌ تشخيص‌ خود آن‌ها واگذار شود. 2. حق‌ برخورداري‌ مساوي‌ با مردان‌ از حقوق‌ مدني‌ 3. حقوق‌ سياسي‌ و اجتماعي‌ و اقتصادي‌ زنان‌ بدون‌ هيچ‌ تبعيض‌ حفظ‌ و تأمين‌ شود. 4. امنيت‌ كامل‌ زنان‌ در استفاده‌ از حقوق‌ و آزادي‌هاي‌ قانوني‌ تضمين‌ شود. 5. برخورداري‌ واقعي‌ از آزادي‌هاي‌ اساسي‌ براي‌ زنان‌ و مردان‌ كشور تضمين‌ شود. 6. هر نوع‌ نابرابري‌ بين‌ زن‌ و مرد مرتفع‌ شود. 7. مواضع‌ شغلي‌ فعلي‌ زنان‌ حفظ‌ شود. 8. تناقض‌ قانون‌ حمايت‌ خانواده‌ در جهت‌ تأمين‌ هرچه‌ بيشتر حقوق‌ ازدست‌ رفته‌ زنان‌ مرتفع‌ گردد». حاضران‌ در پايان‌ اين‌ قطعنامه‌ از مهندس‌ بازرگان‌ خواستند نظر خود را در اين‌باره‌ اعلام‌ كند  (همان‌، ص‌ .  2) .<br> بدين‌ ترتيب‌ دولت‌ موقت‌ هم‌ وارد ماجرا شد. عباس‌ اميرانتظام‌، معاون‌ نخست‌وزير و سخنگوي‌ دولت‌ وقت‌، روز 20 اسفند 1357 در مصاحبه‌اي‌ مطبوعاتي‌ نظر دولت‌ و نخست‌وزير را «در مورد حجاب‌ خانم‌هاي‌ كارمند و مراجعان‌ به‌ ادارات‌» اعلام‌ كرد: «بديهي‌ است‌ كه‌ نخست‌وزير و خانوادة‌ ايشان‌ از قديم‌ طرفدار و مشوق‌ و مقيد به‌ حجاب‌ در حد معقول‌ و عملي‌ و صحيح‌ اسلامي‌ آن‌ بوده‌اند. ولي‌ ايشان‌ و همة‌ آقايان‌ وزرا معتقد و عامل‌ به‌ آية‌ كريمة‌ "لااكراه‌ في‌الدين‌" مي‌باشند و دستور اجبار براي‌ خانم‌ها صادر نمي‌نمايند. اعلام‌ صريح‌ دو روز قبل‌ آيت‌الله‌العظمي‌ خميني‌ كه‌ احدي‌ حق‌ تعرض‌ و مزاحمت‌ به‌ خانم‌ها را ندارد مؤيد عمل‌ دولت‌ بر عدم‌ الزام‌ خانم‌هاي‌ كارمند و مراجعين‌ به‌ ادارات‌ مي‌باشد. البته‌ نمايشگري‌ و عرياني‌ و جلفي‌ مسئلة‌ ديگري‌ است‌ كه‌ مسلماً در ايرانِ بعد از انقلاب‌ اسلامي‌ و در دولت‌هاي‌ اسلامي‌ نمي‌تواند جواز و پذيرش‌ داشته‌ باشد»  ( كيهان‌ ، 20 اسفند 1357) .<br> در ادامه‌ پاسخگويي‌ها بالاخره‌ آيت‌الله‌ طالقاني‌ هم‌ در يك‌ مصاحبه‌ راديو ـ تلويزيوني‌ شركت‌ كرد و دربارة‌ حجاب‌ سخن‌ گفت‌. آيت‌الله‌ طالقاني‌ با استناد به‌ آيات‌ قرآن‌ به‌عنوان‌ نص‌ صريح‌ قرآن‌ گفت‌: «حجاب‌ اسلامي‌ چه‌ معني‌ دارد؟ حجاب‌ اسلامي‌ يعني‌ حجاب‌ وقار، حجاب‌ شخصيت‌، ساختة‌ من‌ و فقيه‌ و ديگران‌ نيست‌. اين‌ نص‌ صريح‌ قرآن‌ است‌. آن‌قدري‌ كه‌ قرآن‌ مجيد بيان‌ كرده‌، نه‌ ما مي‌توانيم‌ از آن‌ حدود خارج‌ شويم‌ و نه‌ زناني‌ كه‌ معتقد به‌ اين‌ كتاب‌ بزرگ‌ آسماني‌ هستند». سپس‌ دربارة‌ حجاب‌ زنان‌ در ادارات‌ گفت‌: «اسلام‌، قرآن‌ و دين‌ مي‌خواهند شخصيت‌ زن‌ حفظ‌ شود، مسئله‌ اين‌ است‌ كه‌ هيچ‌ اجباري‌ در كار نيست‌. مسئله‌ چادر هم‌ مطرح‌ نيست‌. مسئلة‌ حجاب‌ يكي‌ از مظاهر اين‌ حركت‌ انقلابي‌ است‌. كي‌ در اين‌ راهپيمايي‌ها، خانم‌ها، خواهران‌ و دختران‌ ما را مجبور كرد كه‌ باحجاب‌ يا بي‌حجاب‌ بيايند. خودشان‌ با احساس‌ مسئوليت‌ اسلامي‌ كه‌ اين‌ لباس‌ يكي‌ از شعارهاي‌ اسلامي‌ و ايراني‌ است‌، اصالت‌ خودشان‌ را نشان‌ دادند... اما حالا اين‌كه‌ روسري‌ سر كنند يا نكنند باز هم‌ هيچ‌كس‌ اجباري‌ در اين‌ كار نكرده‌ است‌ و ما درخواست‌ مي‌كنيم‌. حضرت‌ آيت‌الله‌ خميني‌ نيز اجبار و اكراهي‌ به‌ شكل‌ اكراه‌ بيان‌ نكرده‌اند ولي‌ ما قصد نمايش‌ دادن‌ نداريم‌،... هو وجنجال‌ راه‌ نياندازند و همان‌طور كه‌ بارها گفتيم‌ همة‌ حقوق‌ حقه‌ زنان‌ در اسلام‌ و در محيط‌ جمهوري‌ اسلامي‌ محفوظ‌ خواهد ماند و از آن‌ها خواهش‌ مي‌كنيم‌ كه‌ با لباس‌ ساده‌، با وقار، روسري‌ هم‌ روي‌ سرشان‌ بيندازند، به‌جايي‌ برنمي‌خورد...» در عين‌ حال‌ تأكيد كرد كه‌: «اجباري‌ حتا براي‌ زن‌هاي‌ مسلمان‌ هم‌ نيست‌. چه‌ اجباري‌؟ حضرت‌ آيت‌الله‌ خميني‌ نصيحتي‌ كردند مانند پدري‌ كه‌ به‌ فرزندش‌ نصيحت‌ مي‌كند، راهنمايي‌اش‌ مي‌كند كه‌ شما اين‌جور باشيد... وقتي‌ نسبت‌ به‌ آن‌ها اين‌طور نيست‌ چطور ما مي‌توانيم‌ بگوييم‌ كه‌ اقليت‌هاي‌ مذهبي‌، مسيحي‌، زرتشتي‌، يهودي‌ كه‌ با اكثر اين‌ها خصوصاً يهودي‌ها و زرتشتي‌ها برخوردم‌ مي‌بينم‌ مقيد به‌ حجاب‌ روي‌ همان‌ سنن‌ ايراني‌ كه‌ از قبل‌ بوده‌، براي‌ آن‌ها هم‌ اجباري‌ نيست‌ و در اسلام‌ هم‌ هميشه‌ بارها گفتيم‌ و گفتيم‌ و عملاً هم‌ نشان‌ داديم‌...»  (همان‌، ص‌ .  3) .<br> در پي‌ سخنان‌ آيت‌الله‌ طالقاني‌، دادستان‌ وقت‌ تهران‌ نيز با صدور اعلاميه‌اي‌ اعلام‌ كرد كه‌ با هرگونه‌ مزاحمتي‌ براي‌ زنان‌ با شدت‌ مقابله‌ مي‌كند    ( كيهان‌ ، 21 اسفند 1357، ص‌ .  7) .<br> پس‌ از صدور اطلاعية‌ كميتة‌ مركزي‌ امام‌، سخنان‌ آيت‌الله‌ طالقاني‌ و اعلام‌ نظر دولت‌ موقت‌، سرانجام‌  اتحادية‌ زنان‌ حقوقدان‌ ايران‌   كه‌ پس‌ از اعلام‌ «حجاب‌ اجباري‌» براي‌ زنان‌، در برابر اين‌ سياست‌ موضع‌ گرفته‌ بود و زنان‌ را تشويق‌ به‌ اعتراض‌ كرده‌ بود، با صدور اطلاعيه‌اي‌ در 20 اسفند ماه‌ 1357 با «تشكر از آيات‌ عظام‌، دولت‌ و خواهران‌ مبارز، مسئلة‌ تحميل‌ حجاب‌ را پايان‌ يافته‌ تلقي‌» كرد. در اطلاعيه‌ اتحاديه‌ آمده‌ بود: «زنان‌ حقوقدان‌ (اعم‌ از قاضي‌ و وكيل‌) در كنار كلية‌ خواهران‌ هموطن‌ كه‌ در گردهمايي‌ مورخ‌ 19/12/1357 در وزارت‌ دادگستري‌ صداي‌ حق‌طلبانة‌ خود را بلند كرده‌ و طي‌ قطعنامة‌ صادره‌ خواسته‌هاي‌ خود را اعلام‌ داشته‌اند، از حضرات‌ آيات‌ عظام‌ و دولت‌ موقت‌ جناب‌ آقاي‌ مهندس‌ بازرگان‌ كه‌ با درايت‌ سياسي‌ و انقلابي‌ خود عدم‌ اجباري‌ بودن‌ حجاب‌ را اعلام‌ نمودند، سپاسگزاري‌ مي‌نمايد. همگان‌ اميدواريم‌ كه‌ در ساية‌ انقلاب‌ شكوهمند ملت‌ ما، برابرطلبي‌هاي‌ سياسي‌، مدني‌، اجتماعي‌ و اقتصادي‌ زنان‌ ايران‌ به‌ بهترين‌ نحو تعيين‌ و ايران‌ فردا به‌ دست‌ زنان‌ و مردان‌ مبارز آن‌ نوسازي‌ شود»  (همان‌) .<br> با وجود اين‌ نمايندة‌  كميتة‌ دفاع‌ از حقوق‌ زن‌  طي‌ يك‌ مصاحبة‌ مطبوعاتي‌ در تهران‌ از زنان‌ ايران‌ دعوت‌ كرد كه‌ براي‌ تأكيد بر خواسته‌هاي‌ زنان‌ و هم‌چنين‌ ارزيابي‌ مقامات‌ دولتي‌ در عمل‌ به‌ وعده‌هاي‌شان‌: «در تظاهرات‌ جديدي‌ روز دوشنبه‌ (21 اسفند) در خيابان‌هاي‌ تهران‌ شركت‌ نمايند.» دوشنبه‌ 21 اسفند گروهي‌ از زنان‌ در خيابان‌هاي‌ تهران‌ راهپيمايي‌ كردند. هم‌زمان‌ با تهران‌، در بسياري‌ از شهرستان‌ها نيز تظاهراتي‌ برپا شد. تظاهرات‌ آن‌ روز نيز مانند گذشته‌ به‌ خشونت‌ كشيده‌ شد  (همان‌) .<br> پس‌ از تظاهرات‌ 21 اسفند، شكاف‌ و چند دستگي‌ در ميان‌ زنان‌ و گروه‌هاي‌ سياسي‌ به‌ وجود آمد و بسياري‌ از گروه‌ها و حتا برخي‌ از گروه‌هاي‌ چپ‌ به‌ تظاهرات‌ زنان‌ انتقاد كردند و جنجال‌ براي‌ مسئله‌اي‌ را كه‌ «كاملاً حل‌ شده‌ بود» بي‌مورد دانستند. عده‌اي‌ نيز حداقل‌ اگر مخالفتي‌ نشان‌ ندادند، حمايتي‌ هم‌ نكردند. مهناز متين‌ در مقاله‌اي‌ با عنوان‌ «نيروهاي‌ چپ‌ و مبارزات‌ زنان‌» در اين‌باره‌ نوشته‌ است‌: «ضديت‌ رژيم‌ با تظاهرات‌ حيرت‌انگيز نبود، حيرت‌انگيز اما، برخورد اكثريت‌ سازمان‌هاي‌ چپ‌ و انقلابي‌ و عدم‌ حمايت‌شان‌ از اين‌ تظاهرت‌ بود. دليل‌ عدم‌ حمايت‌، چنين‌ عنوان‌ شد كه‌ تظاهرات‌ از سوي‌ زنان‌ مرفه‌ است‌ و عليه‌ حجاب‌، حجاب‌ نيز مسئلة‌ زنان‌ كارگر و زحمتكش‌ نيست‌»  ( نقطه‌ ، 1376، ص‌ .  22) . شهين‌ نوايي‌ نيز در اين‌باره‌ مي‌گويد: «آن‌ها مي‌گفتند كه‌ اين‌ها همانند زنان‌ بورژواي‌ شيلي‌ هستند. آن‌ها را تحقير مي‌كردند. خيلي‌ از بچه‌هاي‌ فعال‌ در آن‌ دوران‌ كار زنان‌ را تحقير مي‌كردند.... مي‌گفتند حالا يك‌ چادر هم‌ به‌ سر كنيم‌ چه‌ اهميتي‌ دارد؟»  (متين‌، 1378، ص‌ .  107) . آنان‌ در اين‌ دوره‌ حل‌ مسائل‌ زنان‌ به‌ويژه‌ حجاب‌ را در گرو حل‌ مسائل‌ جامعه‌ مي‌دانستند و طرح‌ مسايل‌ زنان‌ را لطمه‌ به‌ وحدتِ جامعة‌ انقلابي‌ در برابر امپرياليسم‌ آمريكا قلمداد مي‌كردند و البته‌ بر اين‌ باوربودند كه‌ زنان‌ به‌ خواسته‌هاي‌ خود دست‌ يافته‌اند. «در تفكر حاكم‌ بر چپ‌ در آن‌ دوران‌، مسائل‌ تنها از زاوية‌ مبارزه‌ سياسي‌ ـ طبقاتي‌ (آن‌ هم‌ با تعريفي‌ خاص‌ از اين‌ مبارزه‌) بررسي‌ و هر مبارزة‌ ديگري‌ انحراف‌ تلقي‌ مي‌شد. به‌ويژه‌ مبارزة‌ زنان‌، كه‌ در باور واپس‌ماندگان‌، موجوداتي‌ هستند مستعد انحراف‌»  ( نقطه‌ ، 1376، ص‌ .  23) .<br> 20 روز پس‌ از پايان‌ اعتراضات‌ زنان‌ به‌ حجاب‌ اجباري‌، روز 12 فروردين‌ 1358، 98 درصد مردم‌ با حضور در رفراندوم‌ به‌ جمهوري‌ اسلامي‌ رأي‌ دادند و زنان‌ بي‌حجاب‌ نيز به‌ پاي‌ صندوق‌هاي‌ رأي‌ رفتند. گروه‌هايي‌ از زنان‌ مانند  سازمان‌ زنان‌ دموكراتيك‌ ، از رفراندوم‌ حمايت‌ كردند و گروه‌هايي‌ مانند  اتحاد ملي‌ زنان‌، اتحادية‌ انقلابي‌ زنان‌ مبارز  و  جمعيت‌ بيداري‌ زن‌  به‌ دليل‌ غيردموكراتيك‌ دانستن‌ نحوة‌ برگزاري‌ رفراندم‌ عدم‌ شركت‌ خود را در رفراندوم‌ اعلام‌ كردند  ( كيهان‌ ، 9 يا 11 فروردين‌ 1358) .<br> از نيمة‌ دوم‌ فروردين‌ 1358 طرح‌هايي‌ چون‌ ممنوعيت‌ قضاوت‌ براي‌ زنان‌   پاكسازي‌ در مطبوعات‌، طرح‌ جديد گزينش‌ دانشجو، زنانه‌ مردانه‌ كردن‌ دريا، ممنوعيت‌ برگزاري‌ تظاهرات‌ و اجتماعات‌ دردانشگاه‌ تهران‌ و... مطرح‌ شد. با انقلاب‌ فرهنگي‌، دانشگاه‌ها در پي‌ اطلاعية‌ شوراي‌ انقلاب‌ فرهنگي‌ براي‌ ايجاد «دگرگوني‌ در بنياد نظام‌ آموزشي‌ و دست‌ زدن‌ به‌ يك‌ انقلاب‌ وسيع‌ و عميق‌ كه‌ بر مبناي‌ اصالت‌ها و ارزش‌ها و حقايق‌ انقلاب‌ اسلامي‌ استوار باشد»  ( كيهان‌ ، 31 فروردين‌ 1359)  تعطيل‌ شدند و پاكسازي‌هاي‌ فرهنگي‌ نيز آغاز شد. حق‌ قضاوت‌ از زنان‌ سلب‌ شد، قانون‌ حمايت‌ خانواده‌ ملغي‌ شد، و مراكز رفاه‌ خانواده‌ به‌ حالت‌ تعطيل‌ در آمد.<br> طي‌ يك‌ سال‌ پس‌ از انقلاب‌، گرچه‌ بي‌حجابي‌ زنان‌ تحمل‌ مي‌شد اما بر ترويج‌ حجاب‌ تأكيد مي‌شد  . در روند اجباري‌ كردن‌ حجاب‌، به‌تدريج‌ زنان‌ به‌ حفظ‌ حجاب‌ دعوت‌ شدند و اين‌ دعوت‌ سپس‌ به‌ اجبار بدل‌ شد و شكل‌ قانوني‌ به‌خود گرفت‌. <br> در 8 تير 1359، فرمان‌ «انقلاب‌ اداري‌» از سوي‌ آيت‌الله‌ خميني‌ صادر شد. و در پي‌ آن‌ پاكسازي‌ در سازمان‌هاي‌ دولتي‌ آغاز شد. در اين‌ روند بر نوع‌ پوشش‌ زنان‌ تأكيد شد و به‌تدريج‌ طي‌ صدور بخشنامه‌هايي‌ در اين‌ زمينه‌ از زنان‌ خواسته‌ شد كه‌ طي‌ مهلتي‌ 10 روزه‌ با رعايت‌ ضوابط‌ و شعائر اسلامي‌ بر سر كار خود حاضر شوند  ( كيهان‌ ، 9 تا 16 تير 1359) .<br> در اين‌ ايام‌ زنان‌ شاغل‌ در سازمان‌هاي‌ دولتي‌ نسبت‌ به‌ بخشنامه‌هاي‌ صادر شده‌، دست‌ به‌ اعتراض‌ زدند كه‌ در مقابل‌ تعرضاتي‌ هم‌ به‌ زنان‌ شد و آيت‌الله‌ خميني‌ تعرض‌ به‌ زنان‌ را حرام‌ دانست‌  ( كيهان‌ ، 14 تير 1359) . زنان‌ كوتاه‌ نيامدند و در اجتماعاتي‌ اعتراض‌ خود را بيان‌ كردند، از مهم‌ترين‌ اجتماعات‌ زنان‌ حضور در مقابل‌ ساختمان‌ نخست‌وزيري‌ بود. در اين‌ اجتماع‌ ابوالحسن‌ بني‌صدر رييس‌جمهوري‌ وقت‌ با نمايندگان‌ آن‌ها صحبت‌ كرد. بني‌صدر در اجتماع‌ زنان‌ اعلام‌ كرد: «از نظر ما پوشش‌ اسلامي‌ به‌ معناي‌ احترام‌ به‌ شخصيت‌ زن‌ است‌»  ( كيهان‌ ، 15 تير 1359) . اما اين‌ اعتراضات‌ بي‌نتيجه‌ بود و سرانجام‌ در 16 تيرماه‌ 1359 از سوي‌ شوراي‌ انقلاب‌ اعلام‌ شد كه‌ ورود زنان‌ به‌ ادارات‌ بدون‌ پوشش‌ اسلامي‌ ممنوع‌ است‌.  كيهان‌  در 16 تير 1359 در خبري‌ دربارة‌ شوراي‌ انقلاب‌ نوشت‌: «جلسة‌ ديشب‌ شوراي‌ انقلاب‌ به‌ رياست‌ مهندس‌ بازرگان‌ در ساختمان‌ نخست‌وزيري‌ تشكيل‌ شد. در پايان‌ حجت‌الاسلام‌ هاشمي‌ رفسنجاني‌ دربارة‌ مسائل‌ طرح‌ شده‌ گفت‌: قرار شد شوراي‌ انقلاب‌ رسماً اعلام‌ كند خانم‌ها بدون‌ پوشش‌ اسلامي‌ حق‌ ورود به‌ ادارات‌ را نداشته‌ باشند و ادارات‌ حق‌ دارند جلوي‌شان‌ را بگيرند»  ( كيهان‌ ، 16 تير 1359) .<br> كار به‌ اين‌جا خاتمه‌ نيافت‌، و براي‌ اجباري‌ كردن‌ حجاب‌، بسيج‌ همگاني‌ آغاز شد. دادستان‌ كل‌ انقلاب‌، آيت‌الله‌ علي‌ قدوسي‌، به‌ همه‌ ادارات‌ و مؤسسه‌ها و وزارتخانه‌ها اخطار داد: «چنان‌چه‌ اثري‌ از آن‌چه‌ مورد تأكيد حضرت‌ امام‌ است‌ از ساعت‌ هشت‌ صبح‌ هفدهم‌ تير ماه‌ سال‌ جاري‌ به‌ بعد در ادارات‌ ديده‌ شود، يا بانوي‌ كارمندي‌ بدون‌ پوشش‌ اسلامي‌ در محل‌ كار خود حضور يابد بلادرنگ‌ حقوق‌ و مزاياي‌ او قطع‌ خواهد شد. بديهي‌ است‌ مسئوليت‌ مستقيم‌ نامه‌هاي‌ آلوده‌ به‌ آثار طاغوت‌ متوجه‌ امضاءكننده‌ آن‌ يا شخصي‌ است‌ كه‌ نامه‌ در محل‌ كارش‌ پيدا شود... ضمناً پس‌ از ارائه‌ فرم‌ لباس‌ كار اسلامي‌ بانوان‌، كه‌ شوراي‌ انقلاب‌ و رياست‌ جمهوري‌ در آينده‌ نزديكي‌ طرح‌ آن‌ را ارائه‌ خواهند داد، لباس‌ براي‌ همه‌ بانوان‌ در محل‌ كار يكنواخت‌ خواهد بود....»  ( كيهان‌ ، 16 تير 1359) .<br> در پي‌ اطلاعية‌ دادستان‌ كل‌ انقلاب‌، زنان‌ مجدداً در مقابل‌ نخست‌وزيري‌ اجتماع‌ كردند.  كيهان‌  خبر داد: «حضور هزاران‌ نفر از مردم‌ مسلمان‌ و مبارز تهران‌ در مقابل‌ ساختمان‌ نخست‌وزيري‌ مانع‌ از اجتماع‌ زنان‌ بي‌حجاب‌ در اين‌ محل‌ شد و سرانجام‌ زنان‌ بي‌حجاب‌ بدون‌ اين‌كه‌ موفق‌ به‌ اجتماع‌ در اين‌ محل‌ شوند، متفرق‌ شدند»  ( كيهان‌ ، 17 تير 1359) . پس‌ از اين‌ ماجرا با «پايان‌ گرفتن‌ مهلت‌ 10 روزة‌ امام‌ بررسي‌ نحوة‌ پاكسازي‌ و رعايت‌ پوشش‌ اسلامي‌ در ادارات‌ آغاز شد»  ( كيهان‌ ، 17 تير 1359) . و زناني‌ هم‌ كه‌ هم‌چنان‌ به‌ تظاهرات‌ اعتراض‌آميز ادامه‌ مي‌دادند دستگير شدند  ( كيهان‌ ، 18 تير 1359) .<br> به‌تدريج‌ رعايت‌ پوشش‌ اسلامي‌  به‌ كليه‌ اماكن‌ عمومي‌ نيز گسترش‌ يافت‌.  در 11 آبان‌ 1362 با تصويب‌ تك‌ ماده‌ 102 قانون‌ مجازات‌ اسلامي‌ (تعزيرات‌) حجاب‌ شكل‌ قانوني‌ به‌ خود گرفت‌. مفاد اين‌ ماده‌ چنين‌ بود: «زناني‌ كه‌ بدون‌ حجاب‌ شرعي‌ در معابر و انظار عمومي‌ ظاهر شوند به‌ تعزير تا 74 ضربه‌ شلاق‌ محكوم‌ خواهند شد»  ( مجموعه‌ قوانين‌ ، 1362) .   پس‌ از آن‌ دادستان‌ عمومي‌ تهران‌ با صدور اطلاعيه‌اي‌ در 4 مرداد 1363، خطاب‌ به‌ «كليه‌ مسئولان‌ در ادارات‌ و سازمان‌هاي‌ دولتي‌ و شركت‌ها و ساير واحدهاي‌ دولتي‌ و خصوصي‌، اماكن‌ عمومي‌ از قبيل‌ هتل‌ها، مسافرخانه‌ها، تالارها و باشگاه‌هاي‌ برگزاركننده‌ مجالس‌ جشن‌ عروسي‌، غذاخوري‌ و ساير اماكن‌ عمومي‌ اعلام‌ و ابلاغ‌» كرد كه‌ «از تاريخ‌ انتشار اين‌ اطلاعيه‌ موظفند از ورود بانواني‌ كه‌ رعايت‌ حجاب‌ و پوشش‌ صحيح‌ اسلامي‌ را نمي‌كنند، جلوگيري‌ به‌عمل‌ آورند، در غير اين‌صورت‌... خود تحت‌ تعقيب‌ قرار گرفته‌ و با متخلفين‌ نيز برابر مقررات‌ رفتار خواهد شد»  ( جمهوري‌ اسلامي‌ ، 4 مرداد 1363) .<br> با قانوني‌ شدن‌ حجاب‌، بر شدت‌ كنترل‌، دستگيري‌ و مجازات‌ خاطيان‌ افزوده‌ شد و اين‌بار جرم‌ تازه‌اي‌ به‌ وجود آمد «كه‌ هرگز در قوانين‌ ايران‌ سابقه‌ نداشته‌ و ندارد. عنوان‌ جرم‌ اين‌ است‌: "بدحجابي‌"»  (كار، 1379، ص‌ .  127) .<br> در آذرماه‌ 1368 نيز كميسيوني‌ به‌ نام‌ كميسيون‌ حجاب‌ در  جمعيت‌ زنان‌ جمهوري‌ اسلامي‌  تشكيل‌ شد كه‌ هدف‌ آن‌ «حل‌ بسياري‌ از مشكلات‌ جامعه‌ در رابطه‌ با مسئلة‌ بدحجابي‌ و ازبين‌ بردن‌ موانع‌ رشد اسلامي‌ بانوان‌ كشور»  ( زنان‌ ، ش‌ .  55،  1378، ص‌ .  19)  بود. اين‌ كميسيون‌ در 1369 نيز «راهپيمايي‌ طلايه‌داران‌ عفاف‌» را در اعتراض‌ به‌ بدحجابي‌ ترتيب‌ داد، تا «در كنار مبارزه‌ با بدحجابي‌، سنگرهاي‌ فرهنگي‌ را فتح‌ نموده‌ و خلاء موجود را با ارائة‌ طريق‌ برطرف‌ نمايد»  (همان‌) .<br> بالاخره‌ ماده‌ 102 قانون‌ تعزيرات‌ اسلامي‌ مصوب‌ 1362 در ادامه‌ تصويب‌ قانون‌ مجازات‌ اسلامي‌ در 1375 به‌ ماده‌ 638 تبديل‌ و اصلاح‌ شد و تبصره‌ آن‌ نيز به‌ اين‌ شرح‌ اصلاح‌ شد: «زناني‌ كه‌ بدون‌ حجاب‌ شرعي‌ در معابر يا انظار عمومي‌ ظاهر شوند به‌ حبس‌ از 10 روز تا 2 ماه‌ و يا از 50 هزار تا 500 هزار ريال‌ جزاي‌ نقدي‌ محكوم‌ خواهند شد»  ( مجموعه‌ قوانين‌ و مقررات‌ ويژة‌ زنان‌ ، 1378، ص‌ .  112) ...<br>  </font> </P></TD>
    <TD width="49" height="23" >
     </TD>
          
    </TR>
    
 
    	
  <tr>
     <TD  dir="rtl" colspan="3" width="675" height="58" >
     <p align="center">
		    		<a target="_blank" style="text-decoration: none" href="comments-149.html">پیشنهاد</a><font size="2">&nbsp;&nbsp;
		تعداد پيشنهادات= 1227</font>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
					<a href="archive-12.html">
					<span style="text-decoration: none"><font color="#9999FF">آرشيو</font></span></a></p></TD>      
    	</tr>
    	
    	 <tr>
     <TD  dir="rtl" colspan="3" width="675" >
     
		
		      		<img src="images%255Cjahan%255Cdemo12.jpg" width="280" align="right" > </img> 
         	<img src="images%255Cjahan%255Cdemo11.jpg" width="280" align="left" ></img>
      
       
      </TD>      
    	</tr>
    	
    	
    	<tr><td colspan="3" align="center" height="36"><a href="news-149.html#up"><img src= "images/arrow.gif"></a></td></tr>
        </TABLE>
        </div>
        <br>
  
	<p>&nbsp;</p>
	<p>&nbsp;</p>
</body>


<!-- Mirrored from iftribune/news.asp@id=9&pass=1 by HTTrack Website Copier/3.x [XR&CO'2014], Sun, 25 May 2025 03:02:13 GMT -->
</html>