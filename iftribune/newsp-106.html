
<html>

<!-- Mirrored from iftribune/newsp.asp@id=3&pass=2 by HTTrack Website Copier/3.x [XR&CO'2014], Sun, 25 May 2025 02:58:02 GMT -->
<head>
<meta name="GENERATOR" content="Microsoft FrontPage 6.0">
<meta name="ProgId" content="FrontPage.Editor.Document">
<meta http-equiv="Content-Type" content="text/html; charset=utf-8">
<title>نقل مطالب</title>
<style fprolloverstyle>A:hover {color: #FFFFCC; text-decoration: none; font-weight: bold}
</style>
</head>

<body bgcolor="#2C3C4C" dir=rtl style="font-size: 10pt; font-family: Tahoma; color: #FFFFFF" link="#C0C0C0" vlink="#FFCCFF" alink="#FFFFFF" topmargin="3" rightmargin="0" background="images/mainbg1.gif">
 
 
 
 <div align="center">
	<table border="0" width="85%" cellspacing="1" id="table1">
		<tr>
			<td width="190">
			<a href="index-2.html">
			<img border="0" src="images/logo.gif" width="207" height="202"></a></td>
			<td>&nbsp;</td>
		</tr>
	</table>
	</div>
	<div align="center">
<TABLE cellSpacing=0 cellPadding=0 border=0 style=" border-collapse:collapse" bordercolor="#000000" width="707">

  <TR >
    <td width="52">
  </td>

  <td width="620">
   
      <p align="left"><font size="2">کدمطلب:<b>2</b></font></p>
  </td>

  <td>
   
      &nbsp;</td>
    </TR>
   
    <TD   colspan="3" height="58" width="675" >
   
     <center><b><font color="#C9C0C5" size="2">خشونت پديده‎اي اجتماعي است</font></b><font color="#C9C0C5"></center</TD>
    	</font>
    </TR> 
      <TR >
      <td width="52">
  </td>
<td>
   
     <p align="left"><font size="2"> 3/19/2004 3:32:48 PM<br>
        دكتر شهلا اعزازي
         <br></font></p>
  </td>
  

<td>
   
     &nbsp;</td>
  

    </TR>
   
      <TR >
    <TD width="52" height="23" >
     &nbsp;</TD>
       <TD  height="23" width="620" style="font-size: 10pt" >
     <P align=justify dir="rtl" style="line-height: 150%">&nbsp;&nbsp;
      تريبون فمينيستي ايران:<br>امروز 8 مارس، روز جهاني است و در عين حال اين روز تحت عنوان «مبارزه با خشونت عليه زنان» در خانواده و جنگ ناميده شده است. چند روز پيش 5 مارس نيز تحت همين عنوان مبارزه با خشونت عليه زنان در مجامع بين‎المللي مطرح شد. از چندين سال قبل نيز 25 نوامبر روز مبارزه با خشونت از سوي سازمان‎هاي بين‎المللي اعلام شده است.<br>بنابراين در سال‎هاي اخير دو مفهوم زنان (و كودكان) و خشونت با يكديگر مرتبط شده‎اند. اين كار حاصل تلاش گردهماي زيادي از افرادي هستند كه در طول چند دهه در اين زمينه كار كرده‎اند. فعاليت‎هايي كه با مخالفت‎ها و مقاومت‎ها روبه رو شد و سرانجام به نتيجه رسيد. هرچند كه ايران با تاخيري 10 تا 15 ساله وارد اين بحث شده است اما امروزه مورد توجه همگان قرار گرفته است.<br>در حدود سال‏هاي 76-1375 نه فقط مسئله خشونت خانوادگي از طرف برخي از افراد و نمايندگان دولتي نفي مي‎شد، بلكه نگرش ساير سازمان‎ها و نهادهاي دولتي، منجمله دانشگاه‎ها نيز در جهت بي‎اهميت جلوه دادن و استثناء تلقي كردن و ناچيز شمردن ميزان خشونت در خانواده بود. هنوز هم در بسياري از موارد كه در اين زمينه بحث مي‎شود عده‎اي آن را مسئله‎اي حاشيه‎اي مي‎دانند و آگاهانه يا ناآگاهانه سعي در نامريي نشان دادن اين پديده و تاكيد بر پديده‎هاي ديگر دارند.<br>با وجود همه اين مقاومت‎ها امروزه از جانب افراد مستقل و مختلف و نيز سازمان‎هاي دولتي و غيردولتي و هم‎چنين از جانب دانشگاه‎ها و مؤسسات پژوهشي مقوله خشونت عليه زنان مورد بررسي قرار مي‎گيرد.<br>در مورد اين‎كه چرا در يك محيط دوستانه و صميمي يعني در محيط خانوادگي كه به‎طور معمول افراد به يكديگر علاقه دارند و ويژگي روابط آنان محبت و صميميت است، عده‎اي مرتكب خشونت مي‎شوند دلايل مختلفي ذكر شده و از آن‎جا كه اين پديده از سوي افراد مختلف با ديدگاه‎هاي متفاوت مورد بررسي قرار گرفته، علت‎هاي گوناگوني نيز براي آن مطرح شده است. كه از جمله اين دلايل بدين‎ شرح هستند:<br>نظام فردي (علل مربوط به ويژگي‎هاي فردي افراد) يكي از دلايل ذكر شده براي خشونت خانوادگي است. در چنين تحليلي از پديده خشونت سعي مي‎شود كه با توجه به تاريخچه زندگي افراد و امكاناتي كه در طول زندگي براي حل مسئله آموخته‎اند علت رفتار خشن را تبيين كنند. در چنين نگاهي نكات مورد نظر عمدتا عبارتند از:<br>ـ جامعه‎پذيري فرد در خانه پدري ـ تجارب خشونت (والدين خشن)<br>ـ جامعه‎پذيري جنسيتي<br>ـ ويژگي‎هاي شخصيتي فرد ـ عصباني بودن، حساس بودن و...<br>ـ ويژگي‎هاي رواني فرد ـ بيمار رواني بودن<br>ـ مصرف الكل و مواد مخدر<br>برخي ديگر نظام خرد يا ساختار واكنش‎هاي متقابل خانوادگي و روابط ميان زن و شوهر و تقسيم نقش ميان آنان را دليل اين پديده مي‎دانند و بر برخي ويژگي‎هاي زير تاكيد مي‎كنند:<br>ـ برابر دانستن خشونت با تربيت<br>ـ نوع روابط ميان زن و شوهر<br>ـ تقسيم نقش زن و شوهر در خانواده (سنتي ـ مشاركتي)<br>ـ طبقه اجتماعي خانواده (متغيرهاي طبقاتي)<br>ـ روابط والدين با فرزندان<br>ـ بي‎اهميت بودن مادر<br>ـ شخصيت والدين<br>ـ شخصيت فرزندان<br>ـ روش تربيتي خانواده<br>ـ بحران‎هاي خانوادگي (طلاق ـ بيماري)<br>ـ ميزان همبستگي خانوادگي<br>ـ نقش‎هاي اجتماعي مؤثر بررفتار<br>در اين ميان مي‎توان براي تبيين اين پديده به نظام بيروني حاكم بر شرايط زندگي خانوادگي اشاره كرد و بر آن تاكيد داشت. نظام بيروني كه در برگيرنده مدارس، همسايگان و محيط كار و نوع روابط موجود در آن‎هاست و نيز مي‎توان به رضايت شغلي، بيكاري يا انزواي اجتماعي خانواده توجه كرد كه عوامل موثر در اين رابطه عبارتند از:<br>ـ بي‎توجهي به اميال و نيازهاي كودكان<br>ـ حاكميت سنت‎ها<br>ـ خرده فرهنگ‎هاي خشن<br>ـ مشكلات اقتصادي<br>ـ انزواي اجتماعي خانواده در زمان ظهور مشكل<br>ـ نبود سازمان‎هاي حمايتي<br>ـ داشتن تجربه خشونت در جامعه<br>بايد توجه كرد كه كليه عوامل فوق به نوعي در ايجاد و تشديد خشونت دخالت دارند، اما بايد در نظر گرفت كه نظام كلاني نيز در جامعه وجود دارد كه به افراد مختلف با ويژگي‎هاي شخصيتي، در روابط مختلف ميان زن و شوهر در خانواده و هم‎چنين در شرايط سخت زندگي، تنش‎ها، بيكاري و غيره اجازه مي‎دهد كه مشكلات شخصي يا خانوادگي يا اجتماعي خود را در مورد افرادي كه در ايجاد اين مشكلات دخالتي نداشته‎اند يا حتا خودشان داراي همين مشكلات هستند اعمال كنند. بنابراين توجه خاص به نظام كلان جامعه بسيار ضروري مي‎نمايد.<br>در نظام كلان است كه ارزش‎ها و جهت‎گيري‎هاي فرهنگي، سياسي، اقتصادي جامعه مانند قوانين، نگرش‎ها، باورها، ارزش‎ها و هنجارهاي جامعه درك مي‎شود.<br>اين نظام كلان داراي شاخص‎هاي زير است:<br>ـ ساختار سلسله مراتب اقتداري مردانه در جامعه<br>ـ ساختار اقتداري نهادهاي اجتماعي<br>ـ باورهاي فرهنگي<br>ـ قوانين<br>ـ خانواده به عنوان محدوده‎اي خصوصي<br>بنابراين تا زماني كه جامعه‎اي داراي ساختار اقتداري مبني بر فرادستي مردان است كه از سوي شرايط اجتماعي ـ اقتصادي، فرهنگي و قوانين جامعه نيز حمايت مي‎شود، تا زماني كه خانواده در جامعه به عنوان محدوده‎هايي در نظر گرفته مي‎شود كه نه فقط به دور از نظارت سازمان‎هاي كنترل‎كننده دولتي است، بلكه از طريق فرهنگ و باورهاي موجود سلطه مردان در آن مورد پذيرش (مردان و زنان) است، نمي‎توان به ويژگي‎هاي يك خانواده مطلوب رسيد.<br>مسئله‎اي را كه در اين رابطه مي‎خواهم طرح كنم اين واقعيت است كه هرچند امروزه گروه‎ها و افرادي سعي در بررسي پديده خشونت عليه زنان دارند اما باز هم آگاهانه يا ناآگاهانه نه دست به انجام پژوهش‎هايي مي‎زنند كه براي نمونه مطرح مي‎سازند كه: مردان پرخاشگر بيشتر خشن هستند، مردان در طبقات پايين بيشتر خشن هستند و...<br>بدتر از آن پژوهش‎هايي است كه علت خشونت مردان را در سواد كم زن، اشتغال زن يا ديگر ويژگي‎هاي زنان عنوان مي‎كنند. اين چنين پژوهش‎هايي به نوعي در جهت مخفي كردن پديده‎اي هستند كه در شرايط كنوني به دليل مشكلات اجتماعي دروني و نيز به دليل فشارهاي بين‎المللي بالاخره از خفا بيرون آمده است. در واقع معدود پژوهش‎‎‎هايي وجود دارد كه سعي در نمايش آن ساختاري در جامعه دارند كه به مردان اجازه مي‎دهد كه به علت مشكلات شخصي، خانوادگي يا اجتماعي نسبت به نزديكان خود دست به خشونت بزنند.<br>بايد توجه داشت كه در بسياري از موارد عاملين خشونت خانوادگي در خارج از خانواده با وجود مشكلات فراوان، رفتار خشن با افراد غريبه ندارند و تنها در درون خانواده است كه چنين رفتاري از خود بروز مي‎دهند.<br>اما در مورد راه‎هاي كاهش خشونت مي‎توان از تجارب ديگر كشورها استفاده كرد هرچند شرايط خاص هر كشوري رابايد در نظر داشت. به‎هر حال اين روش‎هاي آزموده شده از جمله عبارتند از:<br>ـ تغيير قوانين<br>ـ ايجاد سازمان‎هاي حمايتي<br>ـ آگاهي دادن و تغيير نگرش جامعه نسبت به خشونت<br>امروز كه تجمع بزرگي از افراد مختلف در اين‎جا حضور دارند، شايد بايد بر آن نكاتي تاكيد كرد كه قابل دسترسي از سوي سازمان‎هاي غيردولتي است و از زاويه آن‎ها مهم‎تر مي‎نمايد. طبيعتا اين سازمان‎ها بايد در جهت تغيير قوانين يا ايجاد سازمان‎هاي حمايتي اقدام كنند. اما فعاليت مهم ديگري كه گروه‎هاي زنان مي‎توانند انجام دهند و به‎نظر مي‎رسد كه در طول سال گذشته تا اندازه‎اي هم انجام داده‎اند، گسترش آگاهي در اين جهت است كه خشونت خانوادگي پديده‎اي فردي و شخصي نيست بلكه خشونت در اصل پديده‎اي اجتماعي است.<br>اين كار از طريق ايجاد گردهمايي‎ها، بحث و گفت وگوها، كارگاه‎هاي آموزشي، طرح مسئله در مطبوعات يا  ايجاد گروه‎هاي همياري در ميان زنان ميسر است. از سويي تقويت امكانات فردي، خانوادگي و گروهي افراد براي مقابله با خشونت و مشخص كردن رابطه ميان ساختار كلي جامعه با اين پديده در جامعه است. گمان دارم كه سازمان‎هاي زنان به دليل آن‎كه با واقعيات اجتماعي و شرايط زندگي زنان و كودكان بيش از مؤسسات پژوهشي و دانشگاهي در تماس هستند قادرند كه واقعيات اين پديده را به طرز مناسب‎تري نسبت به پژوهش‎هاي تك عاملي كه بيشتر از آن كه در جهت حل مسايل اجتماعي باشد در جهت مقاصد سازماني و فردي است ارائه دهند.<br>در طول سال گذشته فعاليت‎هاي مشخصي از سوي سازمان‎هاي مختلف در مورد خشونت عليه زنان صورت گرفته كه جا دارد از آن تشكر كرد و اميدوار بود كه در سال آينده نيز هم‎چنان اين گروه‎ها در مورد مسئله خشونت در حوزه‎هاي مختلف فعال باشند.<br>  </font> </P></TD>
    <TD width="35" height="23" >
     </TD>
          
    </TR>
    
  <tr>
     <TD  dir="rtl" colspan="3" width="675" >
     <p align="center">
		&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
         	
       </P>
       <p align="center">
		    		<a target="_blank" style="text-decoration: none" href="commentsp-106.html">پیشنهاد</a><font size="2">&nbsp;&nbsp;
		تعداد پيشنهادات= 3</font>
					</p>
      </TD>      
    	</tr>
    	
        </TABLE>
        </div>
        <br>
  
	<p>&nbsp;</p>
	<p>&nbsp;</p>
</body>


<!-- Mirrored from iftribune/newsp.asp@id=3&pass=2 by HTTrack Website Copier/3.x [XR&CO'2014], Sun, 25 May 2025 02:58:03 GMT -->
</html>