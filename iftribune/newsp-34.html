
<html>

<!-- Mirrored from iftribune/newsp.asp@id=16&pass=21 by HTTrack Website Copier/3.x [XR&CO'2014], Sun, 25 May 2025 02:54:07 GMT -->
<head>
<meta name="GENERATOR" content="Microsoft FrontPage 6.0">
<meta name="ProgId" content="FrontPage.Editor.Document">
<meta http-equiv="Content-Type" content="text/html; charset=utf-8">
<title>نقل مطالب</title>
<style fprolloverstyle>A:hover {color: #FFFFCC; text-decoration: none; font-weight: bold}
</style>
</head>

<body bgcolor="#2C3C4C" dir=rtl style="font-size: 10pt; font-family: Tahoma; color: #FFFFFF" link="#C0C0C0" vlink="#FFCCFF" alink="#FFFFFF" topmargin="3" rightmargin="0" background="images/mainbg1.gif">
 
 
 
 <div align="center">
	<table border="0" width="85%" cellspacing="1" id="table1">
		<tr>
			<td width="190">
			<a href="index-2.html">
			<img border="0" src="images/logo.gif" width="207" height="202"></a></td>
			<td>&nbsp;</td>
		</tr>
	</table>
	</div>
	<div align="center">
<TABLE cellSpacing=0 cellPadding=0 border=0 style=" border-collapse:collapse" bordercolor="#000000" width="707">

  <TR >
    <td width="52">
  </td>

  <td width="620">
   
      <p align="left"><font size="2">کدمطلب:<b>21</b></font></p>
  </td>

  <td>
   
      &nbsp;</td>
    </TR>
   
    <TD   colspan="3" height="58" width="675" >
   
     <center><b><font color="#C9C0C5" size="2">گزارش لحظه به لحظه سایت زنان ایران از نشست اعتراض آمیز زنان به تبعیضهای جنسیتی در قانون اساسی 1-2-3</font></b><font color="#C9C0C5"></center</TD>
    	</font>
    </TR> 
      <TR >
      <td width="52">
  </td>
<td>
   
     <p align="left"><font size="2"> 6/13/2005 7:06:40 AM<br>
        
         <br></font></p>
  </td>
  

<td>
   
     &nbsp;</td>
  

    </TR>
   
      <TR >
    <TD width="52" height="23" >
     &nbsp;</TD>
       <TD  height="23" width="620" style="font-size: 10pt" >
     <P align=justify dir="rtl" style="line-height: 150%">&nbsp;&nbsp;
      <br>زنان ایران<br>22/3/84<br><br>جمع زیادی اززنان پیشرو در جنبش زنان ایران ساعت 17 روز یکشنبه 22 خرداد در مقابل در ورودی دانشگاه تهران و در گرمای تموزی ، بر کف خیابان داغ انقلاب گرد هم حلقه زنان بر زمین نشستند تا خواسته های مدنی خویش را مبنی بر اصلاحات ساختاری در رفع تبعیضهای حقوقی نسبت به زنان در قانون اساسی کشور به گوش همگان برسانند.<br><br>زنانی که میعاد آنان امروز در مقابل در ورودی دانشگاه تهران بود، در حالی نشست خود را بر گزار کرده اند که نیروهای انتظامی سعی در متواری کردن ایشان و ممانعت از پیوستن زنان بیرون از این حلقه در دو سوی خیابان انقلاب را دارد.<br>سیمین بهبهانی شاعر نامدار معاصر و سراینده غزل معروف " دوباره می سازمت وطن" نخستین کسی است که پیش می رود تا رو به جمه نشسته بر زمین و خطاب به هر گوشی که توان شنیدن دارد غزلی دیگر بخواند از همان دست غزلها که شور بر می انگیزد و شعر می کند زخمهای دادجوی انسانی را.<br><br>جمعیت زنان معترض با کف زدن و فریادهای " آزادی زن، آزادی همگان است" ، " حقوق ضد بشر ملغی باید گردد" ، " قربانی خشونت آگاه باید گردد"، " عدالت حقوقی کف مطالبات است" و " قوانین زن ستیز منشا استبداد است"، سخنان بهبهانی را بدرقه کردند.<br>مرضیه مرتاضی لنگرودی نیز در حالی داد سخن را به دست می گیرد که زنان از همه طرف تحت تهدیدهای انتظامی قرار دارند. باتوم و ناسزا میهمان هر زنی است که از گوشه این جمع نشسته بر زمین اندکی فراتر می رود.<br>مرتاضی در جمعیتی که مدام شعار می دهند و از وضعیت محاصره شدن در نیروهای پلیس نیز ناراضی اند فراخوان این نشست را می خواند.<br><br>2<br><br>شلوغ شدن مراسم ربطی به برگزار کنندگان نشست زنان نداشته و ما نه شعاردهندگان سیاسی را می شناسیم و نه از هدف آنها مطلعیم.<br>فریبا داوودی مهاجر دقایقی پس از پایان نشست یک ساعته زنان معترض، در مقابل دانشگاه تهران با اعلام این مطلب به خبرنگار "زنان ایران" می گوید: « در ابتدای نشست وقتی روی زمین با پلاکاردهایی که به دست داشتیم نشستیم، نیروی انتظامی سعی در متفرق کردن ما و زنانی داشت که قصد پیوستن به این نشست آرام را داشتند. و برای این منظور گاهی متوسل به خشونت هم می شد. عده ای از ما کتک خوردیم و پلاکاردهایمان را گرفتند. اما ما بلند نشدیم.و زنان دیگر هم به هر صورتی که بود خود را به ما رساندند. طوری که بعد از شعر خوانی خانم بهبهانی جمعیت ما به حدود 700 نفر رسید. »<br><br>داوودی مهاجر در مورد جوی که بر این نشست حاکم بود می گوید: « ما نه شعار سیاسی دادیم و نه به این قصد رفته بودیم و به همین خاطر وقتی دیدیم خارج از جمعیت ما و در سوی دیگر خیابان عده ای از آقایان با شعارهای سیاسی قصد پیوستن به ما را دارند، خانم عباسقلی زاده پشت بلند گو به صراحت گفت که آقایان سیاسی به اندازه کافی تریبون برای حرف زدن دارند، ما زنانیم که تریبونی برای رساندن صدایمان به گوش مردم نداریم و به این نشستها متوصل می شویم.»<br>حقوق زنان قومیتها در قانون اساسی از دیگر بحثهایی بود که دراین نشست معترضانه و در سخنرانی رویا طلوعی فمینیست کرد ایرانی بیان و با شعارهایی از زبان زنان کرد حاضر در جمعیت همراه شد.<br><br>داوودی همچنین می گوید: « از وسطهای مراسم برخورد پلیس نرمتر شد. جنبه مدنی و صنفی بودن خواسته های ما کاملا محرز بود. ولی آنها گرداگرد ما را با اتوبوس بسته بودند و سعی در کنترل جمعیتی داشتند که نه به جنبش زنان ربطی داشت و نه به این نشست اما از فرصت استفاده کرده و شعارهای سیاسی می داد. به همین دلیل ما راس ساعت 18 با خواندن قطعنامه این نشست توسط نوشین احمدی خراسانی به تجمع خود پایان دادیم.»<br><br>فعالان جنبش زنان پس از نشست امروز سعی در پراکندن جمعیت حاضر در میدان انقلاب کردند. گرچه در میان جمعیت خارج از این نشست، بودند کسانی که تلاش می کردند با دادن شعار، جمعیت را تشویق به ماندن و شعار دادن کنند. و همین گروه کسانی بودند که از میدان انقلاب به سمت امیرآباد شمالی به راه افتادند.<br>در خبر بعدی می توانید قطعنامه این مراسم را بخوانید<br> <br>3<br>شرکت کنندگان در نشست امروز هدفشان آگاه کردن ، حساس کردن و همراه کردن مردم با خواسته ها و مطالبات حقوقی زنان در قانون اساسی بود که با برگزاری این نشست گام مهمی در دستیابی به این هدف برداشته شد.<br><br>شادی صدر حقوقدان وفعال جنبش زنان با بیان این گفته به "زنان ایران" می گوید: نشست به خوبی برگزار شد و با وجود نگرانیهایی که ما در برخورد نیروهای انتظامی و همین طور سوئ استفاده نیروهای سیاسی برای بهره برداری های منفعتی یا تخریبی داشتیم، هیچ کدام از این اتفاقها نیفتاد و خوشبختانه با تدبیری که همه گروه های زنان از خودشان نشان دادند، توانستیم نشستی برگزار کنیم که بسیار تاثیرگزار بود و حتا کسانی که به این مقوله توجهی نداشتند با کنجکاوی به دنبال این بودند که حرفهای ما را بشنوند. و البته خیلی زود جمع ما چنان زیاد شد که همه محوطه مقابل دانشگاه تهران پر شد.<br><br>ارزیابی نوشین احمدی خراسانی فعال دیگر جنبش زنان این است که برای شروع حرکت آگاه سازی زنان نسبت به مسائل زنان ، برنامه خیلی خوب پیش رفت. او جو بوجود آمده در پیرامون نشست را که جوی هیجان زده بود، طبیعی می داند و می گوید: « خیلی طبیعی است که وقتی چندین گروه مختلف از زنان که خواسته ها و نگاههای مختلفی دارند وقتی در یک تجمع حضور پیدا می کنند، به خواسته های گروهی خودشان هم نظر دارند. بنابراین اگر کسی هم در جمعیت شعاری برای آزاد شدن زندانیان سیاسی می دهد، نمی توانیم بگوییم که با خواسته های جنبش زنان منافات دارد، آنها هم ممکن است که خواسته های خودشان را مطرح کرده باشند، ولی حتا اگر این اتفاق افتاده باشد، آنها هم خیلی زود با جمع همراه شدند و شروع کردند به بیان خواسته هایی که صرفا مطالبات زنان بود.»<br>لیلا موری روزنامه نگار و عضو دیگر جنبش زنان علت مثبت بودن نظرش در مورد نشست امروز را هماهنگ بودن و هدفدار بودن گروههای مختلف در کنار هم عنوان می کند.<br><br>ومحبوبه عباسقلی زاده رئیس مرکز کارورزی سازمانهای غیر دولتی زنان که خود از اداره کنندگان این مراسم بود نیز با موفق توصیف کردن این مراسم می گوید: « زنان با این حرکت بلوغ اجتماعی، مدنی و حتا سیاسی خود را نشان دادند و ثابت کردند که به طور مستقل از دنیای مردانه، مدیریت مردانه و سیاستهای مردانه می توانند با نگرشی صلح طلب هم خواسته ها و هم توان خود را نشان دهند.»<br>او در مورد اتفاقات امروز می گوید: چند بار به وضوح دیدم کنترل جمعیت دارد از دستمان خارج می شود. و فکر می کنم واقعا اگر اینها زن نبودند و حس عدالت خواهی و صلح طلبی زنانه بر جمع حاکم نبود، ممکن بود اتفاق دیگری بیفتد. اما دیدیم که آن جمعیت که لحظه به لحظه هم بر تعدادش افزوده می شد، توانست جمع را به شکلی فمینیستی و مدنی اداره کند.<br>نسرین افضلی فعال دیگر جنبش زنان با اشاره به نبود بخشی از زنان جنبش در این مراسم که وابستگی های سیاسی دارند می گوید: « برخی از کاندیداهای سیاسی که ادعای حمایت از حقوق زنان را دارند چرا از این مراسم حمایت نکردند؟ مگر این مطالبات زنان نیست؟ پس چرا آنها در کنار این خواسته ها نبودند؟»<br>افضلی خواسته های زنان پیشرو در جنبش زنان را پیشتر از دموکراسی خواهان اصلاح طلب در ایران ارزیابی می کند.<br>وی همچنین در مورد تاثیرات این تحصن بر مردم عادی می گوید: « بسیاری از زنانی که از خیابان انقلاب عبور می کردند، با کنجکاوی به شعارهای ما گوش می دادند و بسیاری از آنها با احساس همدلی به جمع ما می پیوستند.<br>حتا به گفته یکی از آقایان مرد موتورسواری که بر ترک موتورش نشسته بود از ذوقزدگی همسرش وقتی که این شعارها را شنیده بود، می گفت و به او اشاره می کرد که از ترک موتور پیاده شده و وسط جمعیت در حال شعار دادن بود.<br>  </font> </P></TD>
    <TD width="35" height="23" >
     </TD>
          
    </TR>
    
  <tr>
     <TD  dir="rtl" colspan="3" width="675" >
     <p align="center">
		&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
         	
       </P>
       <p align="center">
		    		<a target="_blank" style="text-decoration: none" href="commentsp-34.html">پیشنهاد</a><font size="2">&nbsp;&nbsp;
		تعداد پيشنهادات= 1</font>
					</p>
      </TD>      
    	</tr>
    	
        </TABLE>
        </div>
        <br>
  
	<p>&nbsp;</p>
	<p>&nbsp;</p>
</body>


<!-- Mirrored from iftribune/newsp.asp@id=16&pass=21 by HTTrack Website Copier/3.x [XR&CO'2014], Sun, 25 May 2025 02:54:08 GMT -->
</html>