<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue17/06,12,14,10,33,28/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 17 | سینا دادخواه » زنانگی و اسطوره</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">زنانگی و اسطوره</a></div>
    <div id="author"><a href="mailto:herlandmag@gmail.com">سینا دادخواه</a>&nbsp;|&nbsp;&#1662;&#1606;&#1580;&#1588;&#1606;&#1576;&#1607; ۲۳ &#1570;&#1584;&#1585; ۸۵&nbsp;|&nbsp;<a target="_blank" href="http://www.technorati.com/search//issue17/06,12,14,10,33,28/">
لینک های وارده</a></div>
    <div id="body" style="color: #000;">
      <p>نوعی درک و شناخت نسبت به اسطوره ها وجود دارد که آنها را نه داستانها و افسانه هایی بازمانده از دوران باستان یا ماقبل تاریخ که صورتهای ذهنی زنده و پویایی تجسم میسازد که با حفظ هسته ی معنایی ثابت خود در طول تاریخ، صرفا شکل و نمای ظاهری خود را تغییر داده اند. به عبارت دیگر، اسطوره ها همانند آدمهای زنده ، همیشه در کنار ما در حال رفت  وآمد هستند و ما در بسیاری از مواقع به ناگزیر، آگاهانه و ناآگاهانه آنها را به کار می بریم. آنها شمایل icon)) های فرهنگی و تاریخی هستند که  با تمثیلات  ونمادهای خود ، تکاپو و تلاش آدمیان را برای کشف رازهای تاریخ و طبیعت  فرو می نشانند و برای حالات وجودی انسان ، از خلال قصه های خود ، منشا و مبنایی وجودی تعریف می نمایند. در یک کلام اسطوره ها، ترس و حیرت و احساس چشم گشودگی و شگفتی در برابر جهان را  در خود خلاصه کرده اند. اما موضوع مورد بحث ما در این مقاله چیست که برای شرح آن ناگزیریم به دنیای رمزگان اسطوره ها مراجعه کنیم و از میان ادراک و تفسیر آنها ، اسباب و شرایط  اقناع  تحلیل خود را فراهم سازیم ؟</p>

<p> مسئله بنیادی مورد علاقه ما صورتی کاملا ساده و همگانی دارد؛ فاصله ی انکارناپذیر میان مرد و زن و میان مردانگی و زنانگی . دیگر اینکه چگونه و از چه راهی باید این فاصله را توصیف کرد که به واسطه ی آن بتوان در صورت لزوم آن را تغییر داد ؟  ما برای ارائه ی توصیفی دیگرگون از این فاصله است که علاقه مندیم به نشانه شناسی اسطوره ها رجوع کنیم. می خواهیم با خوانش معین خود از اسطوره هایی معین نشان دهیم که چرا مردانگی و البته شکل نظام یافته ی سلطه بارآن یعنی پدر شاهی، ناچار است از وضعیت مقابل ونفی کننده ی خود یعنی زنانگی و تانیث ، درهیئت شخصیت هایی مرموز، گونه های مثالی (ideal type) بسازد. اتخاذ این رویکرد توصیفی به معنای نادیده انگاشتن یا انکار نمودن سایر گرایشهای موجود در فلسفه ی فمینیستی  و خصوصا گرایش های متاخر ضد ماهیت گرای آن نیست ؛ بلکه تلاشی نظری است برای فتح باب چشم اندازی خاص تر - و نه نوین-  از تحلیل تاریخی تانیث و زنانگی. تلاشی برای واکاوی ذهن جمعی و زندگی درونی آدمیان و نه زندگی بیرونی اجتماعی آنها.</p>

<p>همان طور که گفتیم اسطوره می تواند « دالی» برای دلالت بر بسیاری از تعینات دیگر- چه مربوط به گذشته و چه امروزی- باشد. تعیناتی که به واسطه ی رهیافت اسطوره شناختی ، وجوه پنهان تری از خود را آشکار می سازند. بدین صورت دامنه ی صدق و حوزه ی دلالت اسطوره  می تواند به دنیای هنر و ادبیات و فلسفه و خصوصا فلسفه های متمایل به ادبیات نیز کشیده شود. زیرا فضای نوشتار ادبی ، به دلیل ابهام و آشوب ذاتی خود  دارای این توانایی است که شخصیتهایش را به اسطوره هایی ماندگار مبدل سازد. رمانها و نمایش های کلاسیک و مدرن از این « غرایب »  لبریزند ؛ ریز و درشت ، کوچک و بزرگ ، زشت و زیبا ، خیر و شر. هملت ، فاوست ، مادام بوواری ، مورسو ، لولیتا و.. . تنها شرط - لازم وکافی-  پرسونای ادبی برای نزدیک شدن به مرزهای اسطوره  پس از برخاستن از حیاط خلوت ذهن نویسنده ، آن است که وی واقعا مقیاس و ابعاد یک ساخت اسطوره ای را داشته باشد ؛ ازلی ، چند لایه ، تاویل پذیر ، مثالی ، ملموس ، همگانی و همزمان جمع تمامی این صفات : مرموز و حیرت برانگیز. پرسونای ادبی هنگامی می تواند به صورت بندی اسطوره ای نزدیک شود که عملا برآیند مضامین و دستمایه (motif ) هایی متناقض و جمع اضدادی باشد. اسطوره ، یک شکل بندی کاملا ساده و تیپیک دارد؛ موجودی انسانی نما  که طی یک واگشت و تحول ،  حالات و سوالات وجودی انسان پا به تاریخ گذاشته را به تمثیل و کنایه و در نهایت قصه  بدل می سازد. به زبان دیگر در رمزگشایی از اسطوره ها باید ضرورتهایی را یافت که مطابق  آنها ،  حالاتی وجودی مانند دانایی ، ترس ، شیفتگی، حیرت ، حقارت ، بی قراری  و اقتدار و هم چنین  سوالات و قیدهای مربوطه شان به تمثیلات و کنایات و کشمکش های داستانی تغییر شکل داده اند . اینکه اصلا چرا چنین واگشتی باید اتفاق بیافتد ، نیاز به مقاله ای کاملا جداگانه  دارد. ولی ما با همین پیش فرض - هر چند نه کاملا اثبات شده- به تحلیل نظم اسطوره ای پدر شاهی خواهیم پرداخت. تاریخ مذکر با تمثیل های خاص خویش از زن که با آنها در فلسفه ی قدیم و جدید غرب ، کتابهای مقدس  و ادبیا ت مدرن  روبرو می شویم ، بالواقع به « نداستن» های ازلی و ابدی خود از زن ، پاسخهایی صوری می دهد. ادراکی که پس از این پاسخ و اشاره به ناخودآگاه جمعی وارد می شود از آنجا که دارای یک فرم استاندارد است این توانایی را دارد که به هر موجودی که ما او را « زن» می نامیم اطلاق شود ، بی آنکه  کاربرش هیچ بیمی از صدق و کذب ادعای خویش داشته باشد. تصویری کاذب و همسان شده و به همین دلیل کاربردی و جهان شمول . درست مثل اینکه ما فرم هندسی استانداردی  چون دایره را در ریاضیات به وسیله مرکز و شعاع  تعریف و پس از آن  به تعینات کاملا متفاوتی چون سیب ، کره زمین ، توپ بیس بال و... بی مهابا ، صفت  « دایروی» را منسوب کنیم. نامگذاریها و توصیفاتی که به واسطه ی فنون بیان اسطوره برای زنان پدیدار می شود در گام بعدی به تمامی شکل شناخت غالب تاریخی وهمگانی را نسبت به جنس زن معین می کنند ؛ هر چند که مبهم ، غیر واقعی  و متناقض باشند. علت دیگر اهمیت اسطوره ها درفلسفه ی فمینیستی این است که این قصه ها در میتولوژی پدرشاهی دارای بعدی کنایی اند و فاقد مصداقی کاملا معلوم و متعین ،  پس به راحتی می توانند شائبه ی ایدئولوژیک بودن را از خود بزدایند و صرفا روایات شفاهی شناخته شوند که در حافظه ی تاریخی جوامع  « نسل » به « نسل» و « سینه» به « سینه» نقل گشته اند- یعنی بسیار بسیار کوچک تر از ابعاد واقعی خویش - داستانهایی که مادربزرگها برای خواباندن کودکان « سرهم» کرده اند و نه نظامی رمزگانی برای تحمیل سکوتی پنهان به زنانگی. توجه داشته باشیم که هیچ توطئه ای از سوی اتاق فکر و مغز مخفی  پدرشاهی  وجود ندارد. فرهنگ ، بالذات فضا ومختصاتی قطبی و جدالی دارد و تنها آن صورت بندیهایی از میان هزاران صورت ممکن و موجود در آن امکان بقا و دوام پیدا می کنند که هرچه بیشتر بتوانند قوانین ناننوشته و آیین های عینی و ذهنی یک فرهنگ خاص را ، در فرمتی فشرده ، درون خویش ثبت کنند. فرهنگ پنهان پدرشاهی- همان نظم اسطوره ای- در ابتدا زن را به عنوان ابژه ای ذاتا  « ناشناختنی»  و « غیر قابل کشف» تعریف و تحریف  و در وهله ی بعدی ، واکنشی متناسب و در خور این عدم امکان شناسایی به مخاطب خویش، پیشنهاد می کند. </p>

<p>در این مقاله ما سه چهره ی اسطوره ای موجود در متون مردانه  را  تحلیل و خوانش می کنیم تا نیت و قصد اولیه مان به وسیله ی مثالهایی عینی ، روشن تر سازیم . دیوتیما ، سالومه ، نادیا. یکی ازآغازگاه فلسفه ی یونان ، دیگری از کتاب مقدس (عهد جدید) و سومی از میراث مدرنیستی قرن بیستم.</p>

<p><br />
دیوتیما –  زن و دانا</p>

<p>در کتاب « ضیافت ، رساله ای در باب عشق» نوشته ی افلاتون ، سقراط در آغاز صحبتهای خود از زنی به نام دیوتیما یاد می کند که حقایق اصیل و صادق در مورد عشق را به وی آموخته است. در آنجا سقراط با لحنی مقتدر و در عین حال فروتنانه مدعی می شود که این دیوتیما بوده که ماهیت واقعی عشق را بر وی  آشکار ساخته است. به جزئیات ارنباط  دیوتیما و سقراط بعدا خواهیم پرداخت ولی قبل آن لازم است موضوع مهم دیگری را متذکر شویم. سقراط نماد دانایی در فلسفه غرب است ؛  یگانه خواهان معرفت و فضیلت حقیقت تا ابد و از همین روست که در نهایت با اختیار خویش جام شوکران را سر میکشد. اما نکته ی جالب برای ما این است که چرا این سرباز راستین حقیقت  آرا و نظرات خود در باب مهم ترین موضوع بشری - عشق -  را به یک زن منسوب می کند. این اساسی ترین مساله مورد علاقه ماست زیرا تاملاتی ساده ،  صحت و اصولا امکان چنین رابطه ی آموزشی بین سقراط و دیوتیما را زیر سوال قرار می دهد. نکته ی نخست آنکه رساله ی عشق ساختاری گفتگویی و دراماتیک دارد، افلاتون در جوانی تراژدی نویس بوده و دو تن از شخصیت های محوری ضیافت مذکور، شاعران نامی آن زمان آتن هستند . آریستوفان کمدی نویس و آگاتون تراژدی نویس و خود مهمانی هم در پاسداشت آگاتون برگزار شده است و از همه مهم تر، رساله در انتها پس از توصیف شب زنداری و باده پیمایی سقراط و دیگران با مدح  خدای عشق ( نیت اصلی گفتگوهای ضیافت) پایان نمی پذیرد ، بلکه با ارائه ی تصویری از سقراط خاتمه می یابد که سعی دارد به آریستوفان بقبولاند یک تراژدی نویس حقیقی لاجرم یک کمدی نویس حقیقی خواهد بود و این دو مقوله در واقع  دو سویه ی یک مفهوم هستند. خلاصه آنکه فضای رساله ، بافتی کاملا دراماتیک دارد و همانستی تراژدی وکمدی  یکی از محوری ترین مباحث آن است. اما این بحث نظری در مورد شعر و تئاتر و هنر چه ارتباطی به عشق دارد و از آن مهم تر چه ربطی به دیوتیما؟</p>

<p>  مسئله ی دیگری هم هست . همان طور که می دانیم از سقراط هیچ مکتوب مستقلی باقی نمانده و هر چه را که ما از او می دانیم به واسطه ی افلاتون و بعضی منابع حاشیه ای و جنبی دیگر است. این ابهام به قدری است که تمایز گذاشتن میان آرای سقراط و افلاتون را به امری بسیار سخت و به احتمال زیاد ناممکن تبدیل کرده است. این مسئله و همچنین ساخت دراماتیک اثر سبب می شود این فرض که دیوتیما را صرفا یک شخصیت متنی و نه واقعی تصور کنیم ، فرضی معقول باشد. در واقع دیوتیما نه آموزگار و پیام آور معرفت عشق سقراط که تنها یک تمهید دراماتیک از سوی افلاطون برای برآوردن مقاصد آگاهانه و معین است . به واقع افلاتون ، مراد محبوب خود سقراط را درهیات قهرمان یک نمایش به تصویر می کشد. نمایشی که همزمان هم تراژدی است و هم کمدی. بعد تراژیک رساله کاملا  ملموس است. داستان ضیافت توسط راوی بعد از مرگ سقراط تعریف می شود . افلاتون از فاصله ی زمانی که میان مرگ سقراط و نوشتن ضیافت وجود دارد استفاده می کند واز سقراط تصویر قهرمانی شهید و یک جانباخته راه حقیقت را می سازد. نوستالژی از دست دادن سقراط در بند بند رساله مشهود است و افلاتون سعی دارد سقراطش را  قهرمانی  باوقار، مسلط ،  روادار و با قدرت تاثیرگذاری بر دیگران، در ذهن مخاطبش جلوه دهد. اما بعد کمیک رساله در چیست؟ این نکته ای بسیار مهمی است و ما باید شواهد کافی برای این ادعا را در خود متن ضیافت بیابیم. جدای لحن استهزا گری که سقراط ، آشکار و پنهان در حمله و دفاع  نسبت به طرفین بحث دارد و همچنین استراتژی خود افلاتون برای پوچ و مسخره نشان دادن حرف های آریستوماخوس پزشک و فدروس - کسی که پیشنهاد ستایش خدای عشق را می دهد- و نیز طنز کاملا آشکار آریستوفان هنگام مکالمه و در نهایت  فضای مجلس پس از ورود آلکیبیادس وشرح او از معاشقه های گذشته اش با سقراط  که در فضای متن جاری  می شود،  وجه کمیک رساله را به تمامی می توان تنها در یک برش نمایشی نشان داد . شخصیت کمیک ضیافت ، در حقیقت خود دیوتیما است. موضوع رساله ی عشق ، عشق هم جنس به هم جنس و تازه  ورژن مردانه ی آن است. مدایح عاشقانه ی حضار در وصف خدای عشق ، در واقع به قصد خشنودی معشوقه های مردشان است که در مجلس حضور دارند. در مهمانی همه با شریک جنسی مردشان حضور یافته اند و در دیالوگهایشان هیچ قصدی نیز جز توصیف و توجیه عشق همجنس گرایانه ی خویش ندارند. تنها زنی که غیر از دیوتیما در متن حضور دارد، ساقی نی لبک زنی است که گاه وبی گاه  ورود و خروجش اعلام می شود. در واقع حتی می توان گفت ساقی به قصد تشدید شخصیت دراماتیک دیوتیما و تحقیر جانانه و زیرکانه ای که سقراط و افلاتون نثارش خواهند کرد ، شخصیت پردازی گشته است. افلاتون متنفر از زن ، طبیعت و هنر و شعر، همه ی  اینها را در ساقی به شکل خاص و در دیوتیما به شکل عام خلاصه می کند. اما یکی را پست و بی ارزش نشان می دهد و دیگری را به ظاهر والامقام. دیوتیما  نشان دهنده ی پیچیده ترین تحقیری است که می تواند نثار زنانگی شود. در مجلس عیش و عشرت مردانه  در حضور همجنس گرایان آبرومند و مست آتن ، یک زن ، محور سخن سرایی می شود. نقل قول های سقراط از دیوتیما که کاملا جدی و عاری از کنایه بیان می شوند به نحوی کاملا مشخص تایید همجنس گرایی مردانه هستند. گویی این زنانگی است که به واسطه ی نقص « ابدی»  و ذاتی اش سبب ساز این عشق برخلاف قانون طبیعت شده است. طنز تلخ حرفه ای افلاتون خیلی زود به حربه(trick)ای شنیع تبدیل می شود.<br />
 <br />
چرا دیوتیما با پذیرفتن نقش زن دانا تبدیل به یک اسطوره می شود؟  قبل این موضوع  شاید بد نباشد از فلسفه ی کلی سقراط و ارتباطش با تصویردیوتیما دررساله چند کلمه ای گفته شود. سقراط  فلسفه را « دانستن ندانستن» تعریف می کرد و راه دست یابی به آن را گفتگوی جدالی می دانست. دیوتیما تایید دیگری است بر این فلسفه. زن ،  پیام آور دانستن نداستن در مرد است. از دید افلاتون یا سقراط ، مرد هیچ گاه از زنانگی سر در نخواهد آورد و تنها مساله مهم آن است که مردان ، این ناممکنی در شناخت را درک کنند یعنی بدانند که نمی توانند از زنانگی چیزی بدانند. به وسیله ی این دانایی منفی است که مرد خواهد توانست نسبت به زن بی نیاز شود. زیرا آدمی تنها زمانی می تواند یک چیز را بشناسد و نام گذاری کند که بتواند از آن برای رفع نیاز هایش استفاده نماید. نیازمساوی شناخت است و اگر شناخت چیزی ناممکن باشد نیاز به آن چیز اصیل و واقعی نیست. پس نیاز مرد  به زن واقعی نیست چون در مورد زنانگی ، فضیلت دانش، کوچکترین کاربردی ندارد. دانستن ندانستن ؛ این معرفت حقیقی باید نیاز مردان به زنان را به حداقل برساند .  صرفا و صرفا برای تولید مثل و ادامه ی نسل مردان. کمدی دیوتیما درنقش ابلهانه و متناقضی است که افلاتون با زیرکی هر چه تمام تر به او تفویض می کند : تو آن فرد دانا هستی که مرا ازدغدغه دانستن می رهانی. از این بهتر نمی شود که خود زن پوچی محض خود را آنهم در مجلس عیش مردگرایان حرفه ای و با زبانی مخفی و نه آشکار اعلام کند. اعتماد به نفس ابدی برای مردان مردگرا.</p>

<p> اما دیوتیما و اسطوره. رابطه ی میان این دو با توضیحاتی که در مورد اسطوره گفته شد چندان دشوار نیست. دیوتیما به مثابه ی یک تیپ ایدآل عمل می کند و ذهنیتی جمعی و مشترک را در جامعه سامان می دهد. در بسیاری از رفتارهای مردان نسبت به زنان می توان رگه ها و سایه هایی از این اسطوره را جستجو کرد.مردان متاهلی که اکثر وقت خود را با مردان دیگر می گذرانند. مردان دیگری که با تصنع بسیار سعی دارند در برخورد با زنان رفتاری خارج از عرف و تعادل داشته اند ؛ فحاش و لاابالی و به ظاهر بیزار وبی اعتنا و درعین حال با رفتاری معقول و معمولی نسبت به مردان. روانشناسان ، نویسندگان و هنرمندانی که سعی دارند به همه بقبولانند که زن و مرد به دو سرزمین کاملا متفاوت حسی و روحی تعلق دارند. شاعرانی که صرفا جسمانیت زنان را توصیف می کنند و نه نفسانیت آنها را. و از همه مهم تر و عینی تر، کسانی که به اشکال ساده و پیچیده ، آگاهانه و ناآگاهانه ، زنان را مورد استهزا وتمسخر قرار می دهند. ساختی واحد همه آنها را به سمت رفتاری کلیه ای سوق داده است و آن همان اسطوره ی دیوتیما است.  </p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue17/06,12,14,10,33,28/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
</html>