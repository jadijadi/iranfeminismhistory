<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue17/06,12,14,10,32,19/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 17 | دل‌آرام علي » دردهای زن بودن در میان رسوم مردسالاری</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">دردهای زن بودن در میان رسوم مردسالاری</a></div>
    <div id="author"><a href="mailto:herlandmag@gmail.com">دل‌آرام علي</a>&nbsp;|&nbsp;&#1662;&#1606;&#1580;&#1588;&#1606;&#1576;&#1607; ۲۳ &#1570;&#1584;&#1585; ۸۵&nbsp;|&nbsp;<a target="_blank" href="http://www.technorati.com/search//issue17/06,12,14,10,32,19/">
لینک های وارده</a></div>
    <div id="body" style="color: #000;">
      <p>بعد از ظهر يه جمعه اي حوالی آذر ماه بود. وقتی پیچیدم تو کوچه مطمئن بودم که سر قرار نایستاده. رفتم طرف خونه اش، درو که باز کردم دیدم همانطور با لباس تو خونه داره نگام می کنه. گفتم: مگه قرار نبود الآن حاضر و آماده جلوی در باشی! مگه قرار نیست ما با هم بریم پارک! نگاهی به خودش انداخت و گفت:  "لباس ندارم. روم نمی شه بیام. اونجا همه آدم حسابین. من این شکلی بیام برای شما هم بد میشه." دختر چی می گی، اولاً که لباسات هیچ مشکلی نداره بعد همکه تو با اون چادری که سر می کنی که چیزی پیدا نیست. یه گردی صورته که ماشالله حرف نداره. لبخند اومد رو لبش. سرش رو انداخت پایین و گفت: نه به خدا جدی می گم. آخر من حتی یه لباس گرمم ندارم. گفتم: اون یکی دیگه با من. از خونه که اومدم دو تا ژاکت آوردم. نمی دونم چرا یهو فکر کردم چله زمستونه و شاید سردم بشه. بدو تا حاضر شی می رم اونو می یارم. خندید. چند دقیقه بعد حاضر جلوی در بود. نگاهش کردم. اخم کردم و بهش خیره شدم. یه نگاهی به خودش انداخت و گفت چیزی شده؟ گفتم باز که اینو سرت کردی. بابا دلم گرفت. تو رو خدا برو اون روسری صورتیه رو سرت کن. خیلی بهت می یاد. گفت: حالا اینم خوبه دیگه. گفتم: نشد، بداخلاقی نکن. جمعه بعدازظهر می خوایم مثل دو تا آدم شاد بریم بیرون.<br />
گفت: مگه دوستاتون نمی یان؟ گفتم: چرا اونام می یان. تازه می شیم چهاتا آدم شاد. چند دقیقه بعد با روسری صورتی کنار من روی صندلی ماشین نشسته بود. <br />
گفتم: پس اول بریم دنبال یکی از دوستانم(الف) اونو قبلاً دیدی. یادته|؟ گفت :آره یادمه. گفتم (م) هم خودش می یاد. ساکت ساکت بود. هیچی نمی گفت. گفتم ببین (س) اینجوری نمی شه ها. بغ کردی نشستی تو ماشین که چی؟ داریم می ریم کیف کنیم. گفت من تا حالا سه بار بیشتر پارک نرفتم. خیره داشت از پنجره بیرون رو نگاه می کرد. حرف که می زد بهم نگاه نمی کرد.گفتم این که غصه نداره منم فکر کنم کلاً چهار پنج باری رفتم. آخه بچه که بودم هیچ کس نمی بردم بزرگم که شدم خودم خیلی دوست نداشتم. ولی امشب که با هم بریم یه چیز دیگه است. گفت اتفاقاً من همیشه خیلی دوست داشتم برم پارک ولی من را هم کسی نمی برد. بچه که بودیم بابام همش سر کار بود مادرم هم اجازه نداشت ما رو جایی ببره. آخر می دونی بین افغانی ها رسم که زن شوهردار بدون شوهر نباید بره بیرون. بزرگم که شدیم بابامون دیگه حال و حوصله نداشت حتی با ما حرف بزنه چه برسه به اینکه ما رو ببره پارک. گفتم خوب اون موقع که بزرگ شدین خودتون می رفتید. گفت: آخه افغانی ها رسم دارن که دختر شوهر نکرده تنها از خونه بیرون نره.<br />
زدم رو پاش و گفتم: ای باب، زن شوهردار که بیرون نره، دختر شوهر نکرده هم که بیرون نره، خوب یهو بگو بین افغانی ها رسم که زن بیرون نره دیگه. خندید و هیچی نگفت. چند دقیقه بعد گفت: من حدودای 10 سالم بود که خواهر بزرگم ازدوج کرد. اون موقع اون 15 سالش بود. خواستگارش خیلی آدم حسابی بود. تو اون مدت که عقد بودند می اومد و میبردش بیرون. خواهرم برمیگشت. من و خواهرم می شستیم و اون برامون تعریف می کرد از جاهایی که رفته. از پارک ا زسینما . یه بار هم رفته بودن رستوران. من و خواهر وسطیم عشقمون این بود که خواهر بزرگمون بره بیرون، لحظه شماری می کردیم تنا چند روز برامون تعریف کنه و ما قند تو دلمون آب بشه. <br />
اما خیلی طول نکشید. اون رفت خونه شوهر و ما موندیم و بابامون که اجازه نمی داد جایی بریم. البته دروغ نگم یه باتر بردمون پارک. وقتی بود که مادرم زاییده بود و بالاخره بعد از چهار تا دختر خدا یه پسر بهمون داده بود. مادرم رو که از بیمارستان آوردیم، یه هفته بعد بابام همه مون رو برد پارک. البته اون بارم زهرمارم شد. آخه یه پسر توخیابون از کنارم رد شد و یه چیزی بهم گفت. بابام که چند قدم اونطرف تر از من بود حرفش رو شنید. شب که اومدیم خونه تا جایی که می خوردم منو زد. گفت اگه تو خیابون درست راه بری، کسی بهت حرفی نمی زنه. معلوم نیست چی کار کردی که انو بهت گفته و هرچی قسمش دادم که به مولا توکه خودت با من بودی، دیدی که من کاری نمی کردم. آخه مگه تقصیر منه که اون به من یه چیزی گفت تو خرجش نرفت. خلاصه اون شب یه شام سیر کتک خوردم. گفتم: خوب کاری نداشت. بعد از اون هر وقت دلت هوای بیرون می کرد می رفتی خونه خواهر بزرگت و با اون و شوهرش می رتید بیرون. گفت: نه آخه اون خوشش نمی اومد که ما بریم اونجا. می گفت فامیل زن میان بهش چیز یاد می دن پرش می کنن. گفتم: حالا خودشان چی با هم خوبن؟<br />
گفت: بد نیستن. البته شوهرخواهرم دست بزن داره. ولی خوب هیچی براشون کم نمی ذاره. خواهرم هر چی بخواد می خره. دیگه رسیده بودیم دم خونه (الف). دم در منتظرمون بود. سوارش کردم . تا نشست شروع کرد به شوخی و خنده. رو کرد به (س) و گفت: به به! حسابی خوشگل کردی که! این طوری نمیشه من باهات راه نمی یام. خوب می گفتی ما هم تیپ می زدیم. (س) می خندید. بعد از خنده ها و شوخی های (الف) یه سکوت کوتاهی حاکم شد و (س)  بی مقدمه گفت وقتی که نامزد کردم هم یه بار رفتیم پارک. اون بار بهترین خاطره زندگیم بود. انقدر بهم خوش گذشت که تا اون لحظه تو عمرم اتفاق نیافتاده بود اما بعدش دیگه هیچ وقت پارک نرفتم. گفتم: حالا خیلی هم مهم نیست. چیز زیادی از دست ندادی. حالا تو پارک هم خبری نیست. خندید و گفت: این بارم اگه تو نبودی نمی ذاشتن بیام. یهو برگشتم و گفتم ای ناقلا نگفته بودی تکلیف دخترهایی که یه بار شوهر کردن و طلاق گرفتن چیه؟ اونا چی کار باید بکنن؟ رسمی برای اونا هم دارین؟ بدون اینکه بخنده، همینطور که بیرون رو نگاه می کرد گفت آره. اونا که اصلاً نباید برن بیرون.<br />
  تقریباً نزدیکای پارک لاله بودیم که یهو (الف) از پشت زد رو شونه (س) و گفت حالا نگفتی چطوری با شوهرت آشنا شده بودی؟ اصلاض چی شد که ازدواج کردن؟ بگو بلکه ما هم یه چیزایی یاد بگیریم.<br />
(س) یه خنده تلخی کرد و گفت: از من چیز یاد بگیرین؟ شما که انشالله آینده تون مثل من نمی شه که طلاق بگیرین.<br />
آروم گفتم: یه وقتایی هم می بینی طلاق از بعضی زندگیا خیلی بهتره.غصه شو نخور.<br />
(س) شروع کرد به تعریف کردن. <br />
14 سالم بود . رفته بودیم عروسی یکی از قوم های دور پدرم. اونجا بعداز سالها خانواده پسرخاله بابام رو دیدم و کلی با هم گرم  گرفتیم. چند روز بعد اومدن خونمون. چشمشون منو گرفته بود. مادرم اصرار داشت که راضیشون کنه خواهر بزرگم بهتر از منه. کلی خونه داری بلده. کلی خانومه. ولی اونا زیر بار نمی رفتن. آخه خواهر بزرگم 15 سالش که بود عروسی کرد و 18 سالش که شد طلاق گرفت. خانواده شوهرش گفتن دزدی کردی ما هم طلاقش دادیم. مادرم که از مشهد رفت تهران بیارتش، پرسیده بود حالا چی می دزدیده؟ گفته بودن از یخچال خواهرشورش خوراکی می دزدیده.  وقتی برگشت، هنوز دختر بود. می گفت شوهرم به من دست نمی زد. صبح تا شب بیرون بود. شبها که می یومد، اتاق مادرش می خوابید. منم که اجازه نداشتم از خونه برم بیرون که خریدی چیزی کنم. خوب گشنه ام که می شد باید از یه جایی یه چیزی می خوردم یا نه؟ به هر حال خانواده (ح) راضی نشدند. می گفتند (س) رو می خواهیم. چشم (ح) (س) رو گرفته. اول بابام زیر بار نمی رفت می گفت دختر به راه دور نمی دم. آخه (ح) خونش تو شهر دیگه بود. خلاصه اینقدر رفتن و اومدن که بابام رضا داد. هر روز (ح) می یومد دم خونمون. خلاصه بعد از چند وقت مادرش اینا اومدن رسماً خواستگاری من. ما رسم داریم که خانواده داماد ( یعنی مادر و خواهرش) باید بیان و دختر رو تو حموم ببینند و بپسندند، اینه که من باید به زور می رفتم حموم تا اونا وسطش بیان درو باز کنن و من رو ببینن. خلاصه این مراسم هم اجرا شد. چشمهای من و (الف) گرد شده بود و داشت از کاسه می زد بیرون. این ازدواج مال 200 سال پیش نبود فقط یک سال و نیم ازش گذشته بود. باورم نمی شد درست مثل یک حیوان که موقع خریدش خوب همه جاشو نگاه می کنن که لنگ نزنه یا گر نباشه یا...<br />
(س) ادامه داد همه چیز خوب بود. قرار شد ما هم یه سفر بریم سهر اونا وچند روزمهمون باشیم تا بابام از وضعشون مطمئن بشه. یک هفته بعد راهی شدیم. خونشون تو یه محله بود شبیه محله ما تو مشهد. اما رفت و آمدهاشون یه کم عجیب بود. زنای همسایه مدام می یومدن اونجا و می رفتن پیش اکبر آقا (پدرح) اونم مدام باهاشون شوخی می کرد. حتی یه بار دیدم که یکی از اونها رو نیشگون گرفت. اونا هم غش غش می خندیدند. (ح) دو تا خواهر داشت که یکیشون عروسی کرده بود و یکی شون خونه باباش بود. همه می گفتن ترشیدست. آخه 29 سالش بود. (ح) برادر نداشت. همین 3 تا بچه بودن. پدر ومادرم می دیدن که پدر (ح) چطور آدمیه یا چه شوخی هایی می کنه، اما به روی خودشون نمی یاوردن. آخه خانواده (ح) سنگ تموم گذاشته و از ما پذیرایی می کردند. خلاصه قرار عروسی برای 3 هفته بعد گذاشته شد و شیربها هم 300000تومان بود که در جا به بابام دادن. (با خودم گفتم یعنی با 300000 تومان نقد خریدنش.)<br />
3 هفته بعد ما عروسی کردیم. سر عقد کلی بهم طلا دادن. مادرم باورش نمی شد. می گفت (س) مادر لا اقل تو خوشبخت شدی. صبح فردای عروسی مادرم گفت دستبندت برات گشاده بریم طلافروشی تنگش کنه که یهو مادر شوهرم شروع به داد وبیداد کرد که به شما چه، چرا تو زندگی اینا دخالت می کنین؟ بعد دست انداخت تو گیس مادرم و شروع کرد به کشیدن. باورم نمی شد. بعدم گفت که اون طلا ها رو از همسایه ها غرض کردن باید پس بدهند. <br />
مادرم بدون اینکه حرفی بزنه رفت و طلاها رو آورد و بهش داد.  فردایش هم خانواده ام خداحافظی کردند و رفتند و دیگه از اینجاش رو هم که قبلاً براتون گفتم. <br />
سرم تیر می کشید. گفتم: (س) هیچ وقت دوستش داشتی؟<br />
گفت: آره. بعد یه لحظه مکث کرد و گفت، فکر می کردم که دارم. آخه من اصلاً نمی دونستم دوست داشتن چیه؟ خوب اول هر روز می یومد خونمون، اصرار می کرد حتی گریه کرد، منو میبرد بیرون.<br />
فکر می کردم دوستش دارم.<br />
مدتی بود که از ماشین پیاده شده بودیم و داشتیم تو پارک قدم می زدیم. فکر کردم بهتره حال وهوا عوض شه یه جوری به (الف) ندا دادم واون یهو شروع کرد که (سین) باید بیای بریم سوار این وسایل بازی ها بشیم. (س) قبول نمی کرد. می گفت زشته. من روم نمی شه ولی مگه کسی می تونه در برابر (الف) مقاومت کنه!<br />
خلاصه بعد از کلی خندیدن و بازی کردن تو پارک رفتیم  سمت یه کافی شاپ طرفای می دون انقلاب. با (م) یکی دیگه از دوستای من اونجا قرار داشتیم. از در که رفتیم تو اونجا نشسته بود و منتظر ما بود. تا از در رفتیم تو دیدم که چطور سیگارش رو خاموش رو سریع خاموش کرد بدون اینکه (س) متوجه بشه. چون اونم خوب می دونست که نباید معادلات ذهنی (س) رو یهو بهم ریخت. پذیرش یه دختر تو یه کافی شاپ در حالیکه سیگار می کشه برای (س) خیلی سخت بود. <br />
اینقدر به درودیوار خیره شده بود که پاک فراموش کرده بود که قرار است چیزی بخوریم. آروم گفتم: خانوم، مردیم از گرسنگی، چی می خوری؟ می دونستم سواد نداره گفتم: نوشابه یا آبمیوه ترجیح می دی یا ساندویچ؟ گفت هرچی تو بخوری. <br />
2 تا شیر کاکائو سفارش دادم. کاملاً می فهمیدم که نه حواسش به ماست، نه به حرفهایی که می زنیم و نه به چیزی که می خوره. محو فضای کافه شده بود. محو دختر و پسرهایی که 2 به2 سر میزها نشسته بودند و گاهی دستهای هم را هم گرفته بودند. <br />
ناخودآگاه بدون اینکه حتی به من نگاه کنه گفت: فکر می کردم از اینا فقط تو فیلم های خارجیست. از این جاهایی که از این قفسه ها دارن که بشقاب ها و لیوان ها معلومه. بعد یهو رو کرد به من و گفت: باور نمی کنم که خودم اومدم اینجا. می دونی اگر برگردم مشهد و برای خواهرم تعریف کنم باورش نمی شه.<br />
خلاصه کافه که تمام شد من از (م) خواستم تا (الف) را برساند. (س) را که قرار بود من برسانم.<br />
هنوز خیلی از کافه دور نشده بودیم که رو به من کرد و گفت: (الف) و (م) فامیل شمان؟ گفتم: نه ما با هم دوست هستیم. یه لحظه سکوت کرد و گفت : چرا امشب من رو آوردی بیرون؟ این جزو کارته؟ گفتم: جزئ چه کاری؟ گفت: همین مددکاری دیگه. <br />
گفتم : نه (س) عزیز. اونجا کار من یه چیزای دیگه است. اینجا ما با هم دوستیم و به عنوان 2 تا دوست اومدیم بیرون.<br />
پلکهایش را که بست قطره های اشکش افتاد روی چادر. گفت: من تا به حال دوستس نداشتم. آخر افغان ها رسم ندارند که با دوست رفت وآمد کنند. می گویند دوست آدم را خراب می کنه.<br />
باورم نمی شد. از ماشین که پیاده شدوقتی مطمئن شدم که از پیچ کوچه پیچیده سرم را گذاشتم روی فرمان ماشین و ناخودآگاه گریه کردم. <br />
نداشتن دوست شاید بدترین اتفاق زندگی (س) نبود. چرا که خوب می دانستم چه بلاهایی سر او آمده. می دانستم که شوهرش طوری او را مورد تجاوز قرار داده که تمامی مجاری داخلی اش پاره شده، می دانستم که پدر شوهرش چندین بار خواسته به او تجاوز کند، می دانستم که مادرشوهرش فاحشه بوده و می دانستم که چندین بار قبل از فرار (س) از خانه شوهری به خانه پدریش، شوهرش او را به مردان دیگر فروخته بوده.<br />
و نیز خوب می دانستم که بعد از فرار (س) از منزل شوهری، این شوهرش بوده که به دادگاه شکایت کرده و تقاضای تمکین نموده است. همه اینها در ذهنم دور می زد. دردهایی که همه و همه متعلق به یک دختر 16 ساله است. دختری که سینما نرفته، رستوران نرفته، به بازار نرفته، حتی به مدرسه نیز نرفته است، دختری که حتی دوستس هم نداشته تا با او کلامی صحبت کند. <br />
اینها فقط دردهای (س) نیست. اینها دردهای زن بودن در میان رسوم مردسالاریست که تو را در خاک می کند و می گوید نفس بکش.<br />
</p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue17/06,12,14,10,32,19/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
</html>