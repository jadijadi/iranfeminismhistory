<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue28/07,07,23,02,39,09/ by HTTrack Website Copier/3.x [XR&CO'2014], Sun, 25 May 2025 04:18:26 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 28 | منصوره شجاعی » آسمان انجیر است/ ماه چاهی غمگین! / منصوره شجاعی</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">آسمان انجیر است/ ماه چاهی غمگین! / منصوره شجاعی</a></div>
    <div id="author"><a href="mailto:herlandmag@gmail.com">منصوره شجاعی</a>&nbsp;|&nbsp;&#1583;&#1608;&#1588;&#1606;&#1576;&#1607; ۱ &#1605;&#1585;&#1583;&#1575;&#1583; ۸۶&nbsp;|&nbsp;<a target="_blank" href="http://www.technorati.com/search//issue28/07,07,23,02,39,09/">
لینک های وارده</a></div>
    <div id="body" style="color: #000;">
      <p>"هاینریش بل" در کتاب " سیمای زنی در میان جمع" شخصیتی را به خوانندگان شگفت‌زده‌ی خویش معرفی می‌کند که قضاوت آن نه تنها دشوار بلکه برای بیشتر خوانندگان تابویی است که جز دوری از آن راهی نجستند. بیست سال پیش که این کتاب راخواندم از شجاعت نویسنده در ترسیم کاراکتری سرکش، ساختارشکن و نامحبوب لذت بردم. زنی که با گذر از دوران جوانی هم‌چنان در پی سرزندگی و کنج‌کاوی‌های کودکانه‌اش جسور و صادق به استقبال ماجراهای بدیع و خطیر جهان پیرامون خویش می‌رود. عشق، نفرت، خشم، اندوه، هنر، فرهنگ، عدالت و سیاست همه را به درون خویش می‌خواند و با کام و ناکامی‌هاشان به سر می‌برد. در غربت لحظاتی غریب درزندگی سراسر تناقض این زن تنها و سرگردان، کودک درونش او را از وسوسه‌ی جان‌بخشی ذهنی به دنیای بی‌رحم و سرد اطرافش رها نمی‌کند و این چنین است که واقعیت درونی او مانع احساس تنهایی و انزوای وی در دنیای پیرامونش می‌شود. چطور می‌توان تصور کرد زنی یکه، زیبا و توان‌مند را که لحظاتی طولانی و مکرر حتی با مدفوع خویش خلوت کند و خیره و جست وجوگر بنگرد تا شبیه‌سازی‌ها واشکال جان‌دار و متفاوت در مدفوع خویش را شادمانه کشف کند؟ وهم اوست که از این جان‌خشی نسبت به تمام پدیده‌های پیرامون خویش ابزاری می‌سازد برای مقابله با آن‌چه که آزارش می‌دهد. به سخره گرفتن کلیشه‌ها و باید‌ها و نبایدهای ساختگی در رویارویی با ابلهان خردمندنما، هرچند یکه وتنهایش می‌سازد اما او بی‌خیال و بازی‌گوش با پشت پا زدن به امکاناتی که به قید و شرط برایش مهیا می‌شد، تنهاتر از پیش به راه خود می‌رفت، اما بی تردید پیش نمی‌رفت! و این راز ادبیاتی است که به پرداختن شخصیتی نه پیروز، نه محبوب و نه خوشبخت می‌پردازد و اما بودن را، متفاوت بودن را و موثر بودن را ارج می‌نهد. شخصیتی که خود را این‌گونه طرح می‌کند: <br />
<em><br />
"من برای خودم پیراهنی دوخته‌بودم</p>

<p>بافته‌شده از قصه‌ها و افسانه‌های قدیمی</p>

<p>دیوانه‌ها آن را از من ربودند و</p>

<p>درمقابل چشمان همه پاره‌پاره‌اش کردند </p>

<p>خیلی شجاعت می‌خواهد</p>

<p>برهنه و عریان مقابل چشمان همه راه رفتن !" </em></p>

<p>واینک بیست سال پس از خواندن اثر ‌هاینریش بل با "ایران میرهادی " که نه ساخته‌ی ذهن خلاق نویسنده‌ای است ونه تصویری جان گرفته در رویای کودکی و نه افسانه‌ای دور و کهن آشنا می‌شویم، که خود واقعی‌اش عریان و بی‌سلاح کتاب خاطراتش را جسورانه در آغوش گرفته تا که دخترکش "آذر" همت کند و وفادارانه آن را به دست خوانندگان ناباورش برساند.  </p>

<p>این بارنه قهرمان داستان که خود صاحب سرگذشت، برهنه وصادق قصه‌های واقعیش را دانه دانه می‌بافد تا برتن خوانندگانش پیرهنی بدوزد که برهنه نمانند و با تن پوش وی نه به قضاوت نشینند که فقط گوش فرا دهند و پذیرا باشند آن‌چه را که هست، هرچند می‌توانست به گونه‌ای دیگر باشد.</p>

<p>"....مادرم مرا بر سرخشت زایید. زن‌ها دوروبرش جمع شده‌بودند و قابله بادست‌های حنا زده‌اش به مادرم می‌گفت که فشاردهد فشاردهد. زن‌های کنج‌کاو و خویشاوندان همه آمده‌بودند. برای آن‌ها زنی آلمانی و زاییدنش تماشایی بود. صبح بود و مقداری از روز گذشته بود که پدرم به داد مادرم رسید ... دوان دوان به کوی لاله‌زار رفت تاقابله‌ی روسی یعنی مادام بالوک را خبر کند. پس من در میان دو توده به دنیا آمدم : قدیمی‌ها و سنتشان و دست‌های فرز و چابک یک قابله‌ی روسی ..."(ص.11)</p>

<p>و بدین‌گونه زندگی سرشار ازتناقض شخصیت باهوش و معترض ایران میرهادی آونگ‌وار در میان سنت و مدرنیسم تا به انتها ادامه می‌یابد.</p>

<p>".. در اوقاتی که مادرم به اروپا می‌رفت و یا به مجسمه‌سازی مشغول می‌شد سکینه خانم با کمال جرئت و فداکاری از ما بچه مسلمان می‌ساخت ... می‌گفت : هرچه مادرتان یادتان داده کشک است و ... ولی همین که مادرم از سفر باز می‌گشت اوضاع همان بود که بود، اروپایی می‌شدیم. " (ص.32)."سکینه خانم لباس‌های ساده و آستین‌بلند می‌پوشید. جوراب‌هایش را وصله می‌کرد و کفی می‌انداخت. هیچ وقت پستان‌بند نمی‌پوشید و می‌گفت این دیگر چه مزخرفی است! و پستان‌هایش انگار دو کیسه‌ی شل بودند. درتمام عمرم هرچه یادگرفتم از او یادگرفتم. لباس پوشیدن را هم". (ص.33.)</p>

<p>آن‌چه این خود سرگذشت‌نامه را از نمونه‌های همانند متفاوت می‌سازد، گذشته از صداقت و عدم خودسانسوری از سوی نویسنده و عدم منع خانواده وبازماندگان نویسنده نسبت به صراحت بیان او، که در یک کفه‌ی وزن و اهمیت اثر قرار دارد اما خود تخریب‌گری و ویران‌سازی نویسنده در بیان اهمال و کوتاهی‌هایی که از وی سرمی‌زند در کفه‌ی دیگر، تمامی‌ اسطوره‌ی اشرف مخلوقات را زیر سوال می‌برد.</p>

<p>آن‌جا که از سرزدن‌های پنهانی به یخچال صاحب‌خانه‌ی آلمانی می‌گوید همان‌قدر معصوم است که گاه برخورد با اوباشان خیابانی شجاع است و صادق: "یک روز چند نفر مزاحم ما شدند. اگر زور بازو و کشتی‌گیری من نبود که توانستم پسرها را زیر لگد خود له کنم ممکن بود حسابی به دردسر بیفتیم. تنها چیزی که از آن پسره که ازبالای دیوار بر سرم افتاده بود به یاد دارم یک بوسه‌ی محکم بر لبانم بود که هنوز مزه‌اش را فراموش نکرده‌ام. ولی از آن پس من و مایا هم‌چون دو خطاکار تجربه‌دیده با احتیاط بیش‌تری به منزل بازمی‌گشتیم و آگاه بودیم که دشمنانی داریم که ممکن است از بالای دیوار بر سرمان بیفتند و حتی از لب انسان هم گاز بگیرند".( ص. 45).</p>

<p>اما تمام این هماورد طلبیدن‌ها موجب انهدام رویاهای دخترانه و کودکانه‌اش نمی‌شود: " عروسی پسر شاه با فوزیه را خوب به یاد دارم و از حسرت دردل خود می‌مردم که چرا من زن شاه نشده بودم ..."( ص. 66)</p>

<p>با کنده شدن از دنیایی مرفه و درمیان تشویق اطرافیان به آلمان می‌رود که باردار روزهای پریشانی و جنگ است : "... مثل سربازخانه... به زودی یاد گرفتم که صدها بشقاب را درمدت کوتاهی بشویم ... هرروز ساعت هفت به بخش می‌رفتم که به بیماران رسیدگی کنم. همه‌ی آن‌چه مادر، میس دولیتل و میس پیس یادم داده بودند در این بیمارستان به کارم می‌خورد.... وحالا من بودم درمقابل مملکتی و مردمی ‌که همه چیز را بسیار جدی می‌گرفتند".(ص.74 )" به زودی پرستار با تجربه‌ای شدم... و اجازه پیدا کردم که به بخش مردان وارد شوم ... صبح‌ها درجه می‌گرفتم و جایشان را عوض می‌کردم و موقع استحمام آن‌ها بدن لختشان را می‌دیدم ولی به عورتشان نگاه نمی‌کردم".( ص.77)</p>

<p>صمیمیت گفتار نویسنده در نقل روایت‌ها خواننده را به دنیای جادویی قصه‌گویی می‌برد: " در باغی بزرگ و پرشجر که اندرونی و بیرونی داشت شاهزاده‌ای زندگی می‌کرد پرابهت، مهربان ولی پرهوس ..." </p>

<p>و بدین‌گونه دیدنی‌های خویش را از زندگی همسایگان و معاشرانی که دوران کودکی خوش و خاطره انگیزش را ساخته‌اند بیان می‌کند. نه از بیان داستان‌های عاشقانه‌ی پیرامونش ابایی دارد و نه از بیان عاشقانه‌های خویش که خود به عشق زنده است و شورمندی‌اش در عشق و عاشقی همانی است که روح ناگنجیده در تنش طلب می‌کند: " آن روز که به ما گفتند یک معلم مرد جوان به کلاس خواهد آمد از هیجان خود را نمی‌شناختیم ... ما چشم به در کلاس نشسته‌بودیم که دیدیم آن مرد جوان قدبلند آمد. وای بادیدنش دلم فرو ریخت ... من و "ویکی" همان دم صددرصد عاشقش شدیم." ( صٌ.30) روزهای من خلاصه می‌شد در به مدرسه رفتن، صبح زود بلندشدن، ... عاشق مهدوی بودن، با ویکی هم‌درس بودن و ... بادختری یهودی سر رتبه‌ی اول وشاگرد اول شدن دائم در رقابت بودم ولی بیشتر اوقات شاگرد اول من بودم. برای عشق آقای مهدوی چه کارها که می‌کردم. " ص 41.</p>

<p>"فریدون سپاهی را از کودکی دوست داشتم ولی او توجهی به من نمی‌کرد و من برای او در حکم یک آدم وحشی بودم" (ص.99) </p>

<p>ودر آلمان سرد، خشن و در شرف جنگ آن زمان که سرودهای هیتلری تنها موسیقی متن زندگی سخت‌کوشانه‌اش بود از مهرطلبی‌های عاشقانه‌ی خویش چنین می‌گوید:"در آن سن و سال کم با کلی تجربه‌ی پرستاری وبدون هیچ تجربه‌ی عشقی ازبیمارستان "ویرشو" در آمدم( ص.83) "روزهای تعطیل می‌رفتم باغ مجاور، از گل و سبزه زیاد سر درنمی‌آوردم فقط در این فکر بودم که کی یک نفر عاشق من خواهد شد؟."( ص. 86). </p>

<p>"... نام او گرهارد بود.. روزی رسید که می‌بایست به جبهه بازگردد ... لحظه‌ی خداحافظی در حالی‌که قطرات درشت باران برسر و صورتمان می‌خورد صورت مرا با دست خود بالابرد و بوسه‌ای بر لبانم زد ... گفت عزیزم مرا به یاد داشته باش باز می‌گردم و دوان دوان به سوی قطار رفت ..."(ص. 108) و گرهارد را نیز جبهه‌های غدار جنگ جهانی از او می‌ربایند.</p>

<p>وسرانجام می‌چرخد و می‌چرخد تا عاشق مصطفی نامدار دوست زمان کودکی و قاصد نامه‌های پدرومادر از ایران می‌شود.اما این عشق پس از مدتی به جدایی و ناکامی ‌منجر می‌شود و تا همیشه خاطره‌ی تلخش را به جا می‌گذارد. دربیان این اولین عشق پرشور و سودایی خویش نه می‌بخشد و نه فراموش می‌کند اما صادقانه بیان می‌کند :</p>

<p>" پس گرفتن انگشتر نامزدی آن هم از دختری مثل من که دور از پدرو مادر و ... برای او نوشتم که اگر تو چنین نمی‌کردی در زندگی من بسیاری از اتفاقات نمی‌افتاد بسیار ملامتش کردم ولی جوابم را به مهربانی داد که ایران قسمت این بود و من می‌بایست راه دیگری ... به‌هرحال این ضربه روحی برای من آن‌قدر مایوس‌کننده بود که چاره‌ای نداشتم جز این‌که تغییر بزرگی در زندگیم ایجاد کنم. رفتم و نام خود را در کلاس‌های بازی‌گری نوشتم ..."(ص. 88)</p>

<p>پس از گذراندن موفقیت‌آمیز کلاس‌های آموزش تئاتر و بازی‌گری وارد گروه‌های سیار تئاتری می‌شود و برای التیام روحی مردم جنگ‌زده به شهرهای دور و روستاها سفر می‌کند. و در همین سفرها با "فردیناند" آشنا می‌شود که مسیر زندگی‌اش را تغییر می‌دهد. </p>

<p>"... فردیناند در مرخصی به سر می‌برد و قرار بر این بود که نقاشی‌های زیادی بکشد و برای جبهه ببرد او خبرنگار جنگی محسوب می‌شد و باید آن‌چه را از اثرات مخرب جنگ می‌دید بکشد و برای جبهه ببرد. از این‌که به زودی باید از یک‌دیگر جدا شویم نگران بودیم... عشق من به این مرد اصولا حسی مقدس بود. یک حس گرم، خوب و اساسی ..."(ص.126)</p>

<p>"... یکایک ما زن‌ها به او معرفی شدیم چون نوبت به من رسید فردیناند گفتم: خانم من... من مات و مبهوت و فرورفته در رویاهایم به پروانه‌ای که کنار چراغ چرخ می‌خورد و آخرش هم سوخت خیره شده بودم که فردیناند ناراحت شد و گفت اطوار درنیار معقول باش.( ص.139)... " آن‌قدر غر زد که تو آبروی مرا بردی که من ناگهان پقی زدم زیر گریه و با دست‌های خود از علف‌ها عروسکی درست کردم. فردیناند وقتی عروسک علفی و اشک‌های مرا دید ناگهان خنده‌اش گرفت و ..."(ص.140 )</p>

<p>و بعد هنگام خداحافظی عروسکی پارچه ای می‌سازد و به فردیناند می‌دهد و اسمش را "خدیجه خانم" می‌گذارد که فردیناند را از بلایا مصون بدارد شگفت این‌که به شهادت فردیناند خدیجه خانم او را واقعا هم از مرگ می‌رهاند.</p>

<p>عشق او به فردیناند هرچند با سختی‌ها وبلایای جنگ هم‌زمان می‌شود اما مسیرزندگی او را تغییر داده و او را به سوی درس طب سوق می‌دهد. دوسال سرگردانی و پریشانی دور از فردیناند، زندگی در اردوگاه‌های جنگی و پناه‌گاه‌های اطریش و آلمان، گرسنگی، فقر، تنهایی و زایمان اولین کودک دور از محبوبش، مرگ نوزادش، خطر تجاوزهای سربازهای روسی به او و زنان دیگر در بیمارستان‌های جنگی، درس‌های سخت و سنگین پزشکی و ... تنها کسی که به فکر او بوده برادر دل‌سوزی است که خود زیر فشارهای جنگ و بمباران و تحصیل پزشکی بارها با مرگ دست و پنجه نرم کرده‌است.</p>

<p>آن‌گاه که پس از دوسال فردیناند را در اردوگاه اسرای جنگی متفقین می‌یابد و از شدت فقر و گرسنگی نمی‌دانند به کجا پناه برند به ایران می‌آیند. زندگی در ایران به سختی شروع می‌شود. مادر که در غم از دست رفتن فرزند محبوبش فرهاد عزادار است آن‌چه را که او در پی‌اش به وطن و خانواده پناه آورده نمی‌تواند به او هدیه کند وکمک‌های مالی خانواده هم زخم‌های تنهایی و سرگردانی وی را التیام نمی‌بخشد. به همدان می‌رود و به طبابت مشغول می‌شود.</p>

<p>حاملگی‌های پی در پی و خودخواسته، اعتیاد شوهر آلمانی، زندگی در شهری که از امکانات شهری محروم بوده‌است، پریشانی و نابسامانی هیچ یک سبب نمی‌شود که از انجام وظایف پزشکی سرباز زند اما روح سرگردان وی و ناهم‌خوانی‌اش با آن‌چه عرف جامعه محسوب می‌شود مردم را گاه نسبت به او ناسپاس می‌سازد. تا بدان‌جا یکی دوبار هم به جرم اهمال در پزشکی به زندان می‌رود. خود صادقانه از تمام این جریانات سخن می‌گوید. جالب این‌جاست که ازمعالجه‌ی بیماران بسیاری که معجزه‌وار به دست او درمان شده‌اند حکایت زیادی نقل نمی‌کند اما مرگ یکایک بیمارانش را خواه به گردن او بوده یا نه به تفصیل تعریف می‌کند. عاشق بودن و عاشق ماندن نیز گویا از زمره وظایفش به حساب می‌آید و نیز حاملگی و بچه‌دار شدن. از همسر اول 5 فرزند و از همسر دوم 4 فرزند به‌دنیا می‌آورد و دو کودک را نیز از پرورشگاه به فرزندی قبول می‌کند.</p>

<p>اصولا حاملگی برایش همان جان‌بخشی به تصویر ذهنی است که بدون توجه به عاقبت آن به استقبالش می‌رود: "واضح است که زنی عاطفی مثل من در این زندگی پرآشوب، بدون محبت دیدن کافی چه حالی پیدا می‌کند. حداقل دل‌خوشی من این بود که در وجود خودم تغییری احساس کنم و به همین لحاظ متوسل به بارداری می‌شدم. نه ماه تمام موجودی دربطن من بود که وابسته به من و من وابسته به او بودم. رابطه‌مان مستقیم بود و بدون شرط. من به او دل‌خوش بودم و بس."(ص.212)</p>

<p>روح عاشق و پریشانش گاه به هنر، گاه به ادبیات و گاه نیز به طبابت گره می‌خورد و در هر سه عرصه ساختارشکنی پیشه و آنارشیسم درونی خود را با آن در می‌آمیزد و آن چیز دیگر را ارائه می‌دهد. در بسیاری از نوشته‌ها و اشعارش اصول رایج در تشبیه و استعاره را به باد نقد می‌گیرد و رندانه چنین می‌گوید: </p>

<p>"چرا همیشه تشبیه‌ها یک‌سانند!</p>

<p>می‌گویند :<br />
<em><br />
... ستاره‌ها، فروزان،</p>

<p>ابرها پراکنده،</p>

<p>خورشید گویی طلایین، </p>

<p>ماه، چهره‌ای سیمین،</p>

<p>ساقه‌ی درختان بازوان ...!؟</p>

<p>می‌شود گفت:</p>

<p>آسمان انجیراست ؟ </p>

<p>آفتاب، یک استخر است ؟</p>

<p>ماه، چاهی غمگین !؟</p>

<p>و ستارگانش ... " (ص.262)</em></p>

<p>خاطرات ایران میرهادی شباهت چندانی با خاطرات دختران هم‌نسل و هم‌طبقه‌ی او در ایران ندارد. و اصولا با خود سرگذشت‌نامه‌های دیگر نیز هم‌خوانی ندارد. بیش‌تر می‌توان گفت سینمایی است که فیلم‌نامه‌اش گاه پیش‌بینی شده و گاه برحسب موقعیت و بداهه نوشته شده و به راحتی بر زبان قهرمان آن جاری می‌شود و تصاویرش در ذهن خوانندگان آن نقش می‌بندد.</p>

<p>این کتاب درسومین دوره‌ی جایزه‌ی کتاب صدیقه دولت آبادی در میان 5 کتاب برگزیده انتشارات سال 84 به چشم می‌خورد. در دوره‌ی گذشته نیز همتای آن یعنی : "مادر و پنجاه سال زندگی در ایران " اثر توران میرهادی، که نشر قطره به چاپ رسانده بود، درمیان پنج عنوان برتر انتشارات سال 83 حضورداشت.</p>

<p>حضور این هر دو کتاب، از دو عضو یک خانواده‌ی واحد نمایان‌گر دو سر یک نهایت است. در اولین خود سرگذشت‌نامه با چهره‌ی پرشور، منضبط، منطقی و آرمان‌گرای توران میرهادی آشنا می‌شویم که معلمی‌ ذاتی است و هم کتاب خاطرات دیروزش و هم رفتار و سلوک امروزی‌اش درسی است همیشگی برای تمام مادران و زنانی که در پی یافتن الگویی موفق، سر در کاویدن تاریخ شفاهی زنان توان‌مند ایران دارند. و اما در دومین خود سرگذشت‌نامه‌ی این خانواده با زنی دیگرگونه آشنا می‌شویم که شوریدگی و آنارشیسم درونی‌اش مانع از شکل‌گیری تصویری ثابت و هم‌ساز با عرف رایج برای الگوسازی است و خود ضدکلیشه‌ای است که به هرحال خواهندگان خاص خویش را بی‌شک جلب می‌کند و شجاعانه بر خلایق فریاد بر می‌آورد که: آی ! من نیز هستم هرچند دیگرگونه. و خواننده‌ی این دو اثر به این فکر واداشته می‌شود که شاید حضور یک دموکراسی بی‌کران در نگرش تربیتی خانواده‌ای روشن‌فکر و مرفه، توان تحمل و پذیرایی دو چهره‌ی تا این حد متفاوت را موجب شده و تقریبا به یک میزان مورد حمایت‌های مرسوم قرارداده‌است.</p>

<p>معرفی این کتاب نه سر داوری و قضاوت دارد و نه نقد و چرایی آن را می‌جوید؛ به نثر مغلوط آن و به پریشانی ذهن نویسنده در ترتیب و تقدم نقل ماجراها نیز اعتراضی ندارد؛ این متن دعوتی است رسا و با صدایی بلند خطاب به کسانی که این سرگذشت غریب و کم‌نظیر را هنوز نخوانده‌اند. خوشا به لبیک گویان! <br />
 </p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue28/07,07,23,02,39,09/ by HTTrack Website Copier/3.x [XR&CO'2014], Sun, 25 May 2025 04:18:26 GMT -->
</html>