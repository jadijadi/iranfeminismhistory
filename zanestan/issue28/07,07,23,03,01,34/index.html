<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue28/07,07,23,03,01,34/ by HTTrack Website Copier/3.x [XR&CO'2014], Sun, 25 May 2025 04:18:25 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 28 | پويا » نگاهی کوتاه به برخی پیچیدگی های شرکت مردان در جنبش زنان – بحث مسئولیت  / پویا</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">نگاهی کوتاه به برخی پیچیدگی های شرکت مردان در جنبش زنان – بحث مسئولیت  / پویا</a></div>
    <div id="author"><a href="mailto:http://www.pouyashome.com/weblog ">پويا</a>&nbsp;|&nbsp;&#1583;&#1608;&#1588;&#1606;&#1576;&#1607; ۱ &#1605;&#1585;&#1583;&#1575;&#1583; ۸۶&nbsp;|&nbsp;<a target="_blank" href="http://www.technorati.com/search//issue28/07,07,23,03,01,34/">
لینک های وارده</a></div>
    <div id="body" style="color: #000;">
      <p><br />
موضوع شرکت فعال مردان در جنبش برابری طلبانه ی زنان مسئله ای است که پیچیدگی های خاص خودش را دارد. جدایی جنسیتی که در ساختارهای جامعه ی پدرسالار شکل می گیرد و به تدریج در ذهن و روان زنان و مردان می نشیند، مسئله ی شرکت مردان را در جنبش زنان از راه های مختلف دچار مشکل می کند. یکی از پایه ای ترین مشکلات، شاید موضوع بدبینی است که لااقل در ابتدای کار در ذهنیت ِ هم زنان و هم مردان نشسته است. در یک جامعه ی پدرسالار، قدرت تصمیم گیری در درجات مختلف توسط مردان اعمال می شود و در واقع هر چه در هرم اجتماعی بالاتر می رویم، حضور مردان در نهادهای تصمیم گیری پر رنگ تر می شود. جنبش زنان شاید تنها جایی است که زنان احساس می کنند قلمرو (domain) اختصاصی آنها برای فعالیت و مدیریت است. آنها شاید در ابتدا حضور مردان را خطری برای "مردانه" شدن جنبش زنان می دانند و نمی خواهند این محدوده را هم به مردان واگذار کنند. همچنین ممکن است نگران کم رنگ شدن خواسته ها و شعارهای زنان باشند.</p>

<p>راشل جونز می نویسد: "متاسفانه مسئله تنها این نیست که زنان بگذارند تا مردان هم در مبارزه و تلاش آنها شرکت کنند، ‏بلکه تعداد محدود مردانی هم که حاضر به چنین شرکتی باشند یک مسئله است. بیشتر ِ بدبینی زنان ‏نسبت به شرکت مردان، مستقیما ریشه در این واقعیت دارد که بسیاری از مردان از روابط ‏پدرسالارانه بهره مند می شوند، پس چرا آنها باید به موضوع رهایی زنان علاقه نشان بدهند؟ ‏مقاومت در برابر شرکت مردان و درگیر شدن آنها در اهداف برابری جنسیتی، از هر دو طرف ‏اِعمال می شود و بدین ترتیب موضوعی چند بُعدی و پیچیده است".1<br />
‏<br />
از طرف دیگر بیشتر مردان تصوری نه چندان واقعی از جنبش زنان در ذهن دارند. برای عده ای، جنبش زنان شکل اجتماعی تر و پیشرفته تر گردهمایی های "زنانه" برای پرداختن به مسائل "زنانه" است و آنها از اساس این فعالیت ها را شکل امروزی یک کلوپ خیاطی و سنتی زنانه می دانند. چیزی مانند یک میهمانی و اجتماع برای گذراندن وقت برای زنان. در ذهن بسیاری از مردان، ویژگی جنبش زنان به عنوان یک جنبش اجتماعی برابری طلبانه، پوشیده است و مردان چنین درکی را از فعالیت های آنان ندارند. <br />
برای عده ای دیگر که به اجتماعی بودن این جنبش آگاهی دارند، مسئله به تلاش زنان برای برتری جویی نسبت به مردان تقلیل پیدا می کند. این دسته از مردان احساس می کنند که در این عرصه، اقتدار (هژمونی)  و قدرت شان مورد چالش و پرسش قرار می گیرد. بسیاری از کلیشه های جنسیتی که از ابتدا در خانواده و مدرسه و اجتماع در ذهن و روان شان نشسته در اینجا کم رنگ می شود و حتی اساس آن زیر سوال قرار می گیرد. به نظر من این موضوع نقش کلیدی و اساسی دارد که به مردان تفهیم شود جنبش زنان یک جنبش برابری طلبانه است و هدف آن حقوق برابر و در دسترس بودن امکانات و فرصت های برابر صرف نظر از جنسیت افراد جامعه است. شکی نیست که این، نیاز به کار و تلاش آگاهی دهنده دارد و مفهوم "آگاهی" مردان به اینکه ما چه می گوییم و چه می خواهیم یک مفهوم کلیدی است.<br />
 <br />
از سوی دیگر جامعه ی مردسالار، هم از زنان و هم از مردانی تشکیل شده که علی رغم جدایی جنسیتی با ده ها رشته ی شخصی، خانوادگی و اجتماعی به هم پیوسته اند. این پیوستگی از درونی ترین و "طبیعی" ترین احساسات عاطفی مانند عشق پدر به زن و فرزند در خانواده یا عشق زن و مرد به هم آغاز می شود و تا اجتماعی ترین ارتباطات شهروندی و حقوقی ادامه پیدا می کند. این پیوستگی ها و حضور انکارناپذیر مردان در ساختارهای مختلف اجتماعی موجب می شود که مردان بخشی از مشکل، یعنی روابط نابرابر جنسیتی باشند. این حضور و پیوستگی در اجتماع خواه ناخواه برای مردان مسئولیت به وجود می آورد.<br />
 <br />
طبق گفته ی جف هرن (Jeff Hearn)، استاد جامعه شناسی دانشگاه منچستر، همه چیز از این جمله آغاز می شود که به مردی بگوییم : "تو مسئول هستی!". این جمله دو معنی متفاوت را می تواند منعکس کند. <br />
اولین معنی اینکه: "این مشکل، تقصیر توست!". معنی دوم می تواند این باشد که: "تو در رفع مشکل شرکت فعال داری".<br />
 <br />
شکی نیست که هر دو معنی در روابط نابرابر جنسیتی صدق می کنند. <br />
درباره ی معنی اول: اینکه روابط نابرابر جنسیتی به خصوص در حیطه ی حقوق مدنی و حقوق بشر و خانواده مشکلات مهمی را برای زنان ایجاد می کنند که برای حل آنها چاره ای جز این نیست که مردان بپذیرند ویژگی های رفتاری خصوصی و اجتماعی آنها باید تغییر کند. شاید یکی از نمونه های بارز این موضوع، خشونت خانوادگی باشد. آنچه که از ابتدای کودکی به عنوان "مردانگی" یا "رفتار مردانه" به عنوان یک الگو به پسران تلقین می شود، عامل بسیاری از مشکلات بعدی و مهم تر از همه خشونت خانوادگی در خانواده هاست. الگوهای رفتاری، این اجازه و توانایی را به مرد می دهند تا برای حل "مشکلات خانوادگی" دست به خشونت بزند. طبیعی است که برای تغییر این الگوهای رفتاری باید روی پسران جوان و مردان کار کرد. در کشورهایی که جامعه ی مدنی و از جمله اتحادیه های زنان آزادانه فعالیت می کنند، کار سازمان یافته و ادامه داری را به صورت کارگاه های آموزشی و گروه درمانی برای تغییر الگوهای رفتاری پسران جوان در مدارس و دانشگاه ها اداره می کنند. همچنین این کارگاه ها را در زندان ها، یعنی جایی که مستقیما دسترسی به مردان خشونت گر دارند بر پا می کنند. <br />
 <br />
در کشورهایی مانند کشور ما که جنبش زنان اصولا زیر فشار است باز هم می توان امیدوار بود که بتوان چنین کارگاه های آموزشی را برای پسران جوان لااقل در دانشگاه ها بر پا کرد. طبیعی است که گردانندگان چنین کارگاه های آموزشی پسران و مردانی باشند که در جنبش زنان شرکت فعال دارند. همچنین طبیعی است که چنین کارگاه هایی از وجود زنان و دختران فعال برای عمق بخشیدن به بحث الگوهای رفتاری استفاده کنند. مباحث چنین کارگاه هایی می تواند علاوه بر خشونت خانوادگی، به موضوعات تقسیم کار خانگی، شرکت در پرستاری کودک و مانند این ها هم بپردازد. <br />
 <br />
اما در معنی دوم "مسئولیت" مردان، نقش آنان در همکاری برای پیش بردن کارهای جنبش برابری طلب زنان است. شاید یکی از مهمترین وظایف مردان فعال در جنبش زنان، بردن آگاهی و اهداف برابری طلبانه به میان مردان جامعه است. به خصوص در جوامعی مانند جامعه ی ما که جدایی جنسیتی به شکل گسترده ای وجود دارد و انواع مشکلات قانونی و فرهنگی بر سر راه ارتباط اجتماعی وجود دارد، این مردان فعال در جنبش هستند که ساده تر و به شکل موثرتری می توانند مستقیما روی مردان کار کنند. <br />
همچنین پسران ممکن است به خاطر فرصت ها و امکانات بیشتر، در برخی موارد (مثلا کار با کامپیوتر و اینترنت)  از ظرفیت ها و تخصص هایی بهره مند شده باشند که می توانند آن را در اختیار جنبش بگذارند. در جایی که امکان آن وجود دارد چنین تخصص هایی را می توانند به دختران و زنان جنبش آموزش دهند تا ظرفیت های جنبش تا جایی که ممکن است به یکسان تقسیم شود. شخصا بر این باور هستم که اکثریت مطلق نقش های مدیریتی و برنامه ریزی جنبش زنان باید در اختیار زنان قرار بگیرد. جنبش زنان باید بتواند نقش یک مدرسه ی مدیریت را برای پرورش استعدادهای مدیریتی و تخصصی زنان ایفا کند. با این حال می توان از تخصص های مردان فعال در جنبش به صورت مشاوره استفاده کرد. چنین مشاوره هایی می تواند به تصمیم گیری های بهتر و موثرتر کمک کند.<br />
 <br />
مسئله ی جنبش زنان در کشور ما در سالهای اخیر یک ویژگی منحصر به فرد هم پیدا کرده است. یک واقعیت این است که جامعه ی مدنی در کشور ما زیر فشار حکومتی، قدرتی آنچنان پیدا نکرده است. از طرف دیگر به خاطر تبعیض گسترده و بی پرده ای که به صورت قانونی و فرهنگی بر زنان اعمال می شود، و همچنین به خاطر تلاش گسترده ی فعالان زن، جنبش زنان به صورت یک جنبش زنده و مطرح در سطح جامعه و به ویژه در خارج کشور خود را شناسانده است. شکی نیست که این همه بدون فداکاری ها و از پا ننشستن های فعالان زن ممکن نبوده است. این مطرح شدن گسترده، موجب جلب توجه بسیاری از مردان به این جنبش مدنی شده است. واقعیت این است که انگیزه ی همه ی این مردان آگاهی به برابری جنسیتی نبوده است. برای بسیاری، شاید این جنبش به عنوان یک سمبل سیاسی برای اصلاح طلبی یا عرفی گرایی و سکولاریسم مطرح بوده است. اما این فرصت خوبی برای جنبش زنان است که به این توجه مردان واکنش مثبت نشان بدهند و از این توجه آنها برای تبلیغ امر برابری طلبی استفاده کنند. در میان این مردان، جوانان بسیاری وجود دارند که می توانند تاثیر تعیین کننده ای به عنوان نسل آینده ی مردان داشته باشند. </p>

<p>مایلم این نوشته را با گفته ی دیگری از جف هرن به پایان ببرم:<br />
"مردان باید بسیار بیشتر از این درگیر مسائل برابری جنسیتی شوند. اما طبق چه شرایطی؟<br />
البته نه به عنوان یک جانشین جدید برای زنان. مردان باید آماده باشند تا یاد بگیرند، گوش کنند، فروتن و متواضع باشند و از متخصصان رشته ی برابری جنسیتی فرا بگیرند. این می تواند برای بسیاری از مردان وضعیت دشواری باشد اما مسئولیت ماست که ]در این امر[ به آنها کمک کنیم".<br />
شکی نیست که همه ی ما – چه زن و چه مرد- در جنبش زنان مسئولیت داریم که از هر فرصت به دست آمده در جهت آگاهی مردان نسبت به مشکلات زنان، دلایل و ریشه های آن و راه های حل این مشکلات تلاش کنیم. با هم و در کنار هم.</p>

<p><br />
<strong>*  http://www.pouyashome.com/weblog </strong></p>

<p>1- راشل جونز- نقش مردان در مبارزات زنان: بخشی از مشکل، و بخشی از راه حل. در این آدرس بخوانید: <br />
http://zanan.iran-emrooz.net/index.php?/zanan/more/12504</p>

<p></p>

<p>       <br />
 <br />
 <br />
 <br />
         <br />
 <br />
      </p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue28/07,07,23,03,01,34/ by HTTrack Website Copier/3.x [XR&CO'2014], Sun, 25 May 2025 04:18:25 GMT -->
</html>