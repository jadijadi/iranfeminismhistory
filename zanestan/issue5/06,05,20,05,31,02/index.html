<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue5/06,05,20,05,31,02/ by HTTrack Website Copier/3.x [XR&CO'2014], Sun, 25 May 2025 04:18:42 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 5 | فیروزه مهاجر » از خیابان شروع می کنند</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">از خیابان شروع می کنند</a></div>
    <div id="author"><a href="mailto:mohajerf@yahoo.com">فیروزه مهاجر</a>&nbsp;|&nbsp;&#1588;&#1606;&#1576;&#1607; ۳۰ &#1575;&#1585;&#1583;&#1740;&#1576;&#1607;&#1588;&#1578; ۸۵&nbsp;|&nbsp;<a target="_blank" href="http://www.technorati.com/search//issue5/06,05,20,05,31,02/">
لینک های وارده</a></div>
    <div id="body" style="color: #000;">
      <p>کتاب هایی که هدف شان اموختن راه و رسم زندگی است و گاه به شکل اندرزنامه و پندنامه منتشر می شوند سابقه درازی دارند و از جمله میراث کهن فرهنگ ایرانی محسوب می شوند. همه این کتاب ها در گذشته برای شاهان و بزرگان قوم نوشته شده اند، مثل "قابوسنامه"  که کتاب النصیحه هم به آن گفته اند و نصیحت نامه امیر زیاری کیکاوس بن اسکندر بن قابوس بن وشمگیر بن زیار ملقب به عنصرالمعالی است خطاب به  پسرش گیلانشاه، تا فن زندگی و تحصیل معاش را به او بیاموزد و مربوط به قرن 5 هجری قمری می شود. هم آداب طعام و نشست و برخاست در آن هست و هم سیاست مملکت داری. به احتمال زیاد هزار سال پیش از آن هم بنا به روایت نقش برجسته ها و کتیبه ها هر درباری آدابی مدون دارد حاکی از گرایش به قدرت متمرکز و حفظ موقعیت طبقات اشرافی. از دوره ساسانی شاید مهمترین منبع نامه تنسر باشد (تصحیح مجتبی مینوی، تهران، 1311) و قبل از او در قرن سوم میلادی آذرباد ماراسپند از بزرگان زردشتی (این نام به شکل آدرباد مهر اسپندان هم ثبت شده)  اندرزنامه ای دارد خطاب به پسرش که ملک اشعرای بهار آن را خیلی با ارزش می شمرد و خودش ترجمه ای از آن دارد (در ترجمه چند متن پهلوی). شاید قدمت و جدیتی که تا دوره ای در نوشتن این اندرزنامه ها می شده باعث نفوذ آن ها در اذهان عمومی بوده یا برعکس افکار عامه است که در این اندرزنامه ها به لباس فاخر آراسته می شود و در دربار جای می یابند، درست همان طور که بنا بر نامه تنسر "علایم برتری در مال و ثروت است و لباس، مراکب، آلات تجمل"، هر چه هست در بیشتر کتاب های تاریخ ایران دلیل زوال حکومت ها عدم رعایت آداب کشورداری و تشریفات "درست" درباری و سلوک با رعایا و پرداختن به عیش و نوش مدام و وقت گذرانی با زنان ذکر شده است. انگار هیچ عامل مهم دیگری هرگز وجود نداشته. <br />
به هر حال، در این اندرزنامه ها معمولا چیزی بیش از این نمی یابیم؛ وضع طبقاتی تثبیت شده است و در داخل هر طبقه هم رعایت ساسله مراتب و تنظیمات طبقه ضروری است. مسعودی در مروج الذهب (ص. 239) می نویسد که اردشیر شاه ساسانی معتقد بود "برای نفس شاه و رئیس و دانشور فرزانه چیزی زیان آورتر از معاشرت مردم پست و آمیزش اشخاص فرومایه نیست." این نگاه البته در بخشی از ادبیات فارسی نظیر شاهنامه فردوسی نقد شده است، اما در پند نامه ها باقی مانده تا جایی که آدمیت و ناطق در آغاز افکار اجتماعی و سیاسی و اقتصادی در آثار منتشر نشده دوران قاجار و بخصوص درباره پندنامه های این دوره می نویسند " در منطق سیاسی اندرزنامه، مردم رمه است و حکمران پاسبان آن. فرمانروایان دعوت می شوند که به داد گرایند. عدالت مفهومی است ذهنی بدون تعریف دقیق، در واقع دور از عدالت اجتماعی. دادگری از اختیارات انحصاری حکمران شناخته شده..."   <br />
البته بقیه مردم هم دست کم در رویدادهای مهم زندگی مانند تولد، ازدواج و مرگ و عزاداری برای مرده همواره موظف به رعایت آدابی بودند، چنان که راوندی در تاریخ اجتماعی ایران، جلد 1، می نویسد "برای هر عمل  جزیی هم آدابی وجود داشت، چرا که فرد در مدت شبانه روز بر اثر اندکی غفلت دستخوش گناه و گرفتار پلیدی و نجاست می شد... روزی چهار بار بایستی آفتاب را ستایش و ماه و آب را نیایش می نمود. هنگام خواب و برخاستن و شستشو و بستن کمربند و خوردن غذا و قضای حاجت و زدن عطسه و چیدن ناخن و گیسو و افروختن چراغ و امثال آن بایستی دعایی مخصوص تلاوت می کرد..." بدیهی است روحانیان نظارت بر اجرای این آداب را که سر باز زدن از آن ها با عواقب سختی همراه بود به عهده داشتند. راوندی همچنین یادآور می شود که در ارداویراف نامه (یا به قول او اردای ویراز نامه) اردای ویراز که از اولیای دین زرتشتی است هنگام مشاهده جهنم در میان معذبین... افرادی را هم دید که به سبب استحمام در آب گرم و آلودن آتش و آب به اشیای پلید و سخن گفتن در حین تناول طعام و گریستن برای اموات و راه رفتن بدون کفش، در ردیف سایر گناهکاران معذب بودند." (راوندی، همان، ص. 635). در مواقعی هم که هیچ آدابی وجود نداشت جاسوسان حکومتی مرافب حسن سلوک مردم بودند. چنان که تصور می شد غیر از همین آداب  موجود هیچ راه  و روش دیگری برای زندگی در این جهان نیست یا مناسب نیست و نباید باشد.<br />
البته تناقضا تی هم بود و تنش هایی بین شاه و روحانیان زرتشتی و نجا و اشراف که گاه باعث مداخله این در کار آن می شد اما معمولا فقط شاهان درخور آن بودند که برایشان پندنامه نوشته شود؛ هرچند آن ها عملا به رعایت هیچ اصولی پای بند نبودند. وگرچه آدمیت و ناطق در همان منبعی که قبلا نقل شده می نویسند "تا حدی که آگاهی داریم این قضیه مورد تحقیق و سنجش علمی قرار نگرفته که در گذشته منطق اندرزنامه نویسی تا چه حد با ماهیت نظام مطلقه و احکام شرعی تعبدی همبستگی داشته است. چه به هر حال آن جا که مجال گفت و شنود و شک دستوری باشد چه جای پند و اندرز است. چون و چرا گفتن و بحث و انتقاد و استدلال خود راهی را در تعقل سیاسی و کردار اجتماعی می گشاید و قواعدی را در تنظیم روابط مدنی می نهد که به اندرز گویی نیازی نباشد" اما، همین اندرزنامه ها هم صرفا یادگار دوره هایی است که امنیت رعایا بیشتر می شده و شاه خارج از حلقه ندیمان و دوستان خود اندکی هم به مردم توجه نشان می داده. وگرنه همه مسافرانی که از شرق و غرب به ایران آمده اند از تکبر اشرف ایرانی و رفتار قساوت آمیزآن ها با زیردستان نوشته اند و بی اعتنایی شاهان به امور اجتماعی. شاهان ایرانی تا دوره قاجار اکثرا بی شریک حکومت می کردند، یعنی که هیچ مقامی را به رسمیت نمی شناختند نه حتی آن هایی را که خودشان اعطا می کردند.  تا زمان سلسله قاجار ظاهرا وضع از همین قرار بود و با جنبش مشروطه و بیداری مردم در اثر ارتباطات مختلف با کشورهای دیگر، بخصوص اروپایی، و ترجمه آثاری در زمینه های مختلف، تفاوت آداب و رسوم نه برای توده مردم بلکه برای اشراف و طبقات ثروتمند آشکار شد. راوندی در جلد 2 کتاب تاریخ اجتماعی خود از چند ترجمه که در این مورد خاص اطلاع یافتن از تفاوت آداب و رسوم موثر بودند نام می برد. یکی کتاب چین است که در 1262 قمری بهمن میرزا پسر عباس میرزا نایب السلطنه آن را ترجمه می کند و دیگری سفرنامه ای است به نام چهار فصل که عبدالفتاح گرمرودی در عهد محمدشاه قاجار و پس از بازگشت از اروپا می نویسد و در آن از اختلاف آداب و رسوم حتی ناهماهنگی لباس و عادات ایرانیان با فرنگی ها سخن می گوید. <br />
در همین دوره است که توجه به تمدن جدید و معارف اروپایی آغاز می شود. حاج سیاه در خاطرات خود که در عهد ناصرالدینشاه نوشته (ص. 173) می گوید که "... همه جا مردم ایران در فشار جهل و ظلم هستند؛ ابدا ملتفت نیستند که انسان هستند و انسان حقوقی دارد." (به نقل از راوندی، جلد 2، ص. 539)<br />
به نظر راوندی یک بخش از نوشته های روشنفکران این دوره کماکان به صورت اندرزنامه نوشته می شود که همان تفکر پیشینیان را  منعکس می کند و موضوع  آن ها آداب سلطنت و ستایش عدل و پاسداری رعیت است و بخش دوم آثار جدیدی است تحت تاثیر مستقیم اندیشه های غربی یا ترجمه آن هاست و از مسائل اجتماعی و سیاسی ایران گفتگو می کنند. این آثار همانند نظام و تشکیلات جدید اداری و قوانینی که بخصوص در زمان سپهسالار وضع شد با رسم های کهن در تضاد قرار دارند. از جمله به دلیل وجود فضاهای عمومی جدیدی که سوقات مدرنیسم و پیشرفت تکنولوژی هستند و در مورد آن ها آدابی از قبل وجود ندارد. و البته به همین دلیل هم جامعه سنتی به آن ها روی خوش نشان نمی دهد اما نمی تواند از شکل گیری شان ممانعت کند. <br />
این فضاهای عمومی جدید ادبیات مکتوبی خاص خود دارند و از جمله آیین نامه ها و رساله های آداب معاشرت در مجامع عمومی که گرچه از برخی جهات دنباله همان اندرزنامه های کهن هستند اما ماهیت دمکراتیک آن ها، این واقعیت که برای همه شهروندان نوشته می شوند، تفاوت جدی بین آن ها و اسلاف شان ایجاد می کند. ناگفته نماند که پیش از این دوره مجامع یا فضاهای عمومی برای مردم معمولی در حد قهوه خانه و مسافرخانه بود، اما حالا سینما، تئاتر، باغ های ملی و اداره های مختلف وجود دارند که هرکسی لااقل در زمان رویدادهای مهم زندگی، یعنی تولد، ازدواج و مرگ با آن ها سر و کار پیدا می کند و باید نحوه رفتار درست در آن ها را بداند. <br />
در این رساله ها و آیین نامه هایی که برای آموختن آداب معاشرت به مستخدمین دولت نوشته می شدند بخش های مخصوص کارمندان کشوری و لشکری با هم تفاوت هایی داشت. اکثرا  این نوشته ها جزوه هایی کوچک بدون تاریخ چاپ بودند و عمده مطالب آن ها مربوط به رفتار مناسب مردان در برخورد با اشخاص مختلف و رفتار مناسب آن ها در مهمانی های رسمی و غیر رسمی، طرز صحیح غذا خوردن با کارد و چنگال، عیادت از بیمار و دید و بازدیدهای دیگر،  و طرز لبای پوشیدن بود.  <br />
به این دو گروه بالا ، یعنی اندرزنامه های قدیمی و رساله های آداب معاشرت جدید یک گروه سوم را هم باید افزود که البته گستردگی قبلی ها را ندارد اما بازهم نسبت به هر دو گروه ماهیت دمکراتیک تری دارد چرا که برای زنان و مردان هر دو نوشته می شود، و در مجموعه کتاب های کتابخانه مرکز فرهنگی زنان 3 کتاب از این دست موجود است. <br />
 تاریخ تالیف اولی سال 1315  شمسی است. این کتاب، "آداب معاشرت در مجامع عمومی" نام دارد و در مطبعه مجلس به چاپ رسیده. از انتشارات کانون بانوان است. در مقدمه که نوشته ی درالانشاء کانون بانوان است چنین آمده که این رساله مختصر اینک که "بزرگترین مانع ترقی نسوان که محصور بودن در منازل و زندگی دور از اجتماع بود برطرف گریده است،" برای "طبقه نسوان و بانوان این کشور" نوشته شده تا به آن ها آداب زندگی اجتماعی را تا حدی بیاموزد. در پایان مقدمه "از خانم های ولت آبادی و میس دولبتل و بالخصوص خانم اشرف نبوی که زحمت تنظیم و تکمیل این رساله را متقبل شده اند تشکر و قدردانی شده" است.  کل جزوه 15 صفحه است و با راه رفتن در خیابان شروع می شود و نویسندگان طی یادآوری اهمیت فارغ البال و بدون توجه به دیگران قدم زدن در خیابان خواننده را از تنه زدن به دیگران، به زور از میان جمعیت راهی برای خود باز کردن، با دکاندار خشونت و تندی کردن، کثیف کردن خیابان، بلند حرف زدن، برای گفتگو با دوستی راه دیگران را بند آوردن، سخنان ناسنجیده گفتن برحذر می دارند و به سلیقه نشان دادن در لبای پوشیدن و اجتناب از تجمل و آرایش زیاد دعوت می کنند. <br />
دومین کتاب این مجموعه، کلاس آداب معاشرت، تدبیر منزل و طباخی نوشته نورالهدی منگنه است که در اردیبهشت 1334 در تهران منتشر شده. کتاب 240 صفحه است و در 36 فصل تنظیم شده. هر فصلی موضوع یک درس است که خانم آموزگاری  در کلاس های خود که هر هفته بعداز ظهر چهارشنبه برگزار می شود می دهد.  نورالهدی منگنه در مقدمه کتاب خود می گوید که برای "پیشرفت و تعالی میهن عزیر" می نویسد و مانند سایر مقاله هایی که در روزنامه ها و مجلات نوشته قصد او از آن "ترقی و تزکیه اخلاقی" است.  بخشی از کتاب تالیف و بخشی ترجمه است. جالب این جاست که او هم از خیابان شروع می کند منتها به شکل یک داستان: دو دوست به هم می رسند و شروع به گله گذاری می کنند و دختر دایی یکی از آن ها سر می رسد و ضمن سرزنش آن ها به خاطر سر و صدایی که راه انداخته اند و حرف زدن هر دو در آن واحد، آن ها را به شرکت در کلاس آداب معاشرتی که می رود تشویق می کند. سه دوست راه می افتند و به کلاس که می رسند خانم آموزگار اعلام می کند که درس شان درباره صحبت کردن است که یکی از شرایط مهم زندگی اجتماعی است. او رعایت 36  شرط یا قانون را در صحبت ضروری می داند و شروع به توضیح دادن هریک از آن ها می کند. <br />
همان طور که گفته شد، مسئله مهم و متفاوت درباره این کتاب های آداب معاشرت این است که برای عموم نوشته می شوند و از جمله برخی رفتارها به میل شخص واگذار می شود. و در نهایت برتری و کمتری اشخاص به سن و مقام اجتماعی شان مربوط می شود و آن هم در حد رعایت احترام باقی می ماند. از اواسط کتاب، که بیش و کم به همان موضوع های کتاب کانون بانوان می پردازد، دستور طباخی هم به درس ها اضافه می شود که در چاپ بعدی کتاب حذف شده. چاپ بعدی در واقع تجید نظر کامل است و همان طور که رسم نویسنده است کتاب ساختار جدیدی پیدا کرده و از صبح شروع و به شب ختم می شود تا انواع رفتارها و موقعیت ها را در بر گیرد. <br />
این 3 کتاب با همه کوچکی و سادگی پر از نکات جذاب درباره یک دوره یعنی نیمه اول قرن 14 شمسی است و بیانگر آرزوهای نویسندگان خود، چند نماینده فعال جنبش زنان، برای نقشی موثر ایفا کردن در احیای حقوق زنان.      <br />
</p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue5/06,05,20,05,31,02/ by HTTrack Website Copier/3.x [XR&CO'2014], Sun, 25 May 2025 04:18:42 GMT -->
</html>