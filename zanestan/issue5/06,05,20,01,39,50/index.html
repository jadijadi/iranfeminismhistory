<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue5/06,05,20,01,39,50/ by HTTrack Website Copier/3.x [XR&CO'2014], Sun, 25 May 2025 04:18:42 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 5 | سینا مالکی » فمینیسم تلاشی برای باز تولید انسان</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">فمینیسم تلاشی برای باز تولید انسان</a></div>
    <div id="author"><a href="mailto:sina_m83@yahoo.com">سینا مالکی</a>&nbsp;|&nbsp;&#1588;&#1606;&#1576;&#1607; ۳۰ &#1575;&#1585;&#1583;&#1740;&#1576;&#1607;&#1588;&#1578; ۸۵&nbsp;|&nbsp;<a target="_blank" href="http://www.technorati.com/search//issue5/06,05,20,01,39,50/">
لینک های وارده</a></div>
    <div id="body" style="color: #000;">
      <p>در کلی ترین تعریفی که از فمینیسم ارایه شده است، دایره المعارف دانشگاه استانفورد آمریکا فمیینسم را چنین تعریف کرده است: فمینیسم هم یک تعهد روشنفکرانه و هم یک جنبش سیاسی است که خواستار احقاق حقوق زنان و پایان دادن به جنس گرایی در تمام اشکال آن است. این تعریف بیش از آن که مبتنی بر ذات فلسفی و یا حتی پوزیتیویستی باشد، از آن جا که غایت و هدفی از حکومت فمینیستی ارایه نمی کند، تعریفی مبتنی بر نظریه سیاسی و نه فلسفه سیاسی  به شمار می رود. به نظر نگارنده، این تعریف خود در چارچوب به رسمیت شناختن تعاریفی است که پارادایم مردسالارانه جهان امروز ارایه می کند و بدین ترتیب فمینیست ها را گروهی گسست یاقته از جامعه مدرن به شمار می آورد که بدون توجه به پایگاه تاریخی شکل گیری تفکر مردسالار تلاش می کنند تا حقوقی را که در طول تاریخ از آن ها سلب شده است، بازیابند. البته این تعریف اشتباه نیست، اما از آن جا که کامل نیست، این راه را باز می گذارد تا تفکرات غیر فمینیستی و یا حتی ضد فمینیستی خود را در برابر موجودیتی به نام بشر ندانند و حتی در بعضی موارد کار به آن جا می رسد که دسته ای از این اندیشه ها تفکر مردسالارانه خویش را در قالبی انسان محور تصویر کنند و چنین بیان کنند که مخالفت ما با فمینیسم تنها برای حفظ مقام والای انسان ، حفظ حریم خصوصی آن (یعنی خانواده) و تساهل در فضای عمومی است. </p>

<p>فمینیسم بیش و پیش از آن که جنبش و یا عملی بر ضد ساختارهای مردسالارانه باشد، تفکری برای انسان و برای بازگرداندن هویت انسانی به زنان محسوب می شود.  کاستوریادیس فیلسوف فرانسوی تعبیر زیبایی دارد. وی جنبش زنان را مجموعه تلاش و کوشش های تاریخی برای خودمختاری انسان می داند . و این خودمختاری به معنای "پرسش بی حد و مرزی است که همه چیز را به طور دایمی مورد سووال قرار می دهد." نگاهی به جنبش زنان نشان دهنده و تصدیق کننده این امر است. این جنبش تنها محدود به "احقاق حقوق زنان" نبوده است، مقابله با جنگ، تلاش برای صلح، دفاع از محیط زیست، و... میراث تاریخی جنبش زنان در جهان محسوب می شود. در دنباله این جنبش پیوسته ارزش های متصلب به زیر سووال رفته است و پاسخی که به این پرسش ها داده شده، برنامه ای پویا برای جهانی عادلانه تر، آرام تر و در یک کلام     انسانی تر بوده است. به عبارت دیگر امروز فمینیسم باری را بر دوش گرفته است که اومانیسم در قرن های پیش حمل کننده آن بوده است. همان طور که اومانیسم دایما تعریف انسان را گسترده کرد و از انسان اروپایی و سفیدپوست به انسان جهانی، منع برده داری و اعلامیه جهانی حقوق بشر رسید ، فمینیسم نیز با طی چنین مراحلی به همان بنیان اصلی فکری که نه جنسیت، نه عقیده، نه وجدان و نه اخلاق که انسان را هدف خویش قرار داده است. اگر اولین شعله های فمینیسم برای حقوق مدنی و سیاسی و یا برابری حقوق کارگری بود، اما امروز فمینیسم تفکری را به جهان ارایه کرده است که جایگزین و بدیل جهان مدرنی است که به جای انسان، مرد را محور هستی و تداوم بودن خویش  قرار داده است. </p>

<p>اومانیسم در تفسیر دکارتی به فرمانروایی انسان به طبیعت تبدیل شد و می توان گفت این تفکر هم چنان به صورت پارادایم دنیای مدرن باقی مانده است. نتیجه این تفکر بحران های بزرگی شد که جهان مدرن با آن روبرو شده است. از دل و در ادامه این تفسیر جهان مدرن که در ابتدا بر فردیت و حقوق شهروندی تک تک انسان ها قرار گرفته بود، تولید کننده حکومت های خون ریزی چون رایش سوم در آلمان و استالین در شوروی شد. جهان مدرن اما به فرمانروایی انسان بر طبیعت قانع نشد، بلکه زن را نیز به بخشی از طبیعت برد و خواهان فرمانروایی بر او شد. البته ابن به آن معنی نیست که مدرنیسم در ذات چنین بود، بلکه این امر نتیجه بنیان های فکری گذشته ای بود که مدرنیسم بدون نقد آن گذشته از آن گسسته بود. این گسستگی تنها امری ظاهری بود، اما توده های انباشته شده توتالیتریسم در قلب های مدرن باقی ماند تا به زشت ترین صورت در آشویتس وسیبری  تصویرگر جایگاه انسانی شود که به تعبیر هانا آرنت گفتگوی درونیش را با وجدان خویش به فراموشی سپرده است. مدرنیسم که در ذات بر فردیت انسان ها و ارزش های جامعه مدنی مبتنی بود به دلیل عدم نقد گذشته و مبارزه با "آیشمن"  نهفته در درون هر انسانی پست ترین جلوه های انسانی را به مقابل چشمانش آورد. در چنین روزگاری بود که فمینیسم به عنوان اندیشه ای نقادانه جلوه گر شد. در همان گام های آغازین مبارزه نفرت از خشونت را بنیان فکری خود ساخت. دستاورد حاکمیت مردان بر طبیعت رنج ها و آلام گسترده زنان و دخترانی بود که تنها بی همسر، بی پدر، بی فرزند و بی شریک نشده بودند، بلکه خود بزرگترین قربانیان جسمی، جنسی، روحی و اقتصادی چنان اندیشه هایی بودند. این ها  مظلوم نمایی نیست ، تنها به یک چشم انداز بنگرید. روزهایی که موتلفین در شبه جزیره کریمه نشسته بودند و پیمان یالتا را نهایی می کردند، سپاهیان ارتش سرخ سرمستانه به سرزمین های تازه وارد می شدند و در راه فتح برلین، مجارستان توسط آنان سقوط کرد. تاریخ گواهی می دهد کنار جاده های مجارستان مالامال از تن زنانی بود که در زیر خشونت بیرحمانه جنسی سربازان روسی جان باخته بودند . در چنین دنیایی که ساخته دست مردان بود زنان به عنوان ناجی بشر ظاهر شدند.  محدود کردن جنبش های فمینیستی به "احقاق حقوق زنان" جفایی بود که دنیای مردسالار به این تفکر بسیار عمیق و وسیع نموده است. و این اندیشه بنیادین را که تلاشی برای بیداری هویت زن به عنوان یک انسان و یک فرد در ابتدا و بازتولید انسان در غایت است، در حد یک مبارزه ایدیولوژیک پایین بیاورد. </p>

<p>اجازه دهید از منظری دیگر به فمینیسم نگاه کنیم. آزادی انسان نیست چیزی جز توانایی کنش و گفتگوی کنش گر با خویش و با سایر افراد جامعه. تاریخ فلسفه از نگاه آرنت زندگی را به دو گونه نگریسته است:    "زندگی نظری" و "زندگی عملی". "زندگی نظری" که افلاطون بنیان گذار آن به شمار می رود در ارتباط با رویدادها و مسیر تاریخی بشر شکل نمی گیرد، بلکه صرفا ساخته ذهنیت نه انسان در معنای عام، که فیلسوفان است. ساده تر اگر بگوییم اندیشه هایی که امروزه با نادیده گرفتن رویدادهای رخداده بر بشر، واقعیات اجتماع به جای تطبیق خود با آن واقعیات، سعی در تفسیر آن واقعیت طبق اندیشه خود می کنند از این دسته هستند. مثلا فردی که در پاسخ به این سووال که به نظر تو رشد روزافزون دختران دانشجو در دانشگاه ها نشانه چیست، متفکرانه پاسخ می دهد خوب معلوم است وقتی مرد وظیفه تامین نان دارد نمی تواند برود رشته های الکی درس بخواند و آمار دخترها بالا می رود! و وقتی می گویی عزیز من پزشکی که مثلا الکی نیست، باز هم دختران بیشترند، دوباره می گوید وقتی مرد وظیفه تامین نان دارد و خطر سربازی بیخ گوشش است، نمی تواند سر جلسه کنکور درست بنشیند و خراب می کند! ریشه این تفکر این است که واقعیات را با تصور خویش تفسیر می کند و اتفاقا دنیای فعلی در کلیتش زاییده تفکری است که "زندگی نظری" و نه          "زندگی عملی" را محور خویش قرار داده است. "زندگی عملی" مشتمل بر سه رکن "کار"، "تولید" و "کنش" است. "کار" که ذاتا نشان از بردگی انسان دارد، یعنی انسانی که مجبور است. "تولید" تا حدی به انسان آزادی می دهد و اما "کنش" است که آزادی حقیقی انسان به شمار می رود و جنبش های کنشگر که در برابر رویداد واقعی، بدون گسست، به گفتگو می نشینند، ضامن حفظ آزادی و موجودیت انسانی در جهان است. اگر توتالیتریسم نهادی که "کنش" و در نتیجه اندیشه و در نهایت وجود انسانی را ازبین می برد، زودگذر و ناپایدار است، دقیقا به خاطر ویژگی کنش گر انسانی است. از این منظر فمینیسم در عصر حاضر تنها "کنش" انسانی به شمار می رود در برابر الیگارشی مردسالارانه ای که می خواهد تمامی جهان را نیز هم چون خود کند و کثرت فرهنگی و ارزشی و نژادی و ... را نادیده می گیرد. فمینیسم در حقیقت گفتگویی است نقادانه با تاریخ طولانی انسان مردسالار و نه گسستی با گذشته.  ارزش هایی که فمینیسم در این گفتگو تولید می کند، بر خلاف گذشته متصلب نیست و پیش از آن که بگذارد اندیشه ها مسخ شوند این سووال را از انسان می پرسد که "کنش" بعدی چیست؟ در برابر اندیشه هایی که یک پاسخ کلی را برای تمام مسایل بشری جستجو می کنند، فمینیسم تمام ارزش ها را زیر سووال می برد و بدین گونه حقیقتی پویا را که ضامن آزادی و برابری برای بشر است، پایه گذاری می کند. زن در دنیای پیش از فمینیسم تنها در جنبه "کار" و بردگی دیده می شود. یعنی زن به جای آن که به دیده انسانی نگریسته شود به درون طبیعت برده می شود . طبیعتی که تحت    فرمان روایی انسانها یعنی مردان است. مثلا هر زمان آن ها صلاح دانستند زن این حیوان زیبا که مایه لذت مردان است، برهنه می شود و هر وقت که حس مالکیتشان تحریک شد به او می گویند خود را پنهان کن.  شاید گفته شود زنان دیگر همه که برده نبوده اند، سخن غلطی نیست، زنان می توانستند، البته اگر مردان اجازه می دادند، کمی بالاتر بیایند و در "تولید" نقش داشته باشند، اگر چه تا آن جا که من دیده ام زنان در این نقش هم نمی توانستند محور باشند. به هر روی آن چه مهم است این نکته است که فمینیسم حامل و شامل      "کنش" زنان است، یعنی آن چه آن ها را به مرتبه انسانی می رساند. از گذر این "کنش" بود که فمینیسم سبب بیداری جهانی بر محور انسان شد و پای را به مرحله ای گذاشت که من از آن به عنوان اندیشه جهانی یاد    می کنم. بحث نگاه از این منظر را با این نکته پایان می برم که فمینیسم حاصل گفتگوی انسان با وجدان خویش است و اگر کسی با فمینیسم مخالفتی می کند در حقیقت گفتگوی با وجدان خویش را تعطیل کرده است و باید منتظر ظهور "آیشمن" درونش باشد . </p>

<p>مساله ای که نباید مغفول بماند بحث جهان شمولیت فمینیسم است. دیدگاهی که منجر به "کنش" زنان شده است و آنان را به تلاش برای احیای هویت انسانی خویش وادار کرده است، مورد بحث قرار گرفت. لازم می دانم تا پیش از ادامه بحث نکته ای را در این جا روشن کنم، ممکن است در معنی دنیای مدرن تردید شود و مثلا آن را به غرب مدرن و شرق سنتی تقسیم کنند. وقتی که صحبت از دنیای مدرن می شود تنها کشورهایی نیستند که مدرنیته در آن ها نهادینه شده است، بلکه کشورهایی که تحت تاثیر مدرنیته قدرتمند نیز قرار گرفته اند شامل دنیای مدرن هستند، لذا موقعیت جغرافیایی کشورها دنیای مدرن را از غیر مدرن جدا نمی کند، بلکه این زمان و یا تاریخ است که دنیای مدرن را از غیر آن جدا می کند. این امر از آن جهت نیز اهمیت دارد که ممکن است بین فضای مدرن و دنیای مدرن نیز اشتباه پیش آید. به هر روی، همان طور که بیان شد فمینیسم و جنبش زنان که مایه فکریش فمینیسم است، "کنشی" برای جایگاه انسانی زن باید به شمار رود، این جایگاه در تمام جهان تحت تاثیر اندیشه های مردسالارانه مدرن و ماقبل مدرن از بین رفته است. لذا شخصیت زنان چه در بعد زمان و چه در بعد مکان به "شی" کاهش یافته است. بنابراین کنش فمینیستی منحصر به مکان و کشور خاصی نیست و یک جنبش جهانی محسوب می شود، این سخن از دو منظر مهم است. اولین منظر برای جنبش هایی است که خود را فمینیستی می دانند،اگر تفکر این جنبش ها نتواند جهانی باشد و با جهان ارتباط برقرار کند پس یک اندیشه دیگری است و به هر حال فمینیستی نیست. اما تفکر جهانی چیست؟ به صورت ساده یعنی تفکر و سخنی که قابلیت آن را داشته باشد تا قلب های تمام انسان های جهان از هر نژاد و دسته و ملیت خاصی را بیدار کند. برای مثال روشن تر، ادبیات را در نظر بگیرید. ممکن است یک نویسنده مانند هاینریش بل از درد و رنج مردم آلمان بنویسد، اما اثرش جهانی می شود. و اما منظر دیگر این است که از   آن جا که فمینیسم جهان شمول است، پس اندیشه ای آزاد و پویا است، و این خود یعنی اندیشه ای است برای انسان و بازتولید هویت گم شده او. فمینیسم به درستی اشاره می کند به این نکته که در دنیای مردسالار، انسانی چه مرد و چه زن نابود می شود و زیر پای توتالیتریسم ناشی از بازی "برنده، بازنده" هر دو له      می شوند.</p>

<p>مساله دیگری که باید در ارتباط با فمینیسم و جنبش های فمینیستی مورد تامل قرار گیرد، فمینیسم از منظر حقوق بشر و به خصوص اعلامیه جهانی حقوق بشر است. این مساله به خصوص از آن جهت اهمیت دارد که این اعلامیه به تصویب قریب به اتفاق کشورهای عضو سازمان ملل رسیده است و دولت های امضا کننده متعهد به اجرا و پیاده سازی آن در قوانین اساسی و حقوقی خود هستند. به علت قدرت اجرایی و جهان شمولی این اعلامیه، این بحث را به صورت مصداقی و کامل تر بیان می کنم. این اعلامیه در مقدمه خود چنین بیان می دارد:" از آن جا كه شناسايی حيثيت و كرامت ذاتی تمام اعضای خانواده‌ی بشری و حقوق برابر و سلب ناپذير آنان اساس آزادی ، عدالت و صلح در جهان است، از آن جا كه ناديده گرفتن و تحقير حقوق بشر به اقدامات وحشيانه‌ای انجاميده كه وجدان بشر را برآشفته‌اند و پيدايش جهانی كه در آن افراد بشر در بيان و عقيده آزاد، و از ترس و فقر فارغ باشند، عالی ترين آرزوی بشر اعلام شده است ، از آن جا كه ضروری است كه از حقوق بشر با حاكميت قانون حمايت شود تا انسان به عنوان آخرين چاره به طغيان بر ضد بيداد و ستم مجبور نگردد، از آن جا كه گسترش روابط دوستانه ميان ملت‌ها بايد تشويق شود، از آن جا كه مردمان ملل متحد، ايمان خود را به حقوق اساسی بشر و حيثيت و كرامت و ارزش فرد انسان و برابری حقوق مردان و زنان ، دوباره در منشور ملل متحد اعلا م و عزم خود را جزم كرده‌اند كه به پيشرفت اجتماعی ياری رسانند و بهترين اوضاع زندگی را در پرتو آزادی فزاينده به وجود آورند، از آن جا كه دولت‌های عضو متحد شده‌اند كه رعايت جهانی و موثر حقوق بشر و آزادی‌های اساسی را با همكاری سازمان ملل متحد تضمين كنند، از آن جا كه برداشت مشترك در مورد اين حقوق و آزادی‌ها برای اجرای كامل اين تعهد كمال اهميت را دارد، مجمع عمومی اين اعلاميه‌ی جهانی حقوق بشر را آرمان مشترك تمام مردمان و ملت‌ها اعلام می‌كند تا همه‌ی افراد و تمام نهادهای جامعه اين اعلاميه را همواره در نظر داشته باشند و بكوشند كه به ياری آموزش و پرورش ، رعايت اين حقوق و آزادی‌ها را گسترش دهند و با تدابير فزاينده‌ی ملی و بين المللی ، شناسايی و اجرای جهانی و موثر آن‌هارا چه در ميان مردمان كشورهای عضو و چه در ميان مردم سرزمين‌هايی كه در قلمرو آن‌ها هستند، تامين كنند." این اعلامیه که شامل "حداقل های حقوق انسانی" است، پیمان تاریخی برای انواع  بشر و ندای آزادی، عدالت و صلح بشر است، که از اعماق تاریخ دردمندانه به گوش وجدان بشری        رسیده است.  مساله ای که بسیار مهم است این نکته می باشد که این بیانیه سنجشی برای عقاید، ایدیولوژی ها و اندیشه ها به شمار می رود، نه این که آن عقاید، ایدیولوژی ها و اندیشه ها حقوق بشر را با افکار خود بسنجند. به هر روی نگاهی به جنبش های فمینیستی و تفکر فمینیسم نشان دهنده آن است که این اندیشه مبارزه برای عینیت بخشیدن به تک تک موارد فوق را هدف خویش قرار داده است و برابری حقوقی زن ومرد اگرچه بخش عمده ای از تلاش این جنبش را تشکیل می دهد ولی رسیدن به این برابری پایانی بر این اندیشه نیست، بلکه تنها پایه ای برای تحقق آزادی، عدالت و صلح یعنی ارزش های مطلق و بدون بحث بشری است. در جهان امروزی هنوز هستند ایدیولوژی ها و حکومت هایی که انسانی را وا می دارند که به جنگ انسانی رود و صد افسوس که گاهی نام زیبای تلاش برای گسترش دموکراسی بر این حرکت ضد انسانی و     خشونت بار خود می نهند. جنبش های فمینیستی در مبارزه با این اشکال نوین خشونت که ضدیت بنیادینی با حقوق بشر دارد پیشگام هستند و به جرات می توان گفت اگر امروز کشوری جرات نمی کند بدون بهانه به کشور دیگر حمله کند نتیجه مبارزات پیگیر جنبشهای فمینیستی است و جنبش های صلح طلب این اندیشه را وامدار جنبش زنان هستند. فمینیسم در گفتگوی انتقادی با گذشته انسان، به صورت منطقی و مدون، جنگ و خشونت را طرد می کند و آن را عاملی بر خلاف ذات انسانی به شمار می آورد. همین طور این جنبش ها بخش بزرگی از کار آموزش و پرورش برای تعمیق گفتمان خشونت گریز و مبارزه با انواع اشکال خشونت روانی، جسمی، جنسی، اقتصادی و فرهنگی را محور فعالیت های خود کرده اند. این بیانیه برای جلوگیری از حضور دوباره اندیشه های مردسالارانه هوشمندانه در ماده 2 چنین می گوید: "هر كس می‌تواند بی هيچ گونه تمايزی ، به ويژه از حيث نژاد، رنگ، جنس ، زبان ، دين ، عقيده‌ی سياسی يا هر عقيده‌ی ديگر، و همچنين منشا ملی يا اجتماعی ،ثروت ، ولادت يا هر وضعيت ديگر، از تمام حقوق و همه‌ی آزادی‌های ذكرشده در اين اعلاميه بهره مند گردد. به علاوه نبايد هيچ تبعيضی به عمل آيد كه مبتنی بر وضع سياسی ، قضايی يا بين المللی كشور يا سرزمينی باشد كه شخص به آن تعلق دارد، خواه اين كشور يا سرزمين مستقل ، تحت قيمومت يا غير خودمختار باشد، يا حاكميت آن به شكلی محدود شده باشد." لذا این حقوق که خود می تواند معیاری برای تعریف انسان به شمار رود به اندیشه مردسالاری نقطه پایان می نهد و جنسیت را برای توجیه تبعیض در برابر این حقوق کاملا نفی می کند. در حالی که انواع جنبش های مرسوم در عصر حاضر به نام دانشجویی، کارگری، و... تنها به بخش هایی از این اعلامیه نظر دارند، جنبش های فمینیستی این اعلامیه را به طور کامل پیگیری می کنند، زیرا در نظر آنان همان طور که بیان شد بازی "برنده، بازنده"، یا مردسالار در نهایت به بازندگی همگان و در یک کلام سقوط بشری منجر می شود. </p>

<p>منظر پایانی که قصد دارم به آن بپردازم فمینیسم و دموکراسی است. دموکراسی چیست؟ در تعریف نظریه سیاسی که از دموکراسی می شود آن را به استفاده از قواعد معین برای رسیدن به نتایج نامعین تعبیر می کنند. اما باید دانست این نتایج آن چنان هم نامعین نیست، یعنی نمی توان مثلا در کشوری رای گرفت که آیا یک نفر را بکشیم یا نه؟ یا مثلا رای بگیریم که زنان حق رای داشته باشند یا نه؟ دموکراسی چیزی نیست جز روشی برای پیاده سازی حقوق بشر و جایگزینی گفتگو و خردورزی به جای اعمال خشونت آمیز. از دل دموکراسی هرگزوهرگز خشونت بیرون نمی آید و حکومت دموکراتیک واقعی نه در مورد مردم خود و نه دیگر کشورها، خشونتی روا نمی دارد. اما آیا دموکراسی مساله ای تنها در ارتباط با حکومت است؟ نگاه اول به دموکراسی ناشی از نگاه "آزادی مثبت" است یعنی پاسخ به سووال "چه کسی بر من حکومت می کند؟".     اما پاسخی که به سووال دوم داده می شود، محل ورود "آزادی منفی" آیزایا برلین یعنی پاسخ به پرسش  "حدود عمل من چیست؟"، می باشد . به تعبیر صحیح برلین این "آزادی منفی" است که واقعیت انسانی را شکل می دهد و تا می توان باید درجهت گسترش آن حدود عمل کرد. در حقیقت حکومت های مردسالار در دوران مدرنیسم با استفاده جهت یافته از مفهوم "آزادی مثبت"، "آزادی منفی" را نادیده انگاشته اند و اگر چه زنان نخستین قربانیان این دید بودند، ولی در نهایت مردسالاری چهره خود را در قالب توتالیتریسم وحشی که از دل دموکراسی در آن دید بیرون آمده بود، نشان داد. مساله دیگر در بحث حکومت، آن است که دموکراسی در معنای حکومت و قانون گذار، نمی تواند قانون کشور را بر اساس یک ایدیولوژی ، یا طبقه ای خاص و یا جنسیت خاصی پی ریزی کند، زیرا قانون اساسی و<br />
مدنی هیچ کشوری نباید و نمی تواند اساسنامه یک حزب، یا آرمان یک ایدیولوژی و یا منافع یک طبقه خاص و درنهایت در جهت تبعیض یک جنسیت باشد. فمینیسم از آن جا که اولا اندیشه وعملی است در جهت فردیت انسان، پس ایدیولوژی یا یک حزب مشخص نیست و از آن جا که ایدیولوژی نیست و با نوع بشر سروکار دارد، پس طبقاتی نیست ومبارزه آن سبب بهبود زندگی انواع بشر از هر طبقه و دسته ای می شود، درنهایت از آن جایی که اساس آن بر رفع انواع جنس گرایی و میراث مردسالاری است، پس مساله نهایی نیز مرتفع است. کوتاه سخن آن که فمینیسم در این منظر با تلاش خود در جهت بازتولید انسانیت، دموکراسی حقیقی را بنیان می گذارد، که فردیت انسان ها در آن مقدم بر هر امری است و جنسیت و نژاد و فرهنگ و طبقه و علایق و مذهب افراد را دلیلی برای ایراد تبعیض علیه آن ها     نمی سازد. </p>

<p>در جهانی که فرهنگ، تاریخ و حکومت های مردسالار و به بیان بهتر توتالیتر که زنان را برده خویش ساخته بودند و او را از هویت انسانی خود تهی کرده بودند، در جهانی که حاصلش دو جنگ جهانی اول و دوم به همراه زشت ترین و قبیح ترین صحنه های کارخانه حماقت بشری بود، فمینیسم به صورت اندیشه ای رهایی بخش، نه فقط برای زنان و برای احقاق حقوق آن ها  که برای نجات بشر برخاست. بشری که در نتیجه اندیشه های مردسالارنه اش به جایی رسید که دستگاه ایدیولوژیش تولید حماقت و دمیدن در شعله های خشونت را اولویت قرار داد، علم و دانش این میراث جاودان بشری را دستمایه ای برای تولید سلاح های پیشرفته ساخت و ملیون ها انسان را در کوره بلاهت خویش سوزاند، زنان و جنبش های فمینیستی پیشگام صلح، آسایش و آرامش انسان و آزادی انسانی شدند. در حالی که مردان در برابر یکدیگر به ایجاد اندیشه های خشونت بار و جدال خانمان سوز دست می زدند، زنان در برابر تمام ستم ها و تبعیض هایی که به آن ها رفته بود، اندیشه ای را به جهانیان ارایه دادند که هدفش ایجاد جهان دیگری است. جهانی که در آن نه بردگی زن و نه بندگی مرد که حضور صلح آمیز و صمیمانه و به دور از انواع تبعیض انسان است. چنین است که فمینیسم را باید تلاشی برای بازتولید انسان دانست و پیامی برای زندگی که غایت زیستن بشر است. سخن را با جملاتی از          رزا لوکزامبورگ این "زن شورشی" به پایان می برم:</p>

<p>"باید جهان را ازبن دگرگون کرد، اما هر اشکی، که می ریزد آن گه که بتوانند آن را بسترند از دیدگان، رسوایی انگیز است؛ و هر موجود انسانی، که در وقت شتاب خویش، در پی انجام یک کار سترگ و سخت، از سر بی احتیاطی، خرد می سازد به زیر پا، یکی فرد ضعیف بی دفاعی را، یک جنایت مرتکب گشته است. پس بکوش تا یک موجود انسانی بمانی. به حقیقت، اصل کار همین است. و این بدان معناست که محکم، روشن بین و سرزنده باشی؛ آری، سرزنده، به رغم هرچه جز این است...یک موجود انسانی ماندن، یعنی، اگر نیاز باشد، تمام زندگی خود را، شادمانه، بر ترازوی بزرگ سرنوشت افکندن، اما، در همان حال، از هر روز آفتابی، از هر ابر زیبا به وجد آمدن... دنیا، به رغم جمله دهشت هایش، چنین زیباست و باز هم زیباتر می توانست باشد اگر بر روی زمین موجودات زبون و سست عنصر وجود نمی داشتند. " </p>

<p><br />
  برای درک تفاوت میان نظریه سیاسی و فلسفه سیاسی مراجعه کنید به "تاریخ اندیشه های سیاسی قرن بیستم"، حسین بشیریه،   نشر نی<br />
  برای آشنایی مختصر با اندیشه های کاستوریادیس مراجعه کنید به کورنلیوس کاستوریادیس: فیلسوفی مخالف جریان، رامین جهانبگلو، مجله جهان کتاب، سال سوم، شماره 13 و 14 و یا "بین گذشته و آینده"، بخش سوم، ص 140-146، نشر نی<br />
  برای درک بهتر سیر اومانیسم و به خصوص اومانیسم عرفی و نقش آن در جهان امروز مراجعه کنید به "نقش روشنفکر"،  ادوارد سعید، نشر نی<br />
  فرمانده آلمانی که مسوول کشتار شش میلیون یهودی در واقعه هولوکاست بود<br />
  این امر محدود به جبهه شرق نبود، اما به علت شدت جنایت ها از آن یاد شد. برای درک بهتر آن چه در واپسین روزهای منتهی به سقوط برلین بر جهان می گذشت، مراجعه کنید به "یالتا یا تفسیم جهان"، آرتور کنت، ترجمه محمود طلوعی، انتشارات هفته، 1365 <br />
  برای آشنایی بیشتر با اندیشه های هانا آرنت مراجعه کنید به "اندیشیدن و ملاحظات اخلاقی"، هانا آرنت، عباس باقری، نشر نی <br />
  برای آشنایی اجمالی با دو مفهوم "آزادی منفی" و "آزادی مثبت"، مراجعه کنید به خداحافظ آقای برلین، رامین جهانبگلو، مجله جهان کتاب، سال سوم، شماره 1و2، و یا "بین گذشته و آینده"، رامین جهانبگلو، بخش سوم، ص 147-153<br />
  "زن شورشی، زندگی و مرگ رزا لوکزامبورگ"، ماکس گالو، ترجمه شادروان مجید شریف، انتشارات رسا، 1378</p>

<p><br />
سینا مالکی<br />
تهران<br />
27 فروردین 1385 خورشیدی<br />
</p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue5/06,05,20,01,39,50/ by HTTrack Website Copier/3.x [XR&CO'2014], Sun, 25 May 2025 04:18:42 GMT -->
</html>