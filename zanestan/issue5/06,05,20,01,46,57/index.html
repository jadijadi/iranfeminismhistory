<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue5/06,05,20,01,46,57/ by HTTrack Website Copier/3.x [XR&CO'2014], Sun, 25 May 2025 04:18:42 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 5 | نوشين احمدي خراساني » گفتگوي صميمانه با مخالفان فمينيسم / بخش دوم</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">گفتگوي صميمانه با مخالفان فمينيسم / بخش دوم</a></div>
    <div id="author"><a href="mailto:jensedovom@gmail.com">نوشين احمدي خراساني</a>&nbsp;|&nbsp;&#1588;&#1606;&#1576;&#1607; ۳۰ &#1575;&#1585;&#1583;&#1740;&#1576;&#1607;&#1588;&#1578; ۸۵&nbsp;|&nbsp;<a target="_blank" href="http://www.technorati.com/search//issue5/06,05,20,01,46,57/">
لینک های وارده</a></div>
    <div id="body" style="color: #000;">
      <p>بخشي از حملات به فمينيسم با اين مدعا صورت مي‎گيرد كه انديشه‎ي فمينيستي مسبب هرج و مرج جنسي است. اما آيا به‎راستي اين اتهام مخالفان كه ”گسترش سكس و استفاده كالايي و تجاري از تن و بدن زنان ناشي از رشد انديشه‎ي فمينيستي است“ واقعيت دارد؟ آيا وقوع انقلاب جنسي در جوامع غربي (كه بهانه‎اي براي سركوب و تخطئه‎ي جنبش فمينيستي در ايران شده) واقعا از آرمان‎ها و ايده‎هاي فمينيستي نشات مي‎گيرد؟ اين‎ها پرسش‎هايي است كه روشنگري و گفتگو درباره‎ي آن‎ها اگر نتواند مخالفان زورمند و صاحب قدرت را قانع كند اما شايد بتواند لااقل بر بخشي از مخاطبان آنان تاثير گذارد.</p>

<p><strong>انقلاب جنسي با رويكردي دوگانه</strong>”<br />
انقلاب جنسي“ به عنوان رويكردي فرهنگي (با كاركردي دوگانه: اعتراضي، تجاري) در سال‎هاي دهه‎ي 60  ميلادي در برخي جوامع غربي مطرح شد. انقلاب جنسي در واقع به معناي شكستن برخي تابوها درباره‎ي رفتارهاي جنسي مردان و زنان بود.  ظهور اين رويكرد در اين دوره ناشي از عوامل بسيار متنوعي بوده است كه لزوما ربطي با فمينيسم نداشته است، هرچند با ظهور اين رويكرد مانند هر رويكرد و اتفاق ديگري فمينيست‎ها نيز بحث حقوق و جايگاه زنان را به ميان كشيدند و تابوهاي جنسي درباره‎ي زنان را مطرح كردند. اما نه اين انقلاب و نه هيچ انقلاب ديگري هنوز نتوانسته نابرابري‎هاي موجود در رفتارهاي جنسي بين زنان و مردان را ازبين ببرد. در واقع اگرچه زنان در غرب نسبت به جوامعي چون ما داراي آزادي جنسي بيشتري هستند، اما تابوهاي بسياري براي زنان هم‎چنان عمل مي‎كند. از اين‎رو شايد بتوان عوامل بسياري را براي انقلاب جنسي در غرب تشخيص داد. براي نمونه شايد بتوان رشد عظيم فرديت در نظام سرمايه‎داري، تبديل انسان‎ها در يك جامعه مصرفي به شي و كالا، غلبه ارزش‎هاي مصرفي در روابط بين انسان‎ها، رسيدن جوامع سرمايه‎داري پيشرفته به ”دوران مصرف“ بعد از دوران ”انباشت عظيم“ و... را از جمله عوامل بسترساز  انقلاب جنسي در آن دوره‎ي خاص قلمداد كرد. در واقع مي‎خواهم بگويم ”انقلاب جنسي“ در غرب حاصل عوامل گسترده‎اي، و نه صرفا ديدگاه‎هاي فمينيستي، بوده است. و فمينيست‎ها نیز در آن ميانه سعي كردند از اين رويكرد بهره برده و تا جایی كه مي‎توانند آن را در جهت آگاهي زنان از نيازهايشان سوق دهند. حتا بعدها اين انقلاب جنسي از سوي برخي از فمينيست‎ها مورد نقد قرار گرفت. براي نمونه گوردون در سال 1976 مي‎گويد كه ”تغيير در رفتار جنسي مي‎تواند ناشي از آسيب‎پذيري زنان باشد و نه شناخت پيدا كردن از خود“ (فرهنگ نظريه‎هاي فمينيستي، 1383). بسياري ديگر از انديشمندان فمينيست نيز اسطوره‎ي انقلاب جنسي را به نقد كشيده و معتقدند ارزش‎هاي جنسي سنتي هنوز پابرجاست. <br />
در واقع تعداد پرشماری از زناني كه در آن دوران در غرب به اخلاقيات جنسي زمانه‎ي خود پشت پا زدند نه لزوما فمينيست بودند و نه حركت‎شان با آگاهي جنسي همراه بوده است، بلكه دنباله‎رو فضايي شدند كه آنان را مانند بقيه اعضاي جامعه به حركت و تغيير وامي‎داشت و اين حركت نيز ناشي از عوامل اجتماعي بسیاری بود. در ايران نيز ممكن است بسياري از دختران جوان عملا از اخلاقيات موجود جنسي در جامعه‎ي ما سرباز زنند، اما بسياري از آن‎ها نه آگاهانه اين‎ كار را مي‎كنند و نه قصد و آگاهي فمينيستي از حركات خود دارند، بلكه معمولا به‎ اين دليل كه هنجارهاي سنتي موجود كاركرد ندارد و اخلاقيات جنسي موجود در جامعه‎ آن‎چنان متزلزل و نابرابر است كه تخريب و حركت در جهت مخالف آن نيازي به آگاهي جنسيتي و فمينيستي ندارد، بلكه عمدتا در قالب حركتي واكنشي انجام مي‎شود. در واقع ديگر نمي‎توان با آن اخلاقيات زندگي كرد و اخلاقيات ديگری هم در دسترس نيست بنابراين روند زندگي و منافع شخصي‎ است كه آن‎ها را به حركت وامي‎دارد.<br />
اگر آگاهي جنسي در ميان دختران جواني كه روابط آزادتر جنسي دارند وجود داشت، برای نمونه اين همه عمل‎هاي دوختن پرده‎ي بكارت اتفاق نمي‎افتد. در واقع اين عمل نشان مي‎دهد بسياري از دختران جوان به‎طور غريزي روابط جنسي برقرار می کنند اما در عين‎حال با عمل خود به تثبيت سنت موجود ضدزن اقدام مي‎كنند. اين رفتار دوگانه‎ي دختران جوان به‎نظرم نشان دهنده‎ي آن است كه دختران ما عمدتا اين نوع روابط را آگاهانه انتخاب نمي‎كنند بلكه روند تحولات موجود آنان را به اين سمت مي‎كشاند. يا وقتي مي‎بينيم برخي از دختران و زنان از صيغه به‎عنوان وسيله‎اي براي روابط خود بهره مي‎برند اين نشان دهنده‎ي آن است كه آنان در حال مبارزه با ارزش‎هاي نظام مردسالار نيستند بلكه آن‎ها در حال بهره‎ بردن از هر چيزي هستند كه براي زندگي‎شان تسهيل‎گر باشد. بنابراين هيچ‎يك از اين اعمال لزوما به‎دليل آگاهي جنسيتي رخ نمي‎دهد و هيچ كدام از اين‎ اعمال نيز سبب‎ساز آگاهي جنسيتي در ميان آنان نمي‎شود. بسياري از دختران جوان با بهره‎ بردن از اين امكانات (دوختن پرده‎ي بكارت يا صيغه و  مانند آن) در واقع  از امكانات مختلف جامعه در جهت زندگي خود بهره مي‎برند و بعد هم با سپري شدن دوران جواني با تثبيت هنجارهاي موجود به فضاي زندگي يك زن سنتي بازمي‎گردند. اين نوع نگاه به زندگي ربطي به فمينيسم ندارد بلكه موضوع این است كه با توجه به فضاي اجتماعي موجود كه ديگر مانند گذشته نيست، زنان هم به‎هرحال دارند ”ماست خود را مي‎خورند“.</p>

<p><strong>فمينيسم جنبشي انتقادي است</strong><br />
 در اين ميان فمينيسم به عنوان جنبشي نقاد و آرمان‎گرا همواره روندهاي ويرانگر و مصرفي را مورد نقد قرار داده است. اگر مي‎بينيم در برخي جوامع، زنان هم مثل مردان، انسان‎هاي ديگر را به شكل كالايي براي مصرف كردن مي‎نگرند، اين ناشي از غلبه ارزش‎هاي يك جامعه مصرفي است، نه فمينيسم. مخالفان صاحب قدرت فمینیسم و محافظه‎كاران سنت‎گرا اگر لحظه‎اي بدون پيش‎داوري نگاه كنند متوجه مي‎شوند جنبش فمينيستي مثل بسياري ديگر از جنبش‎هاي انتقادي (مثل جنبش زيست‎ محيطي، جنبش حقوق شهروندي و جز آن) هويت خود را از نقادي ارزش‎هاي جامعه‎ي مصرفي مي‎گيرد. مگر كالايي شدن همه چيز از جمله تن و بدن انسان‎ها در جامعه‎ي مصرفي مردسالارـ سرمايه‎داري اتفاق نمي‎افتد؟  مگر نه اين‎كه اكثر متفكران فمينيست در همان غرب، به نقد روندهايي پرداخته‎اند كه باعث شده روابط بين انسان‎ها چنين معيوب شود؟ و آيا بيشترين نقدها به پورنوگرافي، آزار جنسي و كالا شدن زنان را انديشمندان فمينيست مطرح نكرده‏اند؟<br />
از طرف ديگر نمي‎دانم چرا وقتي مردان رفتارهاي ضداخلاقي خود را در زنان مي‎بينند چنين برآشفته مي‎شوند؟ بسيار خوب شما درست مي‎گوييد برخي زنان غربي هم مثل برخي مردان غربي، كالايي ديدن انسان‎ها را فرا گرفته‎اند و به دنبال حداكثر استفاده كردن از همديگر هستند نه در پي رابطه‎ا‎ي عادلانه، پويا و انساني. اما اين معضل چه ربطي به جنبش فمينيستي و مبارزات فمينيست‎ها دارد؟ فمينيسم كه همواره به‎دنبال گسترش انديشه‎هاي عدالت‎گستر، و ارزشهاي صلح‎طلبانه است و به اين‎كه انسان‎ها به كالا تبديل شده‎اند بيشترين اعتراض را كرده است. وانگهي مگر  بزه‎كاري‎ها و انواع جرم و جنايت و اعتياد و فحشاء در مملكت ما وجود ندارد؟ مگر جامعه ما از اين معضلات پاك و مبراست؟ مخالفان فمينيسم به جاي پل زدن از بالاي سر جامعه و چشم بستن بر اين همه ظلم و نابرابري و انسان‎ستيزي، بيايند كمر همت بر رفع اين فجايع بربندند، مطرح كردن مداوم مشكلات و فجايع در آمريكا واقعا چه مشكلي را از جامعه ما حل مي‎كند؟ بدبختي ما اين است كه دولتمردان آمريكايي مي‎خواهند ايران را ”درست“ كنند و دولتمردان ما مي‎خواهند آمريكا را ”درست“ كنند.  اگر هر جامعه‎اي به‎دنبال حل مشكلات خودش بود احتمالا بخش اعظم اين معضلات و فجايع در جهان اتفاق نمي‎افتاد!</p>

<p><strong>آموزش جنسي ناشي از نوع مديريت جوامع غربي</strong><br />
بخش ديگري از  مخالفان فمينيسم بر اين ادعا پاي مي‎فشارند كه آموزش جنسي در غرب عامل برخي از فجايع و بي‎بندوباري‎هاي جامعه است و آن‎را نيز به گردن فمينيست‎ها مي‎اندازند. درحالي‎كه اولا آموزش جنسي صرفا يك راهكار فمينيستي نيست بلكه در غرب چنين رويكردي به حل معضلات، ناشي از حضور عقلانيت در جامعه‎اي است كه تصور دولت‎هايشان بر اين است كه با موعظه نمي‎توان مسائل را حل كرد، در نتيجه آموزش را جايگزين موعظه كرده‎اند، غلط يا درست اين يك شيوه‎ي مديريت است و باز هم ربطي به فمينيسم ندارد. اگر متخصصان تعليم و تربيت در غرب به اين نتيجه رسيده‎اند كه بايد در همه‎ي زمينه‎ها آموزش داده شود و ده‎ها سال است كه در مورد چند و چون سيستم‎هاي آموزشي تحقيق مي‎كنند تا آن را بهتر و كارآمدتر كنند باور كنيد كه فقط به مسايل جنسي خلاصه نمي‎شود بلكه اين روش (يعني آموزش)، در همه‎ي زمينه‎ها اتفاق مي‎افتد، در جوامع غربي وقتي مي‎بينند كه معضلي در جامعه وجود دارد، بهترين راه را در آموزش مي‎جويند. از اين‎رو وقتي آزار جنسي و سقط جنين، زنان بسياري را به قتلگاه ‎كشاند سبب شد كه آنان به آموزش جنسي در سطح گسترده‎تري فكر كنند. اين آموزش‎ها مسلما نمي‎تواند معضلات را كاملا حل كند اما از حاد و بحراني شدن آن جلوگيري مي‎كند. براي نمونه وقتي مي‎بينيم در كشور خودمان بيماري ايدز درحال گسترش است چه مي‎خواهيم بكنيم؟ مي‎خواهيم در تلويزيون به مردم بگوييم ”عزيزانم اين‎كارها خوب نيست“؟! يا بايد به مردم از طرق‎ مختلف و در حوزه‎هاي گوناگون از جمله در مدارس، آموزش بدهيم؟ در نهايت، سيستم آموزشي، بهترين سيستمي است كه بشريت براي جوامع پيچيده‎ي كنوني به آن دست يافته است. چون در جوامع كنوني گروه‎هاي مرجع مردم بسيار متنوع شده است. و ديگر نمي‎توان انتظار داشت كه مردم فقط از طريق مباني فقهي يا بزرگان خانواده به مسائل مختلف آگاهي يابند. چون گاهي اصلا بزرگان خانواده به اطلاعات صحيح دسترسي ندارند و همه‎ي مردم نمي‎توانند از كتب و رسالات فقهي رفتار انساني با زنان و ديگران را استخراج كنند. </p>

<p><strong>راه حل مسئله كجاست؟</strong><br />
در اين‎جا مي‎خواهم از صاحبان قدرت و ثروت كه در راس مخالفان جنبش فمينيستي ايران قرار دارند بپرسم به‎راستي چرا به‎جاي انبوه كتاب‎هاي به اصطلاح ”آموزشي“ در تخطئه و بي‎حيثيت كردن فمينيسم، كتاب‎هايي در نقد خشونت‎ و رفتارهاي ظالمانه نظام مردسالار تهيه نمي‎شود؟ چرا مردان خشونت‎گر، آزاد و رها هر كاري دل‎شان بخواهد مي‎كنند و هر بلايي سر زنان مي‎آورند و حالا هم كه گروه‎هايي از زنان مبارز سعي مي‎كنند راه‎حلي بيابند و با فرياد كردن عليه ظلم و فساد مي‎خواهند جامعه را به فكر وادارند، برخي تمام توان‎شان را به‎كار انداخته‎اند كه عليه فمينيسم اقدام كنند؟ اگر كمي، خيلي كمتر از اين همه انرژي كه براي نفي و نقد و توهين به فمينيسم صرف مي‎كنند براي نقد نابرابري و خشونت صرف مي‎كردند (هم با اصلاح قوانين و هم از طريق آموزش) شايد ديگر فمينيسم آنقدر منزوي مي‎شد كه لازم به صرف انرژي و كاغذ و كتاب براي نفي آن نبود.</p>

<p><strong>فمينيسم: تبديل انرژي‎هاي مخرب به اعتراض مدني</strong><br />
يكي از نقش‎هاي جنبش‎ فمينيستي در اين ميان آن است كه اين تنفر شديد زنان از زندگي سوخته‎شان را كه به صورت واكنشي مخرب (فرار از خانه، خيابان‎خوابي، بزه‎كاري، همسركشي، خودسوزي و...) صورت مي‎گيرد، به اعتراض و واكنشي مثبت و منطقي تبديل كنند و راه‎حل‎هاي بهتري از خودسوزي، خودكشي، همسركشي و جز آن پيدا كنند. از سوي ديگر، فمينيست‎ها تلاش مي‎كنند آن‎چه در زير پوسته‎ي جامعه درحال اتفاق  است را به‎شكل عمومي‎تري طرح كنند تا همگان به‎فكر چاره‎جويي در مورد آن برآيند، تا زنان زجركشيده نه خود را ازبين ببرند و نه مردان را، بلكه بتوان با بحث و اعتراض‏هاي دسته‎جمعي و متشكل، آرام آرام جامعه را طوري اصلاح كرد كه به نفع همه باشد. <br />
به ياد داشته باشيم كه بسياري از فمينيست‎ها سال‎هاي عمر و زندگي خود را وقف كرده‎اند تا تجاوز به زنان جرم جنگي محسوب شود، تا پورنوگرافي را جنايتي عليه زنان قلمداد كنند، تا دادگاه‎هايي تشكيل شود و از زنان تجاوزديده در سطح بين‎المللي (بعد از ده‎ها سال از اختتام جنگ‎ها)  عذرخواهي و حتا اعاده حيثيت شود. همين فمينيست‎هاي ”منحرف“بودند كه ارتش آمريكا را به‎خاطر تجاوزاتي كه به زنان در آن صورت مي‎گرفت شجاعانه افشا كردند و خيلي كارهاي مثبت ديگر. قويا معتقدم كه هر كدام از اين كارها از هزاران شعاري كه ما در ايران، در نقد سيستم‎‏هاي سلطه‎گر جهاني، سر مي‎دهيم، موثرتر بوده است.<br />
به‎هرحال رابطه‎ي بين زن و مرد در كشور ما دچار مشكل شده است، به‎باور من، سرنخ مشكلات در تحليل نهايي به فرهنگ و نگرش و عملكرد دولت ـ مردان و قوانين ناعادلانه برمي‎گردد. منطقي‎ترين راه شايد آن است كه حرف زنان فمينيست و منتقد را گوش بدهيم و خواسته‎هاي عادلانه زنان را جدي بگيريم زيرا ديگر نمي‎شود همان رابطه‎ي معيوب را ادامه داد. با جدي گرفتن مشكلات و دردهاي زنان است كه مي‎توان اين رابطه نابرابر را تغيير داد و انساني‎تر كرد وگرنه اين بن‎بست‎ها در زندگي زنان، بسياري از دختران را به پشت پا زدن به همه‎چيز ترغيب خواهد كرد ـ و البته اين به فمينيسم هم ربطي ندارد.<br />
<strong>چه كسي مي‎داند راه حل چيست؟</strong><br />
سخن آخر اين‎كه بنده و امثال من چيزي كه از فمينيسم ياد گرفته‎ايم استقلال فكري ـ حتا از خود فمينيست‎ها ـ بوده است. يعني نه آن که سيستم موجود در غرب را تحسين مي‎كنيم و نه آن را ايده‎آل خود مي‎دانيم، صادقانه بگويم كه اگر در ايران هر كسي و هر جريان فكري حتا با فحش دادن و تهمت زدن به فمينيست‎ها بتواند مشكلات و معضلات بي‎شمار زنان را حل كند، با ايشان مشكلي نخواهيم داشت و تهمت‎ها را به جان مي‎خريم. بي‎شك ما فمينيست‎ها هم راه حل تمام و كمالي نداريم ولي معتقديم كه در يك فضاي آزاد و دمكراتيك با وجود گفتمان و بحث‎هاي مختلف، و حضور تشكل‎هاي جامعه‎ي مدني مي‎شود به بهترين راه‎حل دست پيدا كرد. اگر اين را بپذيريم كه هيچ‎كس يا هيچ گروه خاص اجتماعي  و نيز هيچ دولتي به‎تنهايي نمي‎تواند معضلات پيچيده جامعه را حل كند، تنها شانس پيش روي ما براي حل و تخفيف بحران‎ها (كه هميشه در جوامع وجود داشته و خواهد داشت)، همين تكيه زدن به گفتمان و توافق جمعي در فضاي دمكراتيك، و يافتن راه‎حل‎ها از دل اين گفتمان‎هاست.<br />
</p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue5/06,05,20,01,46,57/ by HTTrack Website Copier/3.x [XR&CO'2014], Sun, 25 May 2025 04:18:42 GMT -->
</html>