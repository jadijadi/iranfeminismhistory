<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue2/06,03,22,08,51,12/ by HTTrack Website Copier/3.x [XR&CO'2014], Sun, 25 May 2025 04:19:08 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 2 | شيرين اردلان » گفت بزن! گفتم نمي توانم، نمي خواهم!</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">گفت بزن! گفتم نمي توانم، نمي خواهم!</a></div>
    <div id="author"><a href="mailto:shirina22222@yahoo.com">شيرين اردلان</a>&nbsp;|&nbsp;&#1670;&#1607;&#1575;&#1585;&#1588;&#1606;&#1576;&#1607; ۲ &#1601;&#1585;&#1608;&#1585;&#1583;&#1740;&#1606; ۸۵&nbsp;|&nbsp;<a target="_blank" href="http://www.technorati.com/search//issue2/06,03,22,08,51,12/">
لینک های وارده</a></div>
    <div id="body" style="color: #000;">
      <p>8 مارس 1384 را شايد زنان و مردان حاضر در پارک دانشجو هرگز ازياد نبرند. وقتي خبر راخواندم از خودم پرسيدم چرا و چگونه آدم ها تعليم مي بينند که وحشيانه حمله کنند؟ چگونه آنها مي توانند بدون هيچ شناخت و کينه اي ، زناني را که دورهم جمع مي شوند تا روز جهاني را گرامي بدارند و به هم ميموزا هديه دهند و سرود بخوانند چنين به باد کتک بگيرند و نسبت به آنها فحاشي کنند و زور بازو نشانشان  دهند؟</p>

<p>سال ها پيش براي آموزش کاراته و دفاع شخصي به کلاس کاراته رفتم، بعد از چند جلسه آموزشي و گذراندن حرکت هاي نرمشي، يک روز مربي ام  گارد گرفت و گفت بزن! جلو رفتم اما به جاي ادامه کار عقب آمدم و بي حرکت ماندم. گفت بيا جلو و بزن ! گفتم نمي توانم. نمي خواهم. گفت به جلو متمرکز شو و بزن ! محکم بزن! گفتم نمي توانم... ديگر به کلاس نرفتم. <br />
  <br />
 در تمام عمرم تنها يک بار دست روي کسي بلند کردم و آن کس فقط خودم بودم. دخترم را باردار بودم دريک شهر دورافتاده مرزي. ماه آخر بود و مادرم براي آوردن وسايل نوزاد به خانه مان آمده بود. تنها دو روز مهمان بود. روز سوم براي خريد بليت به ترمينال رفته بود. من روي گليم کف آشپزخانه نشسته بودم  و گوشت خرد مي کردم که او آمد. هنوز وارد نشده شروع کرد به غرولند کردن و بد وبيراه گفتن. جواب ندادم. گفت مادرت که تشريف آورد شما هم با او مي روي. جواب ندادم. چشمش که به گوشت افتاد گفت پدر...مثل اينکه خيراموات پدرش را مي دهد. بازهم بي تفاوت به کارم ادامه دادم...ناگهان با شنيدن صدايي وحشتناک  ده، پانزده سانت از جا پريدم و کارد آشپزخانه با ضربه روي دستم افتاد و خون از انگشتم بيرون زد. ديگر تحمل نداشتم با هردودست محکم به سر وصورتم مي زدم که از حال رفتم. او از فاصله اي دو متري استکان و نعلبکي را داخل ظرفشويي پرتاب کرده بود. </p>

<p>ياد آوري آن شهر هميشه برايم تلخ بود. اين تلخي را بيش از هر چيز بعد از شنيدن کتک زدن زنان در پارک دانشجو حس کردم. خودم را وخواهرم را درهمان شهر مرزي ديدم. دوسال پيش بود که بعد از مدت ها کوچ از آن شهر دوباره براي ديدن يکي از اقوام به همراه خواهرم رفته بودم. روز برگشت شيشه انسولين خواهرم افتاد وشکست. انسولين را در داروخانه کوچک شهر پيدا نکرديم. مي دانستم که الکل قند خود را پايين مي آورد. به پيشنهاد من چند قوطي آبجوخريديم. در پليس راه صالح آباد گيرافتاديم. ساعت ها ما را در مقرشان نگه داشتند تا شب به همراه بازداشتي هاي ديگر به همدان بفرستند. از رئيس پاسگاه که مردي تنومند، بداخم  و با لهجه همداني بود خواستم که لااقل بگويد داروي خواهرم را از همدان بگيرند. گفت غذايي نمي خوريد که قندش بالا برود. ساعت 8 شب با آژانس و به همراه دومامور ما را به ندامتگاه موقت همدان فرستاد. تاکيد کرد که کرايه آژانس را خودتان بدهيد. گفتم اجازه بدهيد به داروخانه برويم، گفت: نه! با ورود به ندامتگاه، همه وسايلمان را گرفتند و ما را به اتاق تاريک و کوچکي به ابعاد يک متردر سه متر فرستادند. زني که مسئول بازرسي کيف هايمان بود سالنامه زنان را که در کيفم ديد ورق به ورق آن را گشت و يادداشت هايم را خواند. گفتم دنبال چه مي گردي؟ گفت اين را از ايران خريدي؟ گفتم مجوز چاپ دارد و او سرش را با تاسف تکان داد و هيچي نگفت ومن هم زيرلب گفتم براي تو متاسفم...<br />
وقتي چشم مان به تاريکي عادت کرد از روي کاشي کاري تا سقف آن دانستيم که در حمام خانه اي به احتمال زياد مصادره اي هستيم. کمي نان و پنير به اندازه يک کف دست به هرکدام مان دادند. خواهرم اصلا نخورد. دختري  کم سن وسال و رنگ پريده را آنجا  ديديم. دانشجو بود و شب قبل در خانه دوست پسرش که او هم دانشجو بود گرفته بودنشان. آنها را به گزارش صاحبخانه گرفته بودند. او گفت شانس آوردم که چندتا نواربهداشتي توکيفم  بود. گفت دفعه قبل قاضي برايم 30 ضربه شلاق نوشت ولي جمعه ها دادگاه تعطيله و بايد تا فردا صبح صبر کنيم. آنقدر طبيعي با اين موضوع برخورد مي کرد که هردوي ما را متعجب کرده بود. تعجب ما را که ديد گفت اينا فکرکردن مي تونن همه چيزرو از آدم بگيرن. فقط بلدن زورشون رو نشون بدن. اما نمي تونن! <br />
آن شب را درگوشه اي به انتظار صبح نشستيم. صبح روز شنبه، ماموري با دستبند آمد و آن را به دست من و خواهرم زد. دستبند آنقدر گشاد بود که از دست هردوي ما درآمد. دختر همراه ما باخنده گفت واقعا باورشون شده قاچاقچي هستيد! شايد اگر او نبود بيشتر وحشت مي کرديم. دستبند کوچک تر آوردند بازهم گشاد بود. گفتم ما که فرار نمي کنيم. رضايت دادند که اين زندانيان خطرناک بدون دستبند سوارماشين شوند. ما را يه دادگاه انقلاب همدان بردند. در انتظامات آنجا فقط يک چادر داشتند. گفتند يا يکي يکي به دادگاه برويد يا پول بدهيد يکي برايتان از بيرون چادر بخرد. زني که براي بردن پسرش آمده بود براي حل کردن مشکل ما، چادرش را به ما داد تا برويم و برگرديم. به طبقه بالا رفتيم. آنجا دو مرد که منشي دادگاه بودند چند سوال از ما کردند و ما را به اتاق قاضي فرستادند. وارد اتاق قاضي که شديم ميزبزرگي در انتهاي اتاق ديديم ويک فرش 12 متري که جلوي ميز پهن شده بود. از ما خواستند کفش هايمان را درآوريم. قاضي که مردي روحاني بود با نگاهي به پرونده پرسيد آنجا چه کار مي کرديد؟ گفتم براي ديدن اقوام رفته بوديم و برايش دليل کارمان را توضيح دادم. حرفم تمام نشده بود که گفت کرد هستيد؟ گفتم بله. گفت حکمي برايتان مي نويسم که برويد پيش همشهري هايتان تعريف کنيد تا درس عبرتي براي سايرين شويد. هرکدام 20 ضربه شلاق و 30 هزارتومان جريمه نقدي. گفتيم ما که به آنها لب نزده ايم. فقط خريده ايم. و اضافه کردم مشکل بيماري خواهرم بود. گفت برويد، مي نويسم يواش بزند...دو سرباز ما را به اتاق روبه روي قاضي بردند. مرد شلاقزن حدودا 30 ساله به نظر مي رسيد. با پيراهن سفيد و ريش بلند و چهره اي عصبي. گفت رو به ديوار بايستيد. درگوشه اتاق يک چوب لباسي فلزي بود و کمربند پهني به آن آويزان بود. دست برد و سگک آن را محکم دردستش گرفت و يک دور آن را به دور دستش پيچيد. رويم را از ديوار برداشتم و به طرفش رفتم  و التماس کردم که خواهرم مريض است به جاي او مرا بزن. حالا ديگر نگران پايين آمدن قند خونش و از حال رفتنش بودم. با عصانيت مرا به سمت ديگري هل داد و کمربند را برخواهرم فرود آورد. خواهرم سکوت کرده بود و حتي ناله هم نمي کرد و همين مرا به وحشت انداخته بود، سرجايم ميخکوب شده بودم و مرد شلاقزن آنقدر تند و سريع مي زد که من فقط خطوطي را مي ديدم که جلو چشمانم پايين و بالا مي رفت و اعدادي را مي شنيدم که در هوا پخش مي شد. کار که تمام شد در حالي که اشک مي ريختم خواهرم را بغل کردم مرد داد زد که روبه ديوار بايست. دوباره شمارش ها و به همراه آن ضربه ها. حالا خواهرم  بود که فرياد مي کشيد: وحشي، عقده اي. نزنش ...مرد که کارش تمام شد به نگهبان گفت برو به قاضي بگو دستور بازداشت اين دو را بدهد. بگو به من فحاشي کردند و دوباره ما را در اتاق نشاندند. سراغ مرد رفتم به او گفتم اجازه بدهد برويم. گفتم که در اين موقعيت هرکسي باشد کنترلش را از دست مي دهد. گفت بايد عذر خواهي کند. گفتم من به جاي او عذرخواهي مي کنم.خلاصه با قبول عذرخواهي ما از آنجا خارج شديم و با شماره حسابي براي واريز در دست.<br />
 وقتي در ورودي خواهران دادگاه، چادرآن زن را به او دادم، دست هايم مي لرزيد و قلبم پرخشم بود. <br />
سال ها از آن روز مي گذرد، اما چهره آن مرد و دستوري را که اجرا مي کرد از ياد نمي برم. اما مي دانم اگر حتي روزي در موقعيتي قرار بگيرم که به من بگويند بزن، حتي به آن مرد، نمي توانم. <br />
 <br />
</p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue2/06,03,22,08,51,12/ by HTTrack Website Copier/3.x [XR&CO'2014], Sun, 25 May 2025 04:19:08 GMT -->
</html>