<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue2/06,03,22,07,48,37/ by HTTrack Website Copier/3.x [XR&CO'2014], Sun, 25 May 2025 04:19:08 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 2 | گفت و گو :مريم حسين خواه  » شروط ضمن عقد به جای مهریه / گفتگو با زهره ارزني</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">شروط ضمن عقد به جای مهریه / گفتگو با زهره ارزني</a></div>
    <div id="author"><a href="mailto:maryam2000@gmail.com">گفت و گو :مريم حسين خواه </a>&nbsp;|&nbsp;&#1670;&#1607;&#1575;&#1585;&#1588;&#1606;&#1576;&#1607; ۲ &#1601;&#1585;&#1608;&#1585;&#1583;&#1740;&#1606; ۸۵&nbsp;|&nbsp;<a target="_blank" href="http://www.technorati.com/search//issue2/06,03,22,07,48,37/">
لینک های وارده</a></div>
    <div id="body" style="color: #000;">
      <p><em>وقتي كه يك زن ازدواج مي‌كند، بسياري از حقوق خود مثل حق سفر و اشتغال و تعيين مسكن را از دست مي‌دهد و جز در شرايط خاص حق جدايي و فسخ عقد ازدواج را ندارد.قراردادن «شروط ضمن عقد» راهكاري است كه در چند سال اخير براي حل اين نابرابري انديشيده شده است.در رابطه با جزئيات اين شروط و چگونگي وضع آن با زهره ارزني، وكيل دادگستري گفت و گو كرده‌ايم. </em></p>

<p><strong>چرا بايد شروط ضمن عقد داشته باشيم؟ اين سوال بسياري از افرادي است كه در برابر اين شروط مقاومت مي‌كنند.</strong> <br />
جواب خيلي ساده است.براي اينكه وقتي ازدواج انجام شد زن و مرد يك سري حقوقي به دست مي‌آورند و يك سري تكاليفي بر عهده مي‌گيرند. حقوقي كه زن به دست مي‌آورد، مهريه‌اي است كه به او تعلق مي‌گيرد و نفقه‌اي كه شوهر ملزم به پرداختش است. اما در قبال اين حقوق تكاليفي هم بر عهده اش قرار مي‌گيردو بر اساس آن تكاليف رياست زندگي‌اش با مرد است. ولايت فرزندش با مرد است. براي خروج از كشور اجازه مرد شرط است. بايد در جايي اقامت كند كه مرد تعيين مي‌كند.براي اشتغالش اذن مرد شرط است و مرد مي‌تواند اگر شغلش بر خلاف مصالح خانواده باشد مانع‌اش شود و بايد از مرد تمكين كند. در اين قرارداد، حقوق مرد همه تكاليفي است كه بر عهده زن گذاشته شده به اضافه اينكه حق طلاق هم با مرد است و تكليفش هم تنها پرداخت مهريه و نفقه است.يعني زنان با ازدواج يكسري حقوق مادي بدست مي‌آورند و‌لي در قبال آن، حقوق معنوي‌شان را از دست مي‌دهند.<br />
براي رفع اين نابرابري و براي اينكه يك تعادلي بين اين حقوق و تكاليف برقرار شود، مي‌توانيم از شروط ضمن عقد استفاده كنيم.يعني زن و شوهر يك سري مسائل مورد توافق خودشان را كه قانون در مورد آنها ساكت است يا نظر قانون در آن زمينه مورد پذيرش آنها نيست ولي مطابق خود قانون توافق خلاف آن هم ممكن است، در سند ازدواج به عنوان شروط ضمن عقد ثبت كنند. </p>

<p><strong>يعني هيچ محدوديتي براي اين شروط وجود ندارد؟ </strong><br />
تنها محدوديت اين است كه اين شروط غيرممكن بناشند و بشود آنها را انجام داد؛ خلاف مقتضاي عقد نباشد، مثلا وقتي براي خريد يك خانه قرارداد و عقد مي‌بنديم نمي‌شود گفت كه حق سكونت در آن را نداري چون اين خلاف مقتضاي عقد است؛ غير عقلايي و بر خلاف قوانين امري نيز نباشند. اين شروط ضمن عقد اما هنوز در جامعه ما رايج نشده‌اند و حتي بسياري از افراد تحصيلكرده هم از آن استفاده نمي‌كنند،چون  متاسقانه اولا همه جامعه از اين شروط اگاه نيست و نمي‌دانند كه چنين شروطي را مي‌توانند بگذارند. دوما هم اينكه وقتي ما مي‌گوييم از اين شروط استفاده كنيد خيلي‌هاي مي‌گويند ما اول زندگي بياييم و شرط بگذاريم. اصلا زندگي كه با شرط و شروط باشد بهتر است كه شروع نشود و كلا جامعه در برابرش جبهه مي‌گيرد. در حالي كه همين افراد اگر بروند عقدنامه را بخوانند، مي‌بينند هر 12 موردي كه زن و مرد براي عقد پايش را امضا مي‌كنند ، شروطي است كه مرد به زن وكالت مي‌دهد با اثبات آن شرايط براي طلاق وكالت داشته باشد. يعني ما آن 12 مورد را براي ازدواج امضا نمي‌كنيم براي طلاق امضا مي‌كنيم.پس ما اين همه شرط و شروط مي‌گذاريم چه فرقي مي‌كند كه چند بند ديگر هم اضافه كنيم؟ مانع سوم هم در برابر اين شروط سردفتردارها هستند كه در برابر ثبت اين شروط مقاومت مي‌كنند كه من خيلي سريع بگويم اين برمي‌گردد به تفكرات مردسالارانه و حمايت آنها از نظام مردسالاري. براي اينكه شروطي كه گذاشته مي‌شود هيچ كدامشان بر خلاف مقتضاي عقد نيست و هيچ كس حق ندارد مانع ثبت شرطي شود كه با مقتضاي عقد مخالفتي ندارد. اما بسياري از سردفترهاي ما با ثبت شروط مخالفت مي‌كنند و مردم هم نمي‌دانند كه اين كار سردفتردارها يك تخلف انتظامي است و مي توانندبروند و شكايت كنند. چون ما عموما از كنار مشكلات رد مي‌شويم وحل مشكلات را بر عهده ديگران مي‌گذاريم و متاسفانه من نمي‌دانم چرا با وجود اينكه مسئولان ثبت اسناد و كانون سردفترداران هم از اين موضوع خبر دارند چرا هيچ بخشنامه‌اي نمي‌شود كه شما مكلفيد اين شروط را بنويسيد.</p>

<p> <strong>ما مواردي داشته ايم كه دو نفر رفته‌اند براي عقد و گفته اند ما مي‌خواهيم اين شروط را ثبت كنيم و سردفتر اينكار را نكرده؟ </strong><br />
خيلي اين اتفاق مي‌افتد و خيلي‌ها نمي‌نويسند خصوصا وكالت در طلاق را. به طوري كه ديگر يك معضل شده و يك نفر بايد برود 10 تا دفترخانه را بگردد تا يكي حاضر به ثبت شروط شود. چه دليلي براي ثبت نكردن اين شروط مي‌آورند؟ دليلشان اين است كه اينها بر خلاف است و ما نمي‌توانيم ثبت كنيم و غير قانوني است و از اين بهانه‌ها. مثلا دختري كه 15 روز پيش آمده بود دفتر من، بعد از 6 دفتر تازه يك جا را پيدا كرده بود كه اينها را برايش بنويسد و تازه آن هم وقتي فهميده بود اين دخترمهريه نمي‌خواهد شروط را برايش ثبت كرده بود. حتي زماني هم كه ما يك پسر جواني را آماده مي كنيم كه اين شروط را بپذيرد داشته ايم مواردي كه سردفتردار آنقدر پسر را شستشوي مغزي داده كه منصرفش كرده است.هميشه به نوعي به مرد الغا مي كند كه داري ضرر مي كني . چرا مي خواهي اين شروط را به زنت بدهي . در حقيقت آنها فكر مي كنند كه اين نظام مردسالارانه است كه دارد به خطر مي افتد نه اينكه حقوق انساني دارد برابر مي‌شود و مي خواهند به هر نحوي شده از اين رويه جاري به هر نحوي حمايت مي كنند. چون فکر مي كنند اين قدرت سلسله مراتبي حتما بايد ادامه پيدا كند و گرنه قدرقدرتي مردان كمتر مي شود و آن زن ذليلي و زن سالاري در جامعه حاكم مي‌شود. </p>

<p><br />
<strong>شروط ضمن عقد را مي‌توان بعد از ازدواج هم به عقدنامه اضافه كرد؟ </strong><br />
شروط ضمن عقد حتما بايد همزمان با عقد نكاح در عقدنامه ثبت شود و بعدا نمي‌توان طبق اقرارنامه در دفتر ثبت اسناد رسمي آنها را تعيين كرد، متاسفانه برخي همكاران من اين مسائل را عنوان كردند كه غلط است. اين شرط ها بايد همراه يك عقد لازم و خارج انجام بدهيم و البته فقط اختصاص به عقد نكاح ندارد ولي چيز ناجور و خنده داري است كه يك زن و شوهر يك خانه‌اي را با هم معامله كنند و شروط ضمن عقد آن اين باشد كه زن حق طلاق دارد و حق كار دارد و اصلا موجب تفريح دادگاه مي‌شود.حتما حتما تاكيد مي كنم اين شرط ها بايد همزمان با عقد نكاح باشد. بعد از عقد نكاح نمي‌توان اين شروط را به عقدنامه اضافه كرد براي اينكه عقد ازدواج ما محقق شده. اينها را اظهارنامه هم نمي‌تواينم بگيريم چون هيچ ارزشي ندارد و فقط با وكالت در طلاق است كه آنهم نه به عنوان شرط، كه مي‌توانيم برويم به دفتر ثبت اسناد رسمي و مرد به زن وكالت ‌دهد. ولي من چرا اين همه تاكيد مي كنم كه همزمان با عقد نكاح باشند براي اينكه اين شرط‌ها اگر همراه با عقد نكاح باشند هيچ كس نمي‌تواند فسخش كند و چون عقد نكاح يك عقد لازم است، اين شروط هم لازم مي‌شوند و براي نمونه اگر حق مسكن را به من داد ديگر نمي تواند از من پس بگيرد مگرآنكه من را طلاق بدهد. </p>

<p><strong>يعني اگر كسي موقع يك عقد ديگر مثلا خريد خانه اين شرط‌ها را بگذارد مي‌شود فسخش كرد؟ </strong><br />
نه آن موقع هم نمي‌شود فسخ كرد. ولي دردسرش براي ثبت بيشتر است چون سردفتردارها وقتي موقع ازدواج اينهمه دردسر درست مي كنند آن موقع ديگر خيلي سخت تر زير بار ثبت اين شرط ها مي‌روند. و مي گويند مسخره است ما ثبت نمي‌كنيم و از اين مشكلات. </p>

<p><strong>حالا اگر اين قرارداد از بين برود اين شروط هم ملغا مي‌شوند؟ </strong><br />
يك مشكل هم اين است كه اگر اصل بيع و معامله كه منتفي بشود و شما آن ملك يا مورد معامله را به فرد ديگري بفروشيد شروطش هم خودبه خود منتفي مي شود و براي همين است كه در عقد نكاح بايد اين شروط را قرار دهيم. <br />
<strong><br />
حالا اگر كسي موقع عقد نكاح اين مسائل را نمي‌دانسته و الان مي‌خواهد از اين حقوق استفاده كند بايد چه كار كند؟</strong><br />
 اين افراد مي‌توانند يك وكالت در طلاق بگيرد.يك وكالت بلاعزل ضمن عقد خارج لازم بگيرند كه زن به عنوان وكيل در تعيين اين اختيارات تعيين شود و حتي براي آنها هم كه شروط ضمن عقد را گذاشته‌اند بهتر است، بعد از اتفاق عقد نكاح زن و مرد به دفتر اسناد رسمي مراجعه كنند و يك وكالت نامه كامل بلاعزل طلاق هم در دفتر اسناد رسمي تعيين كنند. چون در شروط ضمن عقد همه مسائل را نمي‌توانيم بگنجانيم ولي آن يك وكالت نامه كاملي است كه همه دفاتر ثبت اسناد دارند و از لحاظ حقوقي يك چيز محكمي است.چون الان دادگاه ها طبق اين شروط هم خيلي سخت با طلاق موافقت مي‌كنند ولي با وجود آن وكالت‌نامه خانم مي‌تواندخيلي راحت خودش را مطلقه كند.</p>

<p><strong> شروط ضمن عقد، شامل چه مواردي مي‌شوند؟ </strong><br />
يكي حق مسكن است. قانون‌گذار گفته كه حق تعيين مسكن با مرد است مگر آنكه زن و شوهر خلافش را شرط كنند. حالا من مي توانم شرط كنم كه حق تعيين مسكن با زن است. دوم حق اشتغال است،سومي حق تحصيل است. مورد ديگر تقسيم دارايي مشترك است كه بعد ازدواج به دست آمده و ديگري هم وكالت در طلاق است. كه زن براي مطلقه كردن خودش از مرد وكالت بگيرد.در اهل سنت مي‌توانند تفويض كنند حق طلاق را و هردو حق طلاق داشته باشند ولي در شيعه مرد فقط مي تواند حق طلاقش را وكالت بدهد.<br />
<strong>اگر مردي وكالت در طلاق را به زنش بدهد، خودش حق طلاق دادن ندارد؟ </strong><br />
وقتي من وكالت در طلاق را به كسي مي دهم خودم هم در عين حال اصيل هستم و مي توانم اين كار را خودم هم انجام دهم. </p>

<p><strong>در حق مسكن هم همينطور است يعني هردو حق تعيين مسكن را دارند؟ </strong><br />
نه در مورد مسكن حق از سوي مرد به زن تفويض مي‌شود و حق تعيين اقامتگاه مشترك كلا در اختيار زن قرار مي‌گيرد. </p>

<p><strong>در مورد حضانت چطور است؟ تفويض است يا وكالت؟ </strong><br />
دباره حضانت بحث‌هاي زيادي است كه مي‌شود به ديگري داد يا نه؟ حضانت را انطور كه ادراه حقوقي دادگستري و قضات اعلام كرده‌اند قابل واگذاري نيست و چه مادر كه تا 7 سالگي حضانت را دارد و چه پدر كه بعد از آن حضانت به عهده اش هست نمي‌توانند آن را واگذار كنند و اگر اين كار را كردند مي‌توانند هر وقت كه خواستند اين اراده شان را پس بگيرند. چون فقط حق نيست، علاوه بر حق يك تكليف است و كسي نمي‌تواند از تكليف شانه خالي كند.متاسفانه خيلي از زن‌ها مهريه‌هاي سنگينشان را مي‌بخشند تا حضانت بچه ها را بگيرند همان زمان هم اين بذل مهريه انجام مي‌شود ولي مرد بعد از هر وقت كه بخواهد مي‌تواند برود و استرداد فرزندش را از دادگاه پس بگيرد.حكم داريم ما در اين زمينه و نمونه‌هاي زيادي داريم كه اين اتفاق افتاده است. البته‌ در شروط ضمن نكاح، من هم مي‌گويند بنويسند ولي چيزي محكمي نيست.هر لحظه طرفي كه اين شرط يه ضررش شده مي‌تواند منصرف شود و برود حضانت را پس بگيرد و همه متفق القولند كه نه مي‌توان تفويضش كرد و نه اينكه «ما به ازا» برايش قرار داد.پس بهتر است كه در مورد حضانت حتي اگر هم گرفتيد زياد اميد به آن نداشته باشيد.قانونگذار و قضات هستند كه اگر بعد از 7 سالگي حضانت محل مناقشه باشد تعيين مي كند كه حق با كدام طرف است. <br />
<strong>پس اينكه حضانت را در شروط ضمن عقد بگذاريم چه فايده‌اي دارد؟ </strong><br />
من هم نظرم اين است كه نگذاريم ولي چون خيلي ها مي‌خواهند اين شرط را هم بگذارند من مي گويم كه چطور اين شرط را هم تعيين كنند. ولي واقعا امكان پذير نيست.</p>

<p> يعني بيشتر يك توافق است بين زن و مرد؟ <br />
بله بيشتر همان توافق است ولي اگر زماني اين توافق از بين برود مرد مي تواند حضانت بچه ها را داشته باشد و مثل بقيه شروط نيست كه قابل انصراف و فسخ نباشد. يك فايده اش هم اين است كه اگر مرد منصرف شد زمان بيشتري طول مي‌كشد تا دادگاه به نفع او حكم بدهد و مادر مي‌تواند بچه ها را بيشتر پيش خودش نگه دارد ولي بيشتر از اين نيست. </p>

<p><strong>اين شرط‌ها كجا بايد اضافه شود؟ </strong><br />
در عقدنامه صفحه اي است بعد از صفحه‌اي كه 12 شرط هست، به نام ساير شرايط. در آن شرايط مي‌نويسند شرايط ضمن عقدو شروطشان را مي‌نويسند. </p>

<p><strong>با وجود اينكه تقسيم دارايي‌هاي مشترك جزو بندهاي 12 گانه خود عقدنامه هم است، آيا ضرورت دارد كه در شروط ضمن عقد هم بيايد؟ </strong><br />
تحقق شرطي كه در سندهاي ازدواج براي تقسيم دارايي مشترك آمده منوط به عدم درخواست زن براي جدايي و يا تخلف نكردن زن از وظايف زناشويي خود و نداشتن رفتار و اخلاق ناشايست است كه اثبات آنها به عهده دادگاه است و بسيار سخت است. اما با بندي كه در شروط ضمن عقد بيايد دارايي‌هاي مشتركي كه بعد از ازدواج حاصل شده در هر شرايطي بين دو طرف تقسيم مي‌شود. البته در مورد حق داراي مشترك نكته اي كه وجود دارد اين است كه متاسفانه بعضي زن‌هاي شاغل فكر مي‌كنند نفقه من به عهده مرد است و من هرچه كار مي‌كنم مال خودم است و درآمد و دارايي مرد را هم نصف مي‌كنيم. در حالي كه نمي‌شود زن شاغل درآمد خودش را خانه و ماشين بگيرد و موقع جدايي اموال خودش براي خودش باشد و اموال مرد را بخواهد نصف كند و درست آن است كه همه دارايي و درآمدهاي زن و مرد نصف شود و مساله نفقه هم ديگر از صورت سنتي‌اش خارج مي‌شود و زن و مرد هرچه دارند بايد وسط بگذارند و با هم خرج كنند و اگر غير از اين باشد و اين شرط را هم بگذارند از عدالت خارج است. </p>

<p><strong>یعني اين شرط به خودي خود نفقه را نقض مي‌كند؟ </strong><br />
نه نقض نمي‌كند. ولي نفقه يك حق است و وقتي ما اين حقوق برابر را مي‌گيريم خوب است كه توافق كنيم نفقه هم نخواهيم و خودمان هم گوشه اي از زندگي را بگيريم و علاوه بر آن زن‌ها مي‌توانند در عوض گرفتن اين حقوق از مهريه هاي سنگين هم بگذرند و يك چيز سبك و سمبوليك براي مهريه تعيين كنند. در رابطه با طلاق هم بعضي‌ مي‌گويند اين شروطي كه در عقدنامه هست كفايت مي‌كند و نيازي به شروط ديگر نيست. آن وكالت‌هايي كه در عقدمنامه است در موارد معين است، براي مثال در بندي كه درباره ازدواج مجدد است آمده اگر زوج بدون اجازه زوجه ازدواج كند، يا به تشخيص دادكاه نسبت به همسران خود اجراي عدالت نكند؛ زوجه مي‌تواند طلاق بگيرد. اما در اين شرط اولا زوجه بايد برود ازدواج دوم را ثابت كند كه خيلي سخت است اثباتش مردها شناسنامه المثني مي گيرند و بقيه اين شروط هم به همان اندازه سخت است و براي همين بهتر است وكالت مطلق براي طلاق بگيرد تا بتواند خيلي راحت جدا شود بدون اينكه  ماه ها  و حتی سال ها در دادگاه ها برود و بيايد و توهين بشنود و اذيت بشود. </p>

<p><strong>يك مورد ديگر هم در رابطه با اشتغال است و اينكه الان چون جامعه اسلامي است ديگر هيچ شغلي كه بر خلاف مصلحت خانواده باشد وجود ندارد و نيازي به شرط اشتغال نيست، نظر شما هم همین است؟</strong> ب<br />
له اين را مي‌گويند ولي توجه داشته باشيد كه موضوع اشتغال زن و منافات نداشتن آن با مصلحت خانواده كاملا سليقه‌اي است. شايد يك آقايي كه دكتر است و خانمش فروشنده است. دادگاه حكم بدهد كه اين شغل خانم بر خلاف مصلحت خانواده است. حتي اخيرا هم 3 سال پيش يك خانم و آقايي كه هردو وكيل بودند وقتي با هم مشكل پيدا كردند. شوهرش رفته بود و دادخواست داده بود خانم من كه كارآموز وكالت است و مي‌خواهد وكيل شود بر خلاف مصلحت خانواده است و حتي كار تا آنجا پيش رفت كه پروانه وكالت خانم معلق شد . بعد رفتند دادگاه تجديد نظر و خانم توانست اثبات كند كه كارش بر خلاف مصلحت خانواده نيست. البته آقا هم چون حقوق دان بود اين را مي‌دانست ولي خب اينطور چند ماه خانم را در دادگاه معطل كرد. <br />
از سوي ديگر،خود قانون هم مي‌گويد مصلحت خانواده. نمي‌گويد جامعه. نمي‌گويد كدام مصلحت و موضوع كاملا سليقه‌اي است و نگاه ها مختلف است. حتي اگر هم بر اساس نظر دادگاه شغل زن بر خلاف مصلحت خانواده هم نباشد زن مدت زيايد در راهروهاي دادگاه معطل مي‌شود، به اضافه جنگ اعصاب هايي كه دارد و گاها اينكه مرد مي آيد محل كار زن و داد و فرياد مي كند كه پيش‌آمده به خاطر همين كارفرما عذر زن خواسته است. يك سوال ديگر اينكه اگر ثبت كنيم زن موقع ازدواج شاغل بوده كافي نيست؟ بله اينكه در موقع ازدواج زن شاغل باشد حقي براي او ايجاد مي كند، اما ممكن است مرد با شغلي كه زن الان دارد مشكلي نداشته باشد ولي شغل بعدي را نپسندد و آن را بر خلاف شئون خانواده بداند و مشكل درست شود. </p>

<p><strong>و حرف آخر؟</strong><br />
 حرف آخر هم اينكه مردها از دادن اين شروط نترسند و توجه داشته باشند كه اين شروط به زن‌ها اعتماد به نفس مي‌دهد، آنها را به زندگي دلگرم مي‌كند و باعث مي‌شود خودشان را با مردشان برابر بدانند و ديگر مسئله فرودستي و فرادستي در خانواده مطرح نباشد. <br />
هيچ كس هم ازدواج نمي‌كند كه طلاق بگيرد.خود من 12 سال است كه همه اين حقوق را گرفته ام ولي تا به حال يكبار هم از آن استفاده نكرده ام. آقايان هم اگر نگران هستند مي‌توانند در عقد نامه يا وكالتنامه‌اي بعد از عقد مي‌دهند، شرط كنند كه اجراي مفاد اين وكالتنامه منوط به بذل مهريه است و یک نکته مهم دیگر هم اینکه این شروط باید با اصطلاحات حقوقی مخصوصی در عقدنامه قید شود و گرنه  در دادگاه نمی توان به آنها استناد کرد  و ارزش حقوقی ندارند.</p>

<p>** متن کامل شروط ضمن عقد را می توانید در <a href="http://herlandmag.com/issue2/06,03,22,07,49,26/">اینجا</a> ببینید.<br />
</p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue2/06,03,22,07,48,37/ by HTTrack Website Copier/3.x [XR&CO'2014], Sun, 25 May 2025 04:19:08 GMT -->
</html>