<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue2/06,03,22,05,45,47/ by HTTrack Website Copier/3.x [XR&CO'2014], Sun, 25 May 2025 04:19:08 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 2 | شيما نعمت الهي » تلخي اين همه شايد</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">تلخي اين همه شايد</a></div>
    <div id="author"><a href="mailto:shima@gmail.com">شيما نعمت الهي</a>&nbsp;|&nbsp;&#1670;&#1607;&#1575;&#1585;&#1588;&#1606;&#1576;&#1607; ۲ &#1601;&#1585;&#1608;&#1585;&#1583;&#1740;&#1606; ۸۵&nbsp;|&nbsp;<a target="_blank" href="http://www.technorati.com/search//issue2/06,03,22,05,45,47/">
لینک های وارده</a></div>
    <div id="body" style="color: #000;">
      <p>قصه، قصه ي تنهايي آدم هاست تا حدي. راوي قصه فاكتورگرفته از از چند صحنه،«روحي» است،دختري شاد و سرخوش از طبقه ي پايين، در آستانه ي ازدواج فاميلي. در ابتدا شناختي اندك از روحي به دست مي آوريم. آن همگام كه سوار بر موتور عبدالرضا ـ نامزدش ـ عكس هاشان را مي بيند و از عبدالرضا مي خواهد، عكسي را كه نگاه مستقيم او به روحي است. كنار بگذارد كه « يكي مي بينه، زشته!»  در ادامه داستان. تكه هاي كوچك تر ديگر كه به حق به نگاه ظريف نويسندگان بر مي گردد، پازل شخصيت روحي را براي مخاطب كامل مي كند.ما با روحي همراه مي شويم، با او وارد زندگي زوجي جوان از طبقه متوسط روبه بالا و اطلاعاتمان پا به پاي او پيش مي رود. كنجكاوي بيننده به اندازه روحي ست، مثل او از زندگي مژده و مرتضي سر در بياورد، در جاي جاي خانه سرك بكشد، آلبوم هاي آن دو را نگاه كند و قياسي نا خودآگاه داشته باشد بين گذشته و امروز اين زوج. چه شد كه چهره شاد مژده و مرتضي در قاب عكس توي هال، الان به چهره اي سرد و در هم بدل شده؟ ــ قابي كه دوربين نيز در چند جا با تاكيد به روي آن،شمايي كلي از ديروز آن دو به دست مي دهد ــ و اين سوال، موضوع اصلي فيلم است. <br />
همه شخصيت ها در روند پيشبرد اين موضوع گام برميدارند. شخصيت روحي كه كنجكاو، سرخوش و اندكي دو به هم زن است ــ البته نا خودآگاه و بيشتر به خاطر كنجكاوي اش ــ در خدمت موضوع قرار مي گيرد. او با بردن حرف ازاين خانه به آن خانه، وضعيت پرتنش مژده را متشنج تر مي كند و به اختلافات بين مژده و مرتي دامن مي زند. حالا با ورود روحي به اين خانه، وقت آن رسيده كه شناخت از افراد خانه به دست آوريم. در ابتدا با مرتضي روبرو مي شويم.همان برخورد هاي اول كافي ست تا بفهميم كه او از لحاظ روحي در وضعيت مناسبي نيست. از تماس تلفني كه با  خانمش _ مژده _ دارد متوجه شكراب بودن رابطه شان مي شويم. حالا همه منتظر مژده ايم،كسي كه گوشي مرتضي را بي آنكه به او بگويد با خود برده و به محض ورود به خانه صحبت خود را _ بي سلامي _ با غر زدن از خانم رحيمي، همسايه شان، كه باز ماشينش را بدجا پارك كرده، شروع مي كند.تا اينجا همين ها كافي ست كه بفهميم مژده چندان شرايط مناسبي ندارد.</p>

<p> گريم خوب هديه تهراني و بازي فوق العاده اش كه سيمرغ بلورين را به راستي سزاوار بود، همه در ارائه اين شخصيت مؤثرند. او مدت ها صورت خود را اصلاح نكرده، لباس هاي تيره مي پوشد، ديدن خنده اش غنيمتي است، برخوردهايش با همه، شوهرش، روحي، خانم رحيمي و رضوي، صبري، شوهر صبري، اميرعلي، خواهرش، احمد شوهر او و حتي شيشه بر پير، سرد و اندكي مايل به خشونت است. اين ها همه به مخاطب شناختي مي دهد كه مژده، زني است با پريشاني رواني، افسردگي اي خفيف، دروني متزلزل كه اين ها نيز در ژوليدگي خانه اش، ظاهرش، بي حوصلگي در حرف زدن با اطرافيان، بي اهميت بودن غذاي ظهر كودكش وقتي خسته از مدرسه باز مي گردد و سرگرداني در كارهاي خانه كه از كجا شروع شود، هويدا است. او به مرتضي مشكوك است و اعتقاد دارد كه همسرش با سيمين _ مطلقه آرايشگر و همسايه آن ها _ ارتباط دارد.<br />
بيننده  به مرتضي شك نمي كند، هم چنان كه راوي ( روحي ). مرتضي براي همه قضايايي كه دال بر رابطه او و سيمين است، دليلي دارد جر قضيه ي بليط ها كه دروغ مصلحتي روحي آن را نيز رفو مي كند و مخاطب شك مژده را نشأت گرفته  از پارانوياي خفيف مژده مي داند. اما اين ها دليلي بر اين نمي شود كه مخاطب، مژده را متهم كند. شخصيت پردازي قوي مژده، بيننده را وا مي دارد كه با او احساس هم دلي _ و نه هم ذات پنداري _  داشته باشد، براي او دل بسوزاند و به وضعيت زندگي او بينديشد. اما جايي كه بيننده از راوي جلو مي زند و از قضيه اي مطلع مي شود كه روحي از آن بي خبر است، سكانس ملاقات مرتضي و سيمين است. با استرسي چند ثانيه اي كه با پنهان كردن چهره  زن توسط مديم شات مرتضي در لحظه سوار شدن زن بر ماشين به بيننده دست مي دهد كه « مبادا سيمين باشد!» و پايان استرس با شكي كه با اطلاع از كيستي زن به مخاطب وارد مي شود. خوب! پس شك مژده، بي اساس نبود، مرتضي به او خيانت كرده است. اين اولين واژه اي است كه به ذهن مخاطب مي رسد. اما كمي _ فقط كمي _ وقت لازم است تا از به كار بردن اين واژه، احساس بدي نسبت به خودمان پيدا كنيم. به راستي اين خيانت است؟ مرتضي به هنگام صحبت از دعوايش با مژده در خيابان، مي گريد. او امروز به جان اميرعلي قسم خورد. براي اولين باراين قسم را به كار برد، كه مژده را دوست دارد، زندگي اش را دوست دارد؛ پس چه چيزي باعث شده كه او به سيمين روي آورد؟ نياز عاطفي، خلأ، نياز به تكيه زدن، نياز به كسي كه آرامشي چون سيمين را داشته باشد، چنان كه اگر يك روز مرتضي او را نبيند « قاطي كند». <br />
او تنهاست، پيشبرد داستان فاصله او و مژده را به ما مي فهماند. مي دانيم كه در دوست داشتن مژده دروغ نگفته، اما او تنهاست. او سعي دارد تنهايي اش را با لحظاتي كه در كنار سيمين مي گذراند، پر كند. او بايد يكي را بر گزيند: تعهدش به زندگي خانوادگي، يا نيازش به كسي چون سيمين. كه در هر دو صورت قربانياني بر جاي مي گذارد. سيمين و مرتضي يا مژده و اميرعلي. انتخاب سختي است و كسي چه مي داند؟ شايد بخش اعظمي از اين همه پريشاني مرتضي از همين اجبار به انتخاب نشأت بگيرد. او انتخاب نمي كند، نمي تواند انتخاب كند. او هر دو را مي خواهد، همسرو فرزندش و تعهدي در يك سو و سينين و نيازي در سوي ديگر. مدام مي گويد كه قاطي كرده است، مستأصل است و « مرد گنده » گريه مي كند. بغضي كه پشت تلفن با خواهر مژده داشته، نزد سيمين مي تركد. حالا كه او نمي تواند، سيمين تصميمي عاقلانه مي گيرد.« تمومش كنيم». سيمين مي فهمد كه مژده «داره داغون ميشه»، كه زندگي مرتضي دارد از هم مي پاشد و مرتضي شرايط روحي مناسبي ندارد يا ادامه رابطه يا كات. كات انتخاب سيمين است. او از خود مي گذرد تا زندگي مژده از هم نپاشد. شناختي كه چند سكانس قبل از سيميمن به دست آورديم او را زني نوع دوست، آرام، مهربان، كم حرف و تا حدي درون گرا يافتيم. در يك كلمه سيمين، دوست داشتني است به خاطر همه خوبي هايي كه دارد.  او از روحي _ دختري از طبقه پايين جامعه _ در ازاي اصلاح صورتش پولي نمي گيرد و چون بسياري از به اصطلاح « بالا شهري ها» تفاوت فاحش طبقاتي او و روحي مانعي بر سر راه دروغ مصلحتي اش نزد صاحب خانه نيست، دروغي كه تهمت زشت صاحب خانه را نيز از روحي پاك مي كند: « اين خانم ‌‌‍[ روحي] خواهرزاده ي منه». درونگراست و چون روحي ميلي به ريختن همه زندگي اش بر روي دايره ندارد سؤال روحي را نيز بي پاسخ مي گذارد كه : « شما بچه نداريد خانم؟» اما نمي شود تلخي زندگي او را در رسيدن به چنين خصايصي ناديده گرفت. در گفتگوي او به صاحبخانه مي فهميم كه او تنها زندگي مي كند. اين كه آيا شوهري داشته و دارد يا نه، بعد در طي گفتگوهايش مي فهميم.( اين ذره ذره در جريان قرار دادن مخاطب و خست عمدي نويسندگان، در جذابيت داستان تأثير به سزايي دارد. داستاني كه شايد آن قدرها حتي تازه و بكر نباشد.) <br />
سيمين تنها زندگي تنها زندگي مي كند و « كافيه يه جا يه زن تنها زندگي كنه، همه هزارتا گير بهش ميدن...» شكايت همسايه ها از او، نعه به حق بلكه به جرم اين تنهايي است. در جامعه اي كه مرد ستون خانواده حساب مي شود، جامعه اي كه مرد به راحتي زن خود را دزر خيابان كتك مي زند و راننده تاكسي، غيرت به جوش آمده او را تحسين مي كند، شكايت همسايه ها كمترين پاسخي است كه همان سيمين دوست داشتني به پاس همه خوبي هايش مي شنود. او خوب است يا بد مهم نيست، مهم نيست كه راه امرار معاش او، آرايشگري است، مهم نيست  كه او زن با انصافي است در برخورد با مشتري هايي كه « دست و بالشون خاليه»، مهم اين است كه او يك زن است و خانه اش حال بي ستون. اين خود دليل محكمي است كه همه براي فرو ريختن اين خانه كمر همت ببندند. سيمين مطلقه است.شوهر او كه عاشقش هم بوده به راحتي او را كنار گذاشته، مرتضي هم عادت مي كند. اينها همه جملاتي ست تلخ از زبان سيمين، چه براي مرتضي، چه براي مخاطب اما تلخ تر آنكه همه واقعيت اند. سيمين مادر كدژودكي است. دختركي كه با شوهر سابق سيمين، زندگي مي كند و خيلي وقت است كه مادر، او ررا نديده است. حالا شب است. سيمين از بيرون مي آيد. شوهرش دم در خانه ي او ، در ماشين موهاي دخترك را شانه مي زند. سال تحويل، سيمين تنهاست و سبزه اي كه در دست دارد با روبان زردي كه دور آن پيچيده شده _ و نه قرمز_ چندان يادآور آمدن بهار نيست. نه براي مخاطب و نه سيمين. اما ديدن دخترش او را غافلگير مي  كند، آن هم بعد از آن همه مدت. اما چيزي كه در ذهن بيننده، لبخند او را بر لب مي خشكاند، بازگشت دختر نزد پدر و تنهايي دوباره سيمين است. امشب چراغ خانه سيمين روشن است تا ديروقت. بعد از خواب شوهر سابقش در ماشين، بعد از خواب مژده و اميرعلي و حتي بعد از خاموشي اتاق مرتضي، در حالي كه روي تخت دو نفره شان، تنها خوابيده و سيگار مي كشد باز پنجره ي خانه اش روشن است. امشب او تنها نيست و حضور دخترش شايد تسكيني است بر همه تنهايي او. تنهايي اش در زندگي، در امرار معاش، در هنگام ترس _ حتي آن هنگام كه با ترقه ي موتور سواري مي ترسد و به سوي كوچه اي كه مرتضي در آن است باز مي گردد و كوچه حالا خالي از مرتضي است و فقط پيرزني تنها كه شايد از فردايي مي گويد. خوب! مرتضي هم عادت مي كند. چند روز ديگر دخترك مي رود و سيمين بايد به فكر خانه اي باشد ديگرگونه، خانه اي كه همسايه اش به او_ زن مطلقه_ ايراد نگيرد. امشب مژده بيدار است اما پاسخ مرتضي را نمي دهد و در خواب خود باقي مي ماند. شك او حالا با بازگشت روحي و من من كردن او در باز گويي مطلبي براي مژده، بازگشته.او اميرعلي را در آغوش كشيده و كسي چه ميداند شايد يكي از همين روزها، مژده، سيميني ديگر شود... <br />
مرتضي دراز كشيده و سيگار مي كشد، او بي گمان به سيمين مي انديشد، به مژده و اميرعلي و به فرداي خودش كه خالي است، خالي خالي. كسي چه مي داند، شايد فردا مژده هم نباشد...مثل امشب... <br />
سيمين مي خندد،امشب در كنار دخترش و خنده اش چه زودگذر است. همسايه ها هنوز هستند و او هنوز زني تنهاست. <br />
روحي حال به سوي عبدالرضا برگشته، با صورتي اصلاح كرده و چادري كه ديگر نيست تا مدام دست و پاگيراو و چرخ زندگي اش شود. محدوديت... اما عبدالرضا و روحي چه فردايي را پيش رو دارند؟ آيا عبدالرضا با وجود تربيت سنتي اش، باز اين گونه معقول و آرام خواهد بود؟ <br />
شهر شلوغ است، پر دلهره و پر همهمه، آتش، جرقه، صداي انفجار... هيچ چيز ثابت نيست و پنجره ها خاموش اند. تزلزل شهر را در بر گرفته... <br />
راهي براي قضاوت شخصيت ها_ رده بنديشان بر اساس خوب و بد_ وجود ندارد. همه شان را دوست داريم. انگار لذت ديدن يك فيلم خوب با تلخي اين همه «شايد»، در ذهنمان ادامه مي يابد و روحي نيز شايد نگاهي ديگر گونه پيدا كرده باشد... تلخي اين همه شايد ...  </p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue2/06,03,22,05,45,47/ by HTTrack Website Copier/3.x [XR&CO'2014], Sun, 25 May 2025 04:19:08 GMT -->
</html>