<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue2/06,03,22,07,46,33/ by HTTrack Website Copier/3.x [XR&CO'2014], Sun, 25 May 2025 04:19:08 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 2 | هما مداح » ازدواج ديروز، ازدواج امروز/هما مداح</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">ازدواج ديروز، ازدواج امروز/هما مداح</a></div>
    <div id="author"><a href="mailto:homamaddah@gmail.com">هما مداح</a>&nbsp;|&nbsp;&#1670;&#1607;&#1575;&#1585;&#1588;&#1606;&#1576;&#1607; ۲ &#1601;&#1585;&#1608;&#1585;&#1583;&#1740;&#1606; ۸۵&nbsp;|&nbsp;<a target="_blank" href="http://www.technorati.com/search//issue2/06,03,22,07,46,33/">
لینک های وارده</a></div>
    <div id="body" style="color: #000;">
      <p><br />
مانند هر پديده اجتماعي ديگري، ازدواج نيز در طول يک يا دو نسل در جامعه (شهري) ايران با تغييرات اساسي مواجه بوده است. در زير نگاهي اجمالي به بعضي از اين تغييرات مي اندازم. لازم است بگويم  آنچه در اينجا بيان مي کنم نه نتيجه اي از تحقيقي جامع، که حاصل مشاهدات و تجربيات شخصي من در زمينه طبقاتي و فرهنگي خودم است. بنابراين، بيشتر در سطح بيان مسائل باقي مانده و به ريشه هاي عميق فرهنگي، اقتصادي و اجتماعي آن نمي پردازد. تعميق در هر يک از اين موضوعات نياز به کار فراوان و طولاني مدت دارد. زنستان از هر نوشته، مقاله، پايان نامه يا ترجمه اي در اين زمينه استقبال مي کند!</p>

<p>1-	سن ازدواج: مادربزرگم در 15 سالگي، عمه ي بزرگم در 18 سالگي و مادرم در 22 سالگي ازدواج کرده اند همينطور پدربزرگم در 23 سالگي و پدرم در 27 سالگي. دخترعمويم در 27 سالگي در شرف ازدواج است و پسر عموي 35 ساله ام تا به حال ازدواج نکرده است. سن ازدواج به طرز آشکاري در جامعه شهري ايراني افزايش يافته است. در اين مورد، منابع رسمي به عوامل متنوعي مانند افزايش سطح تحصيلات و سختي مهيا کردن شرايط اوليه ازدواج (حقوق ثابت، مسکن و....) اشاره دارند. مي خواهم در اينجا، عاملي را که در گزارش هاي رسمي ذکر نمي شود اما رواج بسياري دارد نيز اضافه کنم و آن تنوع روابط و ارتباطات دختران و پسران است. اين ارتباطات که انواع گوناگوني ( از عضويت در يک گروه بزرگ دوستان دختر و پسر تا دوستي و نزديکي خاص ميان يک دختر و يک پسر ) را در بر مي گيرد، ازدواج را براي بسياري از جوانان به تاخير مي اندازد. در اين روابط آنان بدون اينکه مجبور به رسمي کردن رابطه خود، در جريان قرار دادن والدين و خانواده و فراهم آوردن شرايط مادي زندگي مشترک باشند، از مزاياي آن، يعني برخورداري از عشق و توجه جنس مخالف و همچنين مبذول داشتن عشق و توجه به جنس مخالف برخوردار مي شوند. عموي من را 20 سال پيش در 40 سالگي مجبور به ازدواج کردند. آن روزها مجرد ماندن نوعي مريضي بود که بايد درمان مي شد و درمانش هم فشار بر فرد مجرد براي ازدواج بود! امروزه بيش از گذشته  با افرادي در دهه چهارم يا پنجم زندگي شان  مواجه مي شويم که هرگز ازدواج نکرده اند!</p>

<p>2-	محل زندگي زوجين: خاله ام سال هاي اول زندگي مشترکش را در نزديکي مادربزرگم گذرانده است و عمويم و خانواده اش ساليان درازي با مادربزرگم در يک خانه زندگي کرده اند. مساله زندگي با والدين يکي از زوجين در قديم ( منظور حدود 20 تا 30 سال پيش است!) ظاهرا مساله اي کاملا عادي  و مورد پذيرش زوجين بوده؛ چون اين نوع  زندگي براي آنان مزاياي بسياري به همراه داشته است که مي توان به مزيت عدم پرداخت اجاره يا اجاره بهاي کم به والدين و مشارکت آنان ( بيشتر مادربزرگها!) در نگهداري از کودکان اشاره کرد. در حال حاضر قضيه کاملا برعکس شده است و زوجين دور از محل زندگي والدين هر دو طرف، گاهي در يک شهر ديگر، زندگي مي کنند و بسياري از آنان اين موضوع را در زمان ازدواج شرط قرار مي دهند. مي توان ظهور امکانات جديدي همچون مهدکودک و مهم تر از آن تفاوت علايق و سليقه هاي دو نسل را از دلايل اين امر دانست. مادربزرگم هميشه مي گويد: «اگر آن موقع ها مادرشوهر براي عروسش يک چادر نماز مي خريد، عروس احتمالا از رنگ و طرحش خوشش مي آمد و مي گفت دست شما درد نکند و سرش مي کرد اما الان اگر کسي اين کار را بکند، عروس اول که حتما از طرح و نقشش خوشش نمي آيد و بعد هم هزار جور فکر پيش خودش مي کند. مثلا اينکه حتما منظور مادرشوهرم اين بوده که چرا من نماز نمي خوانم يا چرا در خانه ي او حجاب ندارم! آدم بهتر است پولش را بدهد تا هر چه مي خواهند بخرند.» اين را گفتم تا بگويم که در قديم ديدگاه ها و آرزوهاي دو نسل بسيار بيشتر از امروز به هم نزديک بوده است و همين امر زندگي در زير يک سقف را براي آنها ممکن مي کرده است، چيزي که امروز بسيار دور از ذهن به نظر مي آيد.</p>

<p>3-	طريقه آشنايي:  اگر از زني که حدود 30 يا 40 سال پيش ازدواج کرده است، درباره طريقه آشنايي اش با شوهرش بپرسيد ماجرايي شبيه اين را برايتان تعريف خواهد کرد: «ما داشتيم در بازار ( اتوبوس در شهرهاي مدرن تر، حمام در شهر هاي سنتي تر!) مي رفتيم که دو تا خانم يکي جوان تر و يکي مسن تر ( مادر و خواهر آقاي داماد!) آمدند نزديک ما و از مادرم ( و نه از خود او!) پرسيدند دخترتان شوهر مي کند و .......» يا اين يکي «ما همسايه بوديم و من با خواهرش مي رفتم مدرسه( يا مکتب!)....» يا اين يکي « پسر عمويم ( يا پسر خاله ام يا فاميل دور يا....) ما بود و مادرش ( در اغلب موارد خودش نه!) از من خوشش مي آمد و ....» حدود 20 سال پيش هم ماجرا مي تواند شکل ديگري داشته باشد « من مي رفتم دانشگاه. آمده بود به يکي از دوستانم گفته بود دوستت  قصد ازدواج دارد؟.....» يا در شکل ديگري از آن « من با دوستام رفته بودم کوه! توي کوه گروه ما با يه گروه ديگر برخورد کرد و با هم شروع به سرود خواندن کرديم و .....» اما شکل هاي امروزي هم در بسياري از موارد از دانشگاه و محل کار آغاز مي شوند. دوست دارم نوع نوظهور آن يعني آشنايي اينترنتي را هم در اينجا اضافه کنم « ما در چت با هم آشنا شديم. اون در انگليس درس مي خواند بعد از يکسال من يه هفته رفتم ترکيه و ما همدیگر را ديديم و.....» يا « من وبلاگ داشتم. اون مي آمد و کامنت مي گذاشت. بعد هم شروع به رد و بدل کردن ميل کرديم و بعد هم قرار گذاشتيم و هم ديگر را ديديم و....». پديده عروس پستي را هم خوب است که به تمام انواع آشنايي اضافه کنيم. قديم ترها مردان ايراني که به قصد تحصيل يا زندگي به خارج از ايران مي رفتند اغلب همسراني غير ايراني اختيار کرده و در بازگشت به ايران به عنوان بزرگ ترين سوغاتي سفر خود براي خانواده هايشان همراه خود به ايران مي آوردند. اما در حال حاضر بسياري از آنان ترجيح مي دهند که زن ايراني بگيرند و به اين ترتيب است که خانواده زني براي آنان انتخاب کرده و برايشان ارسال مي کند!( واقعا چه اتفاقي افتاده است که در طي اين ساليان اين الگوي عقب افتاده جايگزين الگوي بهتر ازدواج با يک خارجي شده است؟ چون در اين مورد هردو لااقل همديگررا مي شناختند) دلايل تغيير شيوه آشنايي را مي توان ارتباط بيشتر دختران و پسران در سطح جامعه، کاهش نفوذ نظر و علايق والدين بر فرزندان و همچنين پيشرفت هاي تکنولوژيک ( در مورد اينترنت!) دانست.</p>

<p>4-	حاشيه هاي مالي: من شيربها، مهريه و جهيزيه را در اين گروه قرار مي دهم. به نظر مي رسد که شيربها که در گذشته خيلي جدي گرفته مي شد حالا به کل از رده خارج شده است. در عوض مهريه به مهم ترين حاشيه ( و گاهي متن!) مالي ازدواج تبديل شده است. مقايسه مهريه هاي قديم با جديد به دلايل مسائلي مانند تورم و تغيير نرخ ارز! آسان نيست اما مي توان تغييرآن از فرم زمين و ملک به سکه ي طلا را در بسياري از موارد ديد. اما از حق که نگذريم مهريه در مقطعي از زندگي ايرانيان دچار تغيير و تحول بزرگي شده است. کافي است که والدين يا نزديکاني را در نظر بياوريد که سال هاي اول پس از انقلاب 57 ازدواج کرده اند. در اين سال ها به دليل تغيير ارزش هاي جامعه با موارد متعدد" ازدواج بدون مهريه" يا " ازدواج با مهريه فاطمه زهرا" مواجه خواهيد شد و آنوقت با مقايسه آن با مهريه هاي امروزي  مثلا 1362 سکه طلا ( به تعداد سال تولد فرزند همان کساني که در آن سالها با مهريه فاطمه زهرا ازدواج کرده اند) متوجه تغيير ارزش ها و شرايط زندگي در جامعه ايران خواهيد شد! در مورد جهيزيه مي توانم بگويم که خيلي تجملاتي تر شده است ( مواردي که من ديده ام!) حالا در جهيزيه يک عروس طبقه متوسط مي توانيد " کاپوچينو ميکر " يا " ساندويچ ميکر" پيدا کنيد که فکر نمي کنم جزو وسائل لازم براي شروع زندگي مشترک باشند. اغلب والدين براي خريد جهيزيه دچار مشکل مالي مي شوند و خريد آن را به شيوه اقساط انجام مي دهند. رسم هايي مانند نشان دادن جهيزيه به اقوام بعد از مراسم عروسي همچنان در تمام نقاط کشور اجرا مي شود. در مورد جهيزيه تقسيم کاري وجود دارد که هميشه مرا دچار سردرگمي مي کند. در اغلب موارد رسم است که تمام اقلام زندگي ( مثل لوازم آشپزخانه و جاروبرقي و ماشين لباسشويي و.. ) را دختر به خانه مي آورد اما خريد وسائل صوتي و تصويري ( دقيقا شامل تلويزيون، ضبط و احيانا پخش دي وي دي و گاهي ماهواره) و يک يا دو تخته فرش بر عهده مرد است. حکايت اين تقسيم کار چيست؟ ( يکي ما را روشن کند!) البته مي شود يک حدس هايي زد مثل اينکه هر کس بايد چيزهايي را که با آن سر و کار دارد با خودش به خانه بياورد، در حالي که خانم ها با  ماشين لباسشويي و جاروبرقي کار مي کنند، آقايان روي تخته فرش هاي خودشان نشسته يا لم داده و به ديدن تلويزيون يا ماهواره يا گوش دادن به موسيقي مشغولند!!!!)</p>

<p>5. مسائل بعد از ازدواج: در اينجا سه مورد را بررسي مي کنم:1- به دنيا آوردن فرزندان 2- کار زنان 3- ارتباط با خانواده ها. در حالي که قديم ترها اغلب زوجها يکسال بعد از ازدواج بچه اي در بغل داشتند در حال حاضر آنها به دنيا آوردن فرزندان را تا 4-5 سال بعد از ازدواج به تاخير مي اندازند. مشکلات مالي، نداشتن فرصت کافي براي نگهداري از بچه ( به دليل اشتغال يا تحصيل) و عدم تمايل به داشتن فرزند به دليل پيش بيني مشکلات احتمالي ناشي از ازدواج ( مانند جدايي) از اين عوامل هستند. در بسياري از موارد در مورد دوم در حالي که افزايش تحصيلات زنان ما را به افزايش اشتغال آنان اميدوار مي کند در بسياري از موارد آنها پس از ازدواج  ديگر در بيرون از خانه کار نمي کنند و در خانه مي مانند. جالب است که ظاهرا حدود 20 سال پيش اکثر زناني که تحصيلاتي داشته اند و قبل از ازدواج کار مي کرده اند پس از ازدواج نيز به کار ادامه مي داده اند و چنانچه تصميم به ترک کار مي گرفته اند، بعد از تولد اولين فرزندشان بوده است. مورد سوم: نصف خاطرات خاله هاي من از بعد از ازدواجشان در خانه ي مادربزرگم يا مادرشوهرهايشان مي گذرد «ما در خانه ي مامان بوديم که امير دستش را گرفت به ميل و راه افتاد...» يا « در خانه ي مادرشوهرم دور هم نشسته بوديم که يک دفعه او سکته کرد و...». گذراندن تعطيلات آخر هفته، تعطيلات نوروز و در بعضي از موارد سرکشي روزانه به پدر و مادر از ارکان ازدواج هاي قديمي بوده است. حالا به دليل بعد مسافت و کمبود زماني سرکشي هاي روزانه که در بيشتر موارد غير ممکن است. در مورد تعطيلات هم بسياري از زوجها ترجيح مي دهند که اين تعطيلات را با دوستان يا فرزندان خردسالشان بگذرانند. در بسياري از موارد زماني هم که به خانه هاي والدين شان مي روند، هر کس به خانه ي مادر و پدر خودش مي رود. مثلا اگر آخر هفته به خانه عمه ام برويم پسر عمه هايم را مي بينيم که تنهايي آمدده اند و همسرانشان هم به خانه پدر و مادر خودشان رفته اند. تنها زماني که آنها را به يک مهماني رسمي در خانه والدين دعوت شوند، با هم ظاهر خواهند شد ( شايد ماهي يا چند ماهي يکبار!) مادربزرگم مي گويد« آن زمان ها اگر مي خواستيم براي خانه مان پرده بخريم، همراه خواهرمان و مادرشوهر يا خواهرشوهرمان مي رفتيم. امروزها اين حرف ها بيشتر شبيه شوخي مي ماند. هر کس زندگي خودش را مي کند.» </p>

<p>مي توان موارد بسياري را به ليست اضافه کرد، مثل قوانين و شرايط ازدواج که در گذشته چندان مورد توجه قرار نمي گرفت اما امروزه تقريبا هر دختر جوان تحصيلکرده اي مي داند که مي تواند در هنگام عقد، تقاضاي داشتن حق طلاق يا حق کار در بيرون از منزل بکند.( بگذريم که واقعا چند درصد از آنها خواهان اين حقوق مي شوند يا مي توانند آن را به دست بياورند!)</p>

<p>در کل مي توانم بگويم که امروزه ازدواج بيشتر از هر زمان ديگري تبديل به امري شخصي شده است. آدم ها مي توانند ازدواجشان را به تاخير بيندازند، خودشان همسرشان را انتخاب کنند، خودشان وسائل خانه شان را تعيين کنند(!)، خودشان تصميم بگيرند که بچه دار بشوند يا نشوند و بعد از ازدواج روابط محدودي با خانواده همسرشان داشته باشند.<br />
با آرزوي عشق و خوشبختي طولاني براي تمام آنهايي که ازدواج مي کنند!<br />
                                                                                                                       هما، اسفند 1384 </p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue2/06,03,22,07,46,33/ by HTTrack Website Copier/3.x [XR&CO'2014], Sun, 25 May 2025 04:19:08 GMT -->
</html>