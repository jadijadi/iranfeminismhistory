<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue30/07,09,22,02,19,32/ by HTTrack Website Copier/3.x [XR&CO'2014], Sun, 25 May 2025 04:18:22 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 30 | ترجمه : فرشاد صدوقيان  » در ِ بهشت1</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">در ِ بهشت1</a></div>
    <div id="author"><a href="mailto:herlandmag@gmail.com">ترجمه : فرشاد صدوقيان </a>&nbsp;|&nbsp;&#1588;&#1606;&#1576;&#1607; ۳۱ &#1588;&#1607;&#1585;&#1740;&#1608;&#1585; ۸۶&nbsp;|&nbsp;<a target="_blank" href="http://www.technorati.com/search//issue30/07,09,22,02,19,32/">
لینک های وارده</a></div>
    <div id="body" style="color: #000;">
      <p>سمينار درباره تاريخ اُپرايسمو در رم (2002)</p>

<p><strong><em>مقدمه:</em></strong> اُپرايسمو (كارگر‌گرايي) اصطلاحي است كه به گرايشات مختلفي در جريانات سياسي چپ‌گرا، به ويژه آنارشيسم و ماركسيسم اطلاق مي‌شود. كارگرگرايي، به يك معنا، موضع سياسي‌اي را توصيف مي‌كند كه بر اهميت و مركزيت سياسي طبقه كارگر تاكيد دارد، يعني  نه بر تشكلات سنتي- اتحاديه‌هاي صنفي و سازمان‌هاي حزبي- بلكه بر اعمال خودانگيخته خود كارگران. شروع اين جريان را مي‌توان به نارضايتي كارگران كارخانه فياتِ تورين از توافق اتحاديه‌شان با مسئولان كارخانه دانست. به علت اهميت خاص اين جريان در چپِ ايتاليا، كارگرگرايي اغلب با نام ايتاليايي آن يعني اُپرايسمو شناخته مي‌شود.</p>

<p>يكي از اين جريانات كارگرگرا، پوتره اپرايو (قدرت كارگران)، گروه راديكال سياسي چپگراي ايتاليايي بود كه به خصوص بين سالهاي 1968 و 1973 فعال بود. در ميان رهبران اين جريان، آنتونيو نگري، فرانكو پيپِرنو، ارنستو اسكالزونه و والريو موروچي بودند كه اين آخري شاخه پنهاني نظامي را هدايت مي‌كرد.</p>

<p>درسخنراني‌اي كه در ادامه خواهيد خواند، ماريا دالا كوستا، تئوريسين ماركسيست-فمينيست و استاد دانشكده علوم سياسي دانشگاه پادوآ، به عنوان يكي از اعضاي زن اين گروه، ماجراي جدايي‌‌اش از اين گروه و تشكيل گروه لوتا فمينيستا (مبارزه فمينيستي) و اتفاقات بعدي را به اختصار شرح مي‌دهد. او نشان مي‌دهد كه چگونه او و همفكرانش با بازخواني نظريات ماركس درباره بازتوليد –يعني فرايندهايي كه شرايط را براي فعاليت اقتصادي و توليد مهيا مي‌كنند-  ديدگاههاي فمينيستي را با ماركسيسم تلفيق مي‌كنند، چرا كه به اعتقاد آنها، زنان با بارداري و بزرگ كردن بچه‌ها و همچنين انجام كار خانگي و تامين نيازهاي همسران و فرزندان، نيروي كار حال و آينده را براي سرمايه مهيا مي‌كنند و از اين‌رو نقش اساسي را در فرايند بازتوليد ايفاء مي‌كنند. با اين استدلال محوري، دالا كوستا، در كتاب مهمش، يعني  قدرت زن و سرنگوني جامعه بدين نتيجه مي‌رسد كه زنان در سرنگوني نظام سرمايه‌داري نقشي محوري دارند. در حيطه مبارزه سياسي، تاكيد او بر تاريخچه مبارزه براي دستمزد در قبال كار خانگي در دهه هفتاد و جنبه‌ها و دستاوردهاي مختلف آن است. نهايتاً او از چگونگي آشنا شدنش با اكوفمينيسم مي‌گويد.</p>

<p><br />
<strong>ماريا دالا كوستا:</strong></p>

<p>در دهه 1970 دو جناح در فمينيسم ايتاليا وجود داشت: يكي جريان آگاهي  و ديگري فمينيسمِ كارگري لوتا فمينيستا (مبارزه فمينيستي) بود كه در نهايت به گروهها و كميته‌هايي در كمپينهاي دستمزد در قبال كار خانگي تبديل شد. لوتا فمينيستا در سطح ملي فعال بود و به طور خاص در مناطقي مانند وِنِتو و اميليا قدرت داشت، در حالي كه در شهرهاي بزرگ مانند ميلان –جايي كه جريان آگاهي دست بالا را داشت- و رم –كه هر دو گروه آنجا حضور داشتند- ضعيفتر بود. ما حتي تا مناطقي مثل گِلا در سيسيلي نفوذ كرده بوديم و در آنجا گروهي داشتيم. مهمتر از همه اينكه از سال 1972 جمعيت بين‌الملل فمينيستي را سازمان داديم كه به ويژه در آمريكا و كانادا و همچنين در برخي كشورهاي اروپايي مانند بريتانيا و آلمان فعال بود. از اين رو، اغلب كنفرانس‌هايي بين‌المللي برگزار مي‌كرديم تا فعاليتهايمان را به طور هماهنگ سازماندهي كنيم. زنان آفريقا-آمريكايي به عنوان بخشي از اين جريان هميشه مي‌گفتند حضور قوي ايتاليايي‌ها در اين جريان، آنها را متقاعد كرده كه حضور داشته باشند، چرا كه زنان ايتاليايي قدرت كمي داشتند (به چشمشان نوعي از زنان جهان سومي مي‌آمدند) [و شرايطشان با شرايط آن زنان شباهتهايي داشت]. در حالي كه اگر در اين بين‌الملل فمينيستي تنها زنان سفيد آمريكايي يا انگليسي حضور داشتند، زنان آفريقا-آمريكايي به اين جمع نمي‌پيوستند. يادم هست كه از اوايل دهه هفتاد دور تا دور آمريكا و برخي شهرهاي بزرگ كانادا سفر مي‌كردم تا بحثمان را درباره كار خانگي از آتلانتيك تا سواحل اقيانوس آرام ببريم (و پول كمي كه داشتم در اِل‌پاسو به سرقت رفت). هزينه پرواز و اتوبوس با رفقاي آمريكايي بود كه هر كدام يك دلار براي شنيدن صحبت‌هاي من مي‌پرداختند. در عين حال، بعضي از دانشگاهها كه در آنها كتاب  قدرت زن و سرنگوني جامعه من به عنوان اثر كلاسيك فمينيستي در ليست مطالعاتيشان قرار گرفته بود،‌ مرا براي شركت در كنفرانس‌هايشان دعوت مي‌كردند. خب، هزينه سفرهايم از اين طريق هم تامين مي‌شد. دانشگاه نيويورك در سال 1973 به من پيشنهاد تدريس داد و [قرار بر اين شد كه] تدريس را با شروع سال تحصيلي آغاز كنم. اما در برگشت به ايتاليا نامه‌اي به آنها نوشتم و گفتم كه از اين پُست صرف‌نظر مي‌كنم. نتوانسته بودم خود را متقاعد به كنار گذاشتن كار سياسي كنم (لوتا فمينيستا گروه كوچكي بود كه نمي‌شد آن را به امان خدا رها كرد). نامه‌ام برايشان قابل‌درك نبود و خيلي عصباني شدند. اما كل انتخاب‌هاي زندگي هميشه مقهور كار و تحقيق سياسي بوده.</p>

<p>اما چگونه جدايي تعدادي زن از پوتره اپرايو منجر به تولد لوتا فمينيستا شده بود؟ تا جايي كه من فهميده‌ام، بايد بگويم كه هنگامي كه به پوتره اپرايو پيوستم، رفيقي قديمي، تِرِسا آر. از من پرسيد: "چرا اينجا آمدي؟" و و بدون اينكه منتظر جوابم بماند پاسخ داد: "براي عدالت، نه؟" من هم گفتم "آره". حدس درستي بود و به نظر من هم، آن پاسخ بديهي مي‌آمد. اگر هنگامي كه در ماه جون 1971 پوتره اپرايو را ترك كردم و عده‌اي از زنان را جمع كردم كه هسته اوليه لوتا فمينيستا شدند،‌ از من همين سوال مي‌شد، پاسخ مي‌دادم: "به خاطر احترام". در آن زمان، رابطه ميان مردان و زنان، به خصوص در محيط رفقاي روشنفكر، براي من به اندازه كافي توام با احترام نبود. بنابراين، من به اين رفقاي زن جزوه‌اي ارائه كردم كه تبديل به بيانيه فمينيستي پوتره شد: كتاب كوچكي كه به سرعت مورد پذيرش جنبش بين‌المللي فمينيستي قرار گرفت و توسط آنها به شش زبان ترجمه‌ شد. نخستين عمل سازمان خودمختارِ (اوتونوميست) زنان را در گرايش كارگرگرا، من انجام داده بودم، اما خيلي زود از گرو‌هاي ديگر يا به طور فردي، زنان ديگري هم به ما پيوستند چرا كه واضحاً ، روابط مرد و زن در مجموع خوب پيش نمي‌رفت.</p>

<p>علت دوم جدايي ما، نيازي بود كه اغلب فرايند هويت‌يابي ناميده مي‌شود. زنان، ديگر خودشان را با نگاه و انتظارات مردان تعريف نمي‌كردند و اين فرايند خودمحور، فرايند ساختن شخصيتشان بود. يادم هست نوشته‌اي آمريكايي كه خيلي دست به دست مي‌گشت اين عنوان عجيب را داشت: "زنان، زنان را تعريف مي‌كنند". زنانِ زياد ديگري هم همينطور فكر و عمل مي‌كردند. بعد از نجات دادن احترام و شخصيتمان (بيشتر رواني تا فيزيكي)، تامل و تفكر روي علل  ناراحتي‌ و منشاء استثمار و سركوب زنان آغاز شد. ما آن را در وضعِ حمل و كار خانگي رايگان، تا درجه‌اي كه در تقسيم سرمايه‌دارانه جنسيتي كار تعيين مي‌شود، پيدا كرديم. اما، بعضي از ما عقبتر رفتند و به مطالعه ريشه‌هاي مصائب زنان و همچنين روابط زن و مرد در دوره‌هاي ماقبل‌تاريخي، مادرسالاري و پدرسالاري و اينگونه چيزها پرداختند، اما وظيفه عاجل اپرايستا ارائه تحليلي بود كه بتواند به عمل منجر شود، پس ما روي مطالعه سرمايه‌داري تمركز كرديم. ما رمز بازتوليد را با تحليل اينكه چگونه توليد و بازتوليدِ نيروي كار، مرحله پنهاني انباشت سرمايه‌داري است، نشان داديم.</p>

<p>ما مفهوم طبقه را به گونه‌اي گسترش داديم تا شامل زنان به عنوان توليدكننده و بازتوليدكننده نيروي كار هم بشود. اساسِ توجه‌مان زنان پرولتاريا و طبقه كارگر بود. پشت درهاي بسته خانه، زنان كاري انجام مي‌دادند كه نه هيچ جبراني داشت و نه ساعت كاري و نه تعطيلات؛ در عوض تقريباً كل زندگي‌شان را اشغال مي‌كرد. اين كارها وظايفي مادي و غيرمادي را شامل مي‌شد كه انتخابهاي زنان را محدود مي‌كرد. ما خانواده را تا جايي كه روزانه نيروي كار را توليد و بازتوليد مي‌كند، به عنوان مكاني براي توليد تعريف كرديم. گفتيم كار خارج از خانه زنان، نه كار خانگي را از ميان برمي‌دارد و نه اساساً آن را تغيير شكل مي‌دهد، بلكه تنها كارفرماي دومي را در خارج از خانه به كارفرماي اول يا همان شوهر اضافه مي‌كند. بنابراين، ابداً هدفمان رهايي زن از طريق كار خارج از خانه نبود.  برابري با مردان هم هدفمان نبود. وقتي كه مجبور به انجام كاري بوديم كه مردان به انجامش مجبور نبودند، با چه كسي بايد برابر مي‌شديم؟ به علاوه، در آن زمان بحث امتناع از كار خيلي رايج بود و تلاش و جنگيدن براي كار برابر مردان و زنان در موقعيتي كه مردان مي‌خواستند كلاً كار را كنار بگذارند، بي‌معني بود.</p>

<p>در جامعه پسافوردي آن سالها، نشان داديم كه توليد تقريباً حول دو محور مي‌چرخد: كارخانه و خانه؛ و زنان تا جايي كه به واسطه كارشان كالاي ضروري سرمايه‌داري -نيروي كار- را توليد مي‌كنند، در دستانشان اهرم اصلي قدرت اجتماعي را دارند: مي‌توانند از توليد امتناع كند. به اين معنا، چهره اصلي "سرنگوني جامعه" (آن طور كه ما آن سالها آن را مي‌ناميديم) يعني مبارزه‌اي كه به تغيير راديكال جامعه منجر مي‌شد، زنان بودند. مجبورم بگويم كه علي‌رغم تغييرات عميقي كه بعداً در شيوه توليد رخ داد، اين مسئوليت محوري زنان در شيوه توليد و اهميت كار بازتوليدشان هنوز اموري دست‌نخورده باقي مانده‌اند كه نتيجه‌اش بازتوليد دوگانگي اساسي مرد-زن است.</p>

<p>اما به نظر من، وراي اين دوگانگيِ مردانگي و زنانگي، دوگانگي در كل هستي ثبت شده است. شايد مجبور باشيم اين دوگانگي بنيادي را بهتر ببينيم تا هنگامی که در حال تلاش براي كاهش نابرابري هستيم، آن را خيلي ساده و در مسير زوال نبينيم. آن طور كه بالا گفتم، فعاليت مداخله‌جويانه ما به پرولتاريا و طبقه كارگر تكيه داشت. اما در سطحي عمومي‌تر، كارِ بازتوليد، عنصر پايه‌اي شرايط زنانه است. حركت عليه اين شرايط آغاز گرايشي بود كه ديگر نمي‌خواست آن را وظيفه مجاني و اوليه زنان بداند. اين حركت، شامل مذاكراتي با دولت بود تا ثروت توليد شده توسط بازتوليد زنان به خودشان تعلق گيرد، هم به شكل پول و هم به شكل خدمات تا زنان بتوانند زماني به آن اختصاص دهند، نه اينكه به دروغ وانمود شود كه وظيفه‌اي اختياري است كه مي‌توان آن را به راحتي با كارِ خارج از خانه تركيب كرد. اما سرپيچي زنان از بازتوليد آشكارا هم بازتوليد مادي و هم بازتوليد غيرمادي را مورد توجه قرار مي‌داد. زنان مي‌رفتند تا زنانگيِ مبتني بر كار براي ديگران و فراهم كردن امكانات بي‌شمار براي عملكرد فردي ديگر را با زنانگي‌اي جايگزين كنند كه بر پايه بازتوليدي براي خودشان قرار گرفته باشد. در واقع، مضمون كار خانگي به آن زنانگي‌ِ مبدل‌شده به كاركرد توليد‌مثلي-باز‌توليد، درهم تنيده شده بود. بنابراين مبارزات بر سرِ مسائل كار، جنسيت، بهداشت و خشونت شديداً به هم وابسته بودند. برخي از رفقا مطالعات بسيار جالبي در اين باره داشته‌اند. آنچه در كار بازتوليد در معرض خطر است، بدن زن و همراه آن روابط و احساسات اوست. ما در كنج خانه‌ها (مبارزاتي براي مسكن كه اولين مبارزه ما بود و تنها مبارزه‌اي است كه سندي از آن نداريم)، در بيمارستانها و مدارس و كارخانجات جنگيديم. در پنجم جون سال 1973 در پادوآ با تبديل دادگاهي عليه زني كه سقط جنين كرده بود به بسيجي سياسي براي حق سقط جنين مبارزه‌اي را شروع كرديم تا در سال 1978 و بعد از سالها فعاليت سياسي به همراه كل جنبش فمينيستي، قانون 194 را به دست آورديم كه حق دخالت عامدانه در حاملگي را با كمك پزشك به رسميت مي‌شناخت. در 1974 در پادوآ، ما "مركز سلامتي زنان،" مركز خودمديريتي مشاوره زنان را سازمان داديم كه نخستين مورد آن در ايتاليا بود. هدف از اين تجربه مراكز خودمديريتي كه بعداً در كل كشور هم اشاعه پيدا كرد اين بود كه نمونه‌اي براي تغيير در رابطه زنان و پزشكي، به ويژه در حوزه پزشكي زنان شود؛ به ياد داشته باشيم كه خيلي زود و در سال 1975 قانون 405 كه مراكز تنظيم خانواده را سازمان مي‌داد به تصويب رسيد. در بيمارستان‌ها، در بخشهاي زايمان، مبارزات بزرگي را پيش برديم (مبارزاتمان در پادوا، فررا و ميلان را به ياد دارم). در كارخانجات، مبارزه در سولاري نمونه‌اي براي ديگر جاها شد. درآنجا كارگران اين خواسته را طرح كردند كه كارفرما براي معاينات مرتب زنانه، مرخصي با حقوق دهد تا مجبور نشوند بين از دست دادن روزهاي كاري يا گذشتن از قيد مراقبت از خودشان يكي را انتخاب كنند. همچنين مبارزه‌اي در روستاي ونِتِو عليه كارخانه‌اي كه آب و هواي آن منطقه را آلوده مي‌كرد از اهميت خاصي برخوردار بود.</p>

<p>همانطور كه در بالا گفتم، گروههاي ملي و بين‌المللي متعددي وجود داشتند، اما آنچه اهميت داشت، سطح فوق‌العاده نازل ابزارهايي بود كه با آنها اين مبارزه را پيش مي‌برديم. به طور كلي ابزارهاي ارتباطي اعلاميه و روزنامه كارگران خانگي بود. آن چنان مبارزه زجر‌آور و تمام‌وقتي بود كه جايي براي هيچ چيز ديگر در زندگي‌مان نمي‌گذاشت. يقيناً اين مسئله براي ما از تجربه‌اي كه در پوتره اپرايو داشتيم نشات مي‌گرفت، اما فكر مي‌كنم در آن زمان در گروههاي ديگر هم وضعيت همينگونه بود. آشكارا اوضاع براي آنهايي كه در موقعيت‌هاي رهبري بودند سختتر هم بود. و اينجا مهم است كه به نكته ديگري هم اشاره شود. هر چه به پايان آن دهه نزديك مي‌شديم آن نوع زندگي و فعاليت سياسي خسته‌مان مي‌كرد.</p>

<p>پس از حدود ده سال، ساعت بيولوژيكي بدن زنان –حتي مبارزان هم بدن دارند- موعدهاي ديگري را نشان مي‌داد. براي مثال، آن زناني كه دوست داشتند بچه‌اي داشته باشند و همان زمان هم برايشان دير شده بود، مجبور بودند تصميم بگيرند در كدام و چگونه محيطي بچه‌شان را بزرگ كنند. از آنجا كه تغييرات اجتماعيِ صورت‌گرفته هم‌سطح فرديت جديد زنانه‌اي نبود كه به دستش آورده بودند، فرايند تسليم شدن شروع شد .خيلي‌ها مجبور شدند تسليم شوند. مقدار پولي كه اين زنان در دسترس داشتند و خرج و مخارجشان، زمان آزاد و نوع كاري را كه مجبور بودند براي كسب درآمد انجام دهند تعيين مي‌كرد. مشكل قديمي بي‌پولي زنان كه عليه‌اش آن قدر سفت وسخت مبارزه كرده بوديم، بار ديگر تمام ابعاد فاجعه‌بارش را به خصوص در آن دوره زماني به ما نشان داد.<br />
حول و حوش همان دوران بحراني، سركوب از سر رسيد و همراه با آن  كل جريان فمينيستي ما، مبارزات و فعاليتهايش -به خصوص به وسيله زنان تاريخ‌دان و جامعه‌شناس چپ- كلاً زير سوال برده شد. اما، پولدا و من –با گذشتن از شنبه، يكشنبه و باقي تعطيلات- در جزواتي منظم، مجموعه‌اي از مقالات و در آن روزنامه كارگران خانگي، تمام لحظات مبارزه و جنبش و همين‌طور موضوعاتي را كه مورد بحث قرار گرفته بود، مستند كرديم. در دهه 80، سالهاي سركوب و عقيم شدن، شاخه اساساً فرهنگي‌اي از فمينيسم كه عملكردش محدود كردن و گزينش خواسته‌ها و صداهاي زنان بود، جايگزين آن مبارزات و مطالبات بزرگ شد. ما متهم شده بوديم. با توجه به شرايط، به شيوه‌اي بسيار خسته‌كننده تعدادي كار تاريخي و تئوريك توسط برخي از رفقا به انجام رسيد؛ كارهايي كه در دهه 70 اساساً به عنوان بخشي از پروژه‌هاي كاملي كه قرار نبود هيچ‌وقت تحقق پيدا كند، فرض مي‌شد. گفتن اينكه جلوي اين جريان كاري گرفته مي‌شد، حسن تعبير است. آنها اصولاً ناپديد شدند. آن كارها با اراده مخالف سياسي و با تعداد كثيري از مطالعات بر روي شرايط زنانه از نگاهي متفاوت پوشانده شدند. توليدات ما همچنين وسيعاً از ما غصب و خنثي مي‌شد. در مطالعه شرايط زنانه، موسسات تمام تلاششان را به كار بردند، بودجه‌ها هدايت مي‌شد، شبكه‌ها و تحقيقات به دقت كاناليزه مي‌شد. موسسات و ابداعات خيالي ساخته مي‌شد. به مسئله كارِ بازتوليد توجهي نمي‌شد. بحث دستمزد براي كار خانگي هم متهم شد. مسئله كار خانگي با سود جستن از نيروي كار مهاجر راه حل بسيار جانبدارانه و غلطي پيدا كرده بود كه نتيجه‌اش تراژدي‌هاي بازتوليد بود (براي مثال بچه‌هايي كه پيش مادربزرگ‌ها و پدر‌بزرگهايشان مانده بودند ديگر نمي‌خواستند پيش والدين خود روند و آن پدر و مادربزرگها كه با نوه‌هاي خود تنها مانده بودند وقتي مي‌ديدند كه بچه هايشان براي گرفتن دائمي نوه‌ها مي‌آيند، دچار ناراحتي روحي مي‌شدند).</p>

<p>در دهه تاريك 80، وقتي مجبور شدم با برخي از مشكلات زندگي دست و پنجه نرم كنم –مبارزان هم زندگي دارند- احساس كردم بايد از نقطه نظرهاي متفاوتي نسبت به دوره پيشين فكر كنم و آن دوره را با آزمون بي‌خطاي احساسات بررسي كنم. بايد مي‌پذيرفتم كه نه در دوره مبارزاتي‌ام در پوتره اپرايو و نه در دوره جنبش فمينيستي حتي يك لحظه، ‌منظورم دقيقاً يك لحظه است، شور و شوق نداشته‌ام. در خاطرم تنها خستگي زياد و شديد مي‌آمد.<br />
چرا؟ سعي كردم همه چيز را در مورد جنبش فمينيستي مد نظر قرار دهم. حتي افسردگي‌ ناشي از جدايي از روابط قبلي‌ام در پوتره اپرايو. همانطور كه قبلاً هم  گفتم، بلاخره درپوتره اپرايو رشد كرده بودم و جدايي كامل از آن جريان مرا ناراحت مي‌كرد. چرا كه رفقاي مرد كه درباره تكامل بحثهاي ما در مورد مسائلي كه برايمان اساسي بود چيزي نمي‌دانستند، از ما عقب مانده بودند و وقتي همديگر را مي‌ديديم جوابهايي در سطح آدمهاي وحشي به ما تحويل مي‌دادند. در عين حال نياز داشتيم كه درباره بعضي از مسائلي كه روز به روز مهمتر مي‌شد بحثهايمان مورد نقد قرار گيرد. حداقل، من اين نياز را حس كردم. به همين دليل حتي در خودمختاري‌مان نياز به تبادل افكار داشتيم. نمي‌دانم اين امر در ايتالياي آن سالها چقدر ممكن بود، ولي براي مثال، من بدون مشكل خاصي با رفقاي آمريكاييِ گروه يادداشتهاي شبانه بحثهايي داشتم. البته آنها گروهي بودند كه از دبليو. اف. اچ. (دستمزد براي كار خانگي) و در نتيجه مهاجرت از ايتاليا به آمريكا برخاسته بودند و بحث دستمزد براي كار خانگي را با مطالعه تكامل سرمايه‌داري بر پايه مركزيتي كه به بازتوليد داده مي‌شد تلفيق كرده بودند. از اين رو محققاني بودند كه از همان اول تحليل فمينيستي ما را پذيرفته بودند و در آن بحثها خيلي خوب مسلط بودند. آنها حتي كارشان را تا همين حالا هم ادامه داده‌اند ومطالعات خيلي جالب و ابداعات مهم سياسي داشته‌اند.</p>

<p>واقعيت اين بود كه در نتيجه جستجو براي يافتن علت شاد نبودنم، مجبور شدم قبول كنم محيطي كه در دهه 70 در آن مبارزه كرده بودم، يعني كارخانجات و خانه‌ها – و اساساً پيوند دادن زمان و پول- زمينه‌ي را تشكيل مي‌داد كه نمي‌توانست در من هيجان ايجاد كند. اين دليلي بود كه احساس خوبي نداشته باشم. چيزي كه از دست داده بودم چيزي بود كه بتواند در من احساسات و تخيلي قوي‌ برانگيزد. احتياج داشتم به سوالات و موضوعات جديدي بپردازم. تا اينكه در لحظه مشخصي درِ بهشت را پيدا كردم و اين در، بحث كره زمين و محيط زيست بود (اكوفمينيسم).</p>

<p><br />
---</p>

<p>1 -   به نقل از http://www.generation-online.org/p/fpdallacosta1.htm</p>

<p>2 -  ظاهراً مدنظر نويسنده، جريانات ارتقاي آگاهي (Consciousness-raising) است كه در دهه 60 با هدف تقويت حس همبستگي و رفاقت ميان زنان شكل گرفتند و به بررسي علل فرودستي زنان و تحليل شرايط سياسي با هدف پيدا كردن راهبردهاي عملي مي‌پرداختند. در ميانه دهه هفتاد، كار اين گروهها با اعتراض شديد زنان سياه‌پوست و طبقه كارگر رو‌به‌رو شد كه معتقد بودند تاكيد بر تجارب مشترك از اهميت تفاوت‌هاي ميان زنان مي‌كاهد (ر.ك. پاملا ابوت، كلر والاس، جامعه‌شناسي زنان، منيژه نجم عراقي، صص 307-309).<br />
</p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue30/07,09,22,02,19,32/ by HTTrack Website Copier/3.x [XR&CO'2014], Sun, 25 May 2025 04:18:22 GMT -->
</html>