<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue30/07,09,23,07,20,31/ by HTTrack Website Copier/3.x [XR&CO'2014], Sun, 25 May 2025 04:18:22 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 30 | ناهید کشاورز » نگاهی به تلاش های حقوقی زنان برای بهبود قوانین خانواده/ناهید کشاورز</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">نگاهی به تلاش های حقوقی زنان برای بهبود قوانین خانواده/ناهید کشاورز</a></div>
    <div id="author"><a href="mailto:i">ناهید کشاورز</a>&nbsp;|&nbsp;&#1740;&#1705;&#1588;&#1606;&#1576;&#1607; ۱ &#1605;&#1607;&#1585; ۸۶&nbsp;|&nbsp;<a target="_blank" href="http://www.technorati.com/search//issue30/07,09,23,07,20,31/">
لینک های وارده</a></div>
    <div id="body" style="color: #000;">
      <p>فمینیست‌های اولیه ایرانی ازاوایل دهه 1300شمسی علاوه برخواست حق آموزش و تحصیل برای دختران، گسترش مدارس دخترانه و تلاش برای به‌بود زندگی زنان، خواهان تغییر قوانین مربوط به ازدواج و طلاق بودند. در مورد مسئله ازدواج و طلاق، آن‌ها به موضوعاتی همچون ازدواج‌های کودکان، ازدواج‌های اجباری و قوانین نابرابر طلاق حمله می‌کردند. (ساناساریان،1384،ص79)</p>

<p>هر چند جنبش زنان در حاکمیت رضا شاه به تدریج افول کرد اما اقدامات رضاشاه در حمایت از زنان تا حدودی سبب حمایت برخی از فمینیست‌ها از حکومت وی شد. تغییر و تحول در وضعیت زنان در سه حوزه‌ی اصلی اتفاق افتاد: تغییر در قوانین طلاق و ازدواج، گسترش فعالیت‌های آموزشی برای زنان و ممنوعیت حجاب (کشف حجاب).</p>

<p>رضا شاه قانون تعدد زوجات را لغو نکرد بل‌که اصلاحات محدودی در قوانین ازدواج و طلاق ایجاد کرد. مواد قانونی در حوزه‌ی قوانین ازدواج و طلاق طی سال‌های 1305 تا 1319 به‌تدریج تغییراتی کرد. اصلاحات مهم‌تر اما الغای دادگاه‌های مذهبی غیررسمی‌-حداقل در قانون- و جای‌گزینی دادگاه‌های مدنی به جای آنان بود؛ ازدواج‌ها – چه موقت و چه دائم – باید در محضرهای رسمی ‌زیر نظر وزارت دادگستری ثبت می‌شدند. طرفین ازدواج می‌توانستند در قباله ازدواج هر شرطی که می‌خواستند قید کنند- برای نمونه، زن می‌توانست شرطی بگذارد که اگر شوهر با زن دیگری ازدواج کرد، زن بتواند ازدواج را به نمایندگی از طرف شوهرش باطل کند. داماد باید عروس را از این که آیا زن دارد یا نه مطلع می‌کرد و سن ازدواج نیز مورد توجه قانون قرار گرفت، یعنی فقط کسانی که به سن بلوغ می‌رسیدند می‌توانستند ازدواج کنند. این لوایح قانونی در نوع خود رادیکال نبودند و اساس و جوهره‌ی شریعت در آن‌ها حفظ شده‌بود. از سوی دیگر این مسئله که تا چه حد قوانین تغییر یافته اجرا می‌شدند نیز روشن نیست. در بسیاری از قسمت‌های ایران به ویژه در مناطق روستایی محضرهای رسمی‌ دولتی وجود نداشت و مردم مجبور بودند به روحانیان مراجعه کنند. هم‌چنین سن بلوغ را قانون روشن نکرده‌بود. مردم بر این باور بودند که دختران خیلی زودتر از پسران به سن بلوغ می‌رسند؛ به همین دلیل این قانون نتوانست از ازدواج کودکان جلوگیری کند. اما اصلاحات رضا شاه در حوزه‌های دیگر یعنی آموزش و کشف حجاب با جدیت بیشتری به اجرا گذاشته شد. (همان،صص 95_96) </p>

<p>تا اواسط دهه 1340 شمسی تنها جایی که بر حقوق زنان تاثیر بسیار داشت و دولت به آن دست نزده‌بود، حوزه خانواده‌بود. خواست‌های عمده مطرح شده از سوی جنبش زنان از دوران مشروطه به بعد مانند حق دسترسی به آموزش، عدم جدایی جنس‌ها از یکدیگر، کشف حجاب، بالا بردن سن ازدواج زنان، اجازه ورود زنان به مشاغل، حقوق سیاسی و بهینه‌سازی حقوق زنان در خانواده به جز مورد آخر که هیچ توجهی به آن نشده‌بود، اگرچه به شیوه‌ای محدود و غیر دموکراتیک، همه به دست آمده‌بودند.</p>

<p>پس از دست‌آورد حق رای زنان، توجه فعالان زن به سوی مسئله قوانین خانواده جلب شد. نشریات زنانه همانند «زن روز» و «اطلاعات بانوان» سرشار از مقالات و نوشته‌هایی در باره وضعیت اسف‌بار حقوقی زنان در خانواده‌بود. مجله هفتگی زن روز که در سال‌های اولیه انتشار خود (1344) سردمدار طرح مباحث زنان در مطبوعات شده‌بود، با انتقاد از مشکلات حقوقی زنان هر از چندی به ارزیابی فعالیت‌های نمایندگان دو مجلس در راستای ایفای حقوق زنان می‌پرداخت. (احمدی خراسانی، اردلان،1382،ص219)</p>

<p>انتقاد به قوانین مدنی و خانواده از سال‌ها پیش در میان برخی از فعالان زنان رواج داشت. دکتر مهرانگیز منوچهریان سناتور و رئیس اتحادیه زنان حقوق‌دان ایران، از سال‌های خیلی پیش (1328) با دشواری بسیار و علی‌رغم مخالفت سنت‌گرایان و قشریون به انتشار کتابی در «انتقاد قوانین اساسی مدنی و کیفری از نظر حقوق زن» دست زده‌بود که بعدها در سال 1342 توسط سازمان «داوطلبان حمایت خانواده»، به چاپ دوم رسید. (همان، ص222)</p>

<p>حمایت از تغییر قوانین در سال‌های اول دهه‌ی 40 تنها به مطبوعات و کنفرانس‌ها محدود نماند، در فضای بازتری که حکم شاه مبنی بر «تساوی حقوق زن و مرد» در مجلس ایجاد کرده‌بود، بارها برخی از نمایندگان از جمله مهرانگیز منوچهریان به انتقاد از قوانین مدنی زمان خود، در مورد طلاق یک جانبه، تعدد زوجات و ... برآمدند و از تریبون‌های مختلف برای عمومی‌کردن این انتقادها بهره بردند. (همان ، ص249)  </p>

<p><strong>طرح پیشنهادی قانون خانواده</strong></p>

<p>در اسفند 1342 مهرانگیز منوچهریان یک طرح پیش‌نهادی قانون خانواده را به عنوان ضمیمه کتاب «وضع حقوق زن در جهان» به چاپ رساند. طرح پیش‌نهادی قانون خانواده نوشته منوچهریان در سال 1343 این بار در جزوه‌ای مستقل به عنوان «طرح قانون خانواده بر مبنای اصل تساوی حقوق زن و مرد» از سوی اتحادیه زنان حقوق‌دان ایران به چاپ رسید و بعد در اردیبهشت 1343 در مجله هفتگی اطلاعات بانوان انعکاس عمومی ‌یافت.</p>

<p>منوچهریان در اطلاعات بانوان تاکید کرد که طرح قانون خانواده با الهام از گزارش دبیر کل سازمان ملل درباره حقوق زن و مرد نوشته شده‌است: «با توجه به این گزارش است که ما موادی از قانون مدنی را که با اصل برابری زن و مرد مغایرت داشته اصلاح و ماده 1179 قانون جزا را نیز که با اصل برابری زن و مرد و حاکمیت قانون منافات داشته است، فسخ کرده‌ایم ...» (همان،ص 255)</p>

<p>خبر طرح قانون خانواده در مجلس سنا با واکنش وزیر دادگستری وقت مواجه شد. او طرح قانون خانواده منوچهریان را حاصل مطالعه‌ی شخصی نگارنده‌ی آن دانست و افزود که در وزارت دادگستری مطالعه‌ای برای تغییر مواد قانون مدنی جریان ندارد و دولت هر لایحه‌ای را که تشخیص دهد مغایر با دین مبین اسلام باشد مورد توجه قرار نخواهد داد. (همان، ص256 )</p>

<p>سخنان وزیر دادگستری و واکنش مراجع مذهبی مانع طرح پیشنهادی خانواده در سنا شد، چون منوچهریان نتوانست نظر مثبت حداقل 15 نفر از نمایندگان را برای ارائه طرح در مجلس جلب کند. بعدتر در سال 1345 هم‌زمان با طرح دوباره بحث ضرورت تغییر حقوق زنان در میان دیگر فعالان زن، نمایندگان مجلس و مطبوعات، منوچهریان توانست موافقت 16 نفر از سناتورها را برای مطرح کردن، قانون پیش‌نهادی خود، در مجلس جلب کند. در جلسه 2 آبان 1345، او به دفاع از طرح پیش‌نهادی خود، در مجلس پرداخت. شریف امامی‌ رئیس وقت سنا، پس از سخنان منوچهریان اعلام کرد که «البته طبق موازین بررسی خواهد شد.» (همان، ص268) </p>

<p><strong>طرح پیش‌نهادی نشریه‌ی زن روز</strong></p>

<p>مجله‌ی زن روز هم در همان ایام بی آن‌که به طرح منوچهریان اشاره کند، لایحه‌ای پیش‌نهادی را در 40 ماده به چاپ رساند و به نظرسنجی درباره آن پرداخت: «نکاح منقطع باید از خانواده مدنی حذف و نسخ شود». زن روز در پی یک نظر سنجی، سلسله مقالاتی را به قلم ابراهیم مهدوی زنجانی دادیار عالی کشور چاپ کرد و آیت‌الله مطهری هم از همان زمان (آبان 1345 تا 1346) به آن پاسخ داد. اولین بحث او درباره ازدواج موقت در اسلام بود و در واقع پاسخی به نظرات مهدوی و واکنشی به طرح حمایت خانواده در زن روز بود. (همان، ص270) </p>

<p><strong>طرح پیشنهادی دولت</strong></p>

<p>در اسفند 1345 لایحه ای با عنوان «لایحه‌ی قانون حمایت از خانواده» با سروصدای فراوان در نشریات دولتی انعکاس یافت. این لایحه که هویدا از ارائه‌ی آن به مجلس خبر داده‌بود، توسط حزب ایران نوین تهیه شده‌بود. به گفته‌ی خواجه‌نوری رئیس فراکسیون حزب ایران نوین «لایحه‌ی حمایت از حقوق خانواده» قبل از تقدیم به مجلس دوبار در فراکسیون پارلمانی حزب مطرح گردید تا سرانجام به صورت قطعی درآمد. در جریان این اقدام، چند تن از بانوان نماینده‌ی مجلس و اعضای حزب ایران نوین، قضات دادگستری در طرح و پیشنهاد مواد همکاری داشتند.» (همان، ص274)</p>

<p>بالاخره در خرداد 1346 لایحه به تصویب هر دو مجلس شورا و سنا رسید و تبدیل به قانون حمایت از خانواده شد. این لایحه با طرحی که منوچهریان به مجلس سنا داده‌بود، متفاوت بود. در طرح منوچهریان برخی از قوانین مدنی مربوط به زنان اصلاح یا فسخ شده‌بود. در صورتی که طرح مطرح شده توسط دولت، «برای جای‌گزینی قانون مدنی سال 1310 و قانون نکاح سال 1315 در نظر گرفته نشده‌بود بل‌که برای تکمیل این قوانین در حوزه‌هایی بود که متضاد با نیازهای یک جامعه مدرن تصور می‌شد. قوانین قدیمی ‌به‌طور کلی رایج بودند مگر آن که آن‌ها در تعارض با قانون حمایت خانواده قرار می‌گرفتند. در این مواقع دادگاه مجبور بود بر اساس قانون حمایت از خانواده عمل کند...» (Paidar,1997,p153) قانون حمایت از خانواده سال 1346 شامل 24 ماده‌بود. ماده 1 تا 7 بر سکولاریزاسیون ثبت ازدواج و طلاق دلالت می‌کرد که از زمان قانونی شدن قوانین مدنی در سال 1310 در کنترل روحانیت باقی مانده‌بود.</p>

<p>ماده 8 قانون مشخص می‌کرد که طلاق در صورتی می‌تواند منعقد شود که درخواست طلاق در یک دادگاه حمایت از خانواده داده‌شود. این دادگاه‌ها مجبور بودند برای به وجود آوردن آشتی بین زنان و شوهران اقدام کنند و اگر این اقدام با شکست مواجه می‌شد، یک گواهی عدم سازش صادر نمایند و تنها پس از صدور این گواهی بود که طلاق می‌توانست در دفتر ثبت ازدواج و طلاق ثبت شود. ماده 9 مسئولیت رسیدن به توافق در مورد نگه‌داری و در اختیار داشتن بچه‌ها را به عهده زن و شوهر می‌گذاشت و در صورتی که توافق والدین بر سر نگه‌داری کودک، شکسته می‌شد، دادگاه دخالت می‌کرد. در صورت عدم توافق والدین بر سر نگه‌داری کودکان، ماده 13 مسئولیت تعیین حضانت کودکان را به عهده دادگاه گذاشته‌بود تا بر اساس آن‌چه به نفع کودکان است، تصمیم بگیرد. ماده 11 زندانی شدن زن یا شوهر را برای بیش از 5 سال و غیاب زن یا مرد را به عنوان دلیلی مشروع برای طلاق مشخص می‌کرد. هم‌چنین زن در صورتی که شوهرش بدون کسب اجازه از او، همسر دیگری اختیار می‌کرد، حق طلاق داشت. ماده 14 شوهر را نیازمند کسب اجازه از دادگاه برای ازدواح دوم کرده‌بود و در صورتی که مرد این کار را نکند، برایش مجازاتی در نظر گرفته شده‌بود. طبق همین ماده‌ی دادگاه هنگامی‌ اجازه‌ی اختیار همسر دوم خواهد داد که با انجام اقدامات ضروری و در صورت امکان تحقیق از زن فعلی، توانایی مالی و قدرت او را برای اجرای عدالت احراز کرده‌باشد. بقیه قانون حمایت از خانواده سال 1346 مواد مربوط به قانون مدنی و قانون ازدواج را تایید می‌کرد. (Ibid,p154) و (احمدی خراسانی، اردلان، 1382، صص542،543) </p>

<p><strong>واکنش به قانون حمایت خانواده</strong></p>

<p>نشریات آن زمان ، به درج واکنش‌هایی می‌پردازند که مردان در مقابل کسب حقوق اندکی که زنان به دست آورده‌اند، نشان می‌دهند. از جمله ایرادات مردان به قانون حمایت خانواده، حذف نشدن مهریه در قانون جدید است. (همان،صص279 و280)</p>

<p>مخالفت با قانون خانواده‌ی جدید، به مردان محدود نماند. برخی از علمای مذهبی نیز به این قانون حمله کردند. آیت الله خمینی اخطاریه‌ای در این زمینه داد: « قانونی که اخیرا توسط مجلس غیر قانونی تحت نام قانون حمایت از خانواده به منظورنابودی زندگی خانواده مسلمان تصویب شده‌است؛ علیه اسلام است؛ و هم صادرکنندگان و هم اجراکنندگان این قانون در برابر شریعت گناه‌کارند... زنانی که در دادگاه‌های خانواده طلاق می‌گیرند باید طلاق خود را باطل به حساب آورند و اگر دوباره ازدواج کنند، دست به زنا زده‌اند و معصیت کرده‌اند. هر کسی هم که آگاهانه با چنین زنی ازدواج کند زناکار است و باید براساس شریعت با شلاق مجازات شود. فرزندان این زن‌ها و مردان نامشروعند و نمی‌توانند صاحب ارث باشند.» ( به نقل ازپایدار،ص 174) البته پایدار تاکید می‌کند که «در آن زمان اکثریت روحانیت شیعه در داخل ایران با قانون حمایت خانواده هم‌راهی کردند. چرا که این قانون آشکارا با شریعت در تضاد نبود، حتی در مسائلی مانند سقط جنین و برنامه تنظیم خانواده مخالفت عمومی‌ بسیار اندکی از سوی روحانیون به عمل آمد.» (Ibid,p 175)</p>

<p>اما مخالفت‌ها در میان اپوزیسیون چپ به گونه‌ی دیگری بود. برخی به مانند سازمان ملی زنان که مقر اصلی آن در آلمان بود و اعضای آن بیشتر از اعضاء کنفدراسیون دانشجویان خارج از کشور بودند، با وجودی که تغییر قوانینی مثل قانون 1133 که طبق آن هر گاه مرد بخواهد می‌تواند زن خود را طلاق دهد، را مثبت ارزیابی می‌کردند اما با نقد شرایط اجتماعی ایران ، این قوانین را در بهبود وضعیت زن ایرانی بی تاثیر می‌دانستند و به ویژه با نقد ماده 16 که طبق آن هم چنان مرد می‌توانست به بهانه مغابرت کار زن با مصلحت خانوادگی، از کار وی جلوگیری کند، این قانون را مانعی برای استقلال اقتصادی زنان دانسته‌بود.</p>

<p>اما در میان دیگر گروه‌های چپ آن چه غالب بود، نفی کامل این قوانین و طرحی در حد بقیه قوانین انقلاب سفید و در جهت تحکیم بنای سرمایه داری و مناسبات امپریالیستی محسوب کردنش، می‌شد.( احمدی خراسانی و اردلان،صص 281و 283) </p>

<p><strong>انتقاد از قانون حمایت خانواده سال 46 ومتممی‌برای تغییر آن</strong></p>

<p>قانو سال 1346 اگر چه گام‌های مثبتی در محدود کردن حق یک جانبه طلاق مرد و تعدد زوجات مردان برداشته‌بود، اما منعکس کننده درخواست‌های بخش پیشرو جامعه ایران نبود. پیش از تصویب این قانون، طرح پیشنهادی منوچهریان، حذف تعدد زوجات و صیغه از قوانین مدنی ایران را در برداشت. در سال 1349 سازمان زنان ایران به همراه وزارت بهداشت یک کنفرانس 6 روزه برای بررسی موضوع تنظیم خانواده در ایران، برگزار کرد. در این کنفرانس سن قانونی ازدواج مورد بحث قرار گرفت و توصیه‌هایی برای بالا بردن آن برای زنان و لغو بندهای ماده 1041 قانون مدنی که زنان اجازه ازدواج زیر سن 15 سال را در شرایط خاص می‌داد، ارائه شد.در سال بعد کمیته مطالعه کنند قانون حمایت خانواده سال 1346 مفاد تکمیلی ای را برای در اختیار داشتن و حصانت کودکان، مالکیت مشترک دارایی‌های خانواده و پرداخت نفقه به زنان مطلقه ارائه داد. در سال 1351 اتحادیه حقوقدانان زنا قانون حمایت خانواده را به دلیل اجازه دادن به مرد برای تعدد زوجات با رضایت زن اول مورد انتقاد قرار داد.</p>

<p>سازمان زنان ایران هم‌چنین اعلام کرد که کمیته مخصوصی برای بررسی قانون حمایت خانواده تشکیل داده تا متمم قانونی لازم برای اصلاح آن را فراهم کنند. در سال 1353 مجلس لایحه ای را در اصلاح قانون خانواده 1346 تصویب کرد. این قانون 28 ماده داشت. طبق این قانوم سن ازدواج برای پسران به 20 سال و برای دختران به 18 سال افزایش پیدا کرده‌بود اما از دادگاه‌های حمایت خانواده خواسته شده‌بود تا در خواست ازدواج از سوی زنان بالای 15 سال را مورد بررسی قرار دهند(ماده 23).(Ibid,p176-77)</p>

<p>ماده 18 به زن و مرد حق برابری می‌داد تا از دادگاه بخواهند که جلوی زن یا مردی را که می‌خواهند به اشتغال‌های مضر به حال خانواده وارد شوند را بگیرند اما دادگاه‌ها نمی‌توانستند جلوی کار کردن مردها را بگیرند مگر این که توافق می‌شد که کار مرد دخالتی در امور مالی و سایر امور خانواده ندارد. مواد 16 و 17 شرایطی را که در تحت آن دادگاه‌ها می‌توانند به مردی اجازه دهند تا زن دومی‌اختیار کنند را سفت و سخت تر کردند. این شرایط شامل اجازه زن اول نیز می‌شد. متمم سال 1353 موافقت دادگاه برای ازدواج دوم مرد را مشروط به توافق زن اول، عدم رضایت او به داشتن سکس با همسر، بیماری روحی ، عقیم بودن یا ترک خانه توسط زن کرده‌بود. هر چند هر دو قانون مشخص می‌کردند که زن در صورتی که تصمیم دادگاه در مورد اجازه دادن به شوهرش برای زن دوم را نپذیرد، می‌تواند از دادگاه تقاضای طلاق نماید.( Ibid)</p>

<p>قانون حمایت از خانواده سال‌های 46 و 53 ستون اصلی سیاست‌های نوسازی دولت در مورد خانواده‌بودند. علیرغم ادعای دولت و نشریات وابسته به آن، این قوانین معطوف به هدف رها سازی زنان و و تغییر انقلابی موقعیت آنان نبود. انگیزه‌های دیگری مانند کنترل جمعیت یکی از انگیزه‌های مهم پشت این تغییرات بوده است.(همان)بالا بردن سن ازدواج، محدودیت چند همسری و بعدها مجاز شدن سقط جنین مجانی، به منظور کنترل جمعیت در میان طبقات پایین تر اعمال می‌شد. اما بدون شک هر انگیزه ای که پشت سر این سیاست‌ها بود، آنها دارای پیامدهای مثبت برای زنانی بودند که به این قوانین دسترسی داشتند. این سیاست‌ها باعث بالا رفتن سن ازدواج شدند و بنابراین امکان آموزش و اشتغال را افزایش دادند. کنترل و محدود کردن حق مردان در مورد طلاق‌های اجباری، نرخ طلاق را در دهه ای که به دنبال تصویب قانون حمایت خانواده سال 1346 آمد از 16.5 درصد در سال 1345 به 11 درصد در سال‌های بعد رساند.( Ibid)</p>

<p>ایده‌های رایج در مورد روانشناسی کودکان، فشار اجتماعی برای تصویب قوانین بهتری در مورد حضانت کودکان را بیشتر می‌کرد. برقراری دادگاه‌های حمایت از خانواده در خط سیاست دولتی تدوام جریان سکولاریزاسیون برقرار شده توسط رضا شاه برای محدود و کنترل کردن قدرد روحانیت بود. از سوی دیگر دولت تحت فشارهای نیروهایی بود که که با آن دسته از سیاست‌های بالقوه رهایی بخش زنان متضاد بودند. محافظه کاری اجتماعی مسئولان دولتی و به ویژه خود شاه یکی از این موانع مهم بود. نیروی دیگر تهدید طغیان روحانیون بود.</p>

<p>اما علیرغم این قانون‌گذاری‌ها در اواسط دهه 50 هنوز مرد به عنوان رئیس خانوار محسوب می‌شد. هنوز طلاق به عنوان حق طبیعی برای یک مرد به حساب می‌آمد در صورتی که زن تنها اجازه داشت از سوی همسرش برای طلاق اقدام کند. هنوز یک مرد دارای این حق بود که از زنش بخواهد با او سکس داشته باشد. چند همسری هنوز علیرغم محدود شدن، حق شوهر به حساب می‌آمد. یک زن هنوز باید از شوهرش برای سفر رفتن اجازه می‌گرفت. سن قانونی ازدواج دختران کم‌تر از سن ازدواج پسران بود و برای ازدواج اول دختر هنوز باید از پدرش اجازه می‌گرفت. هنوز به زنان کمتر از مردان ارث می‌رسید. امتیازات بسیار دیگری برای مردان وجود داشت که روی هم رفته بی هیچ مشاجره ای سلطه پدرسالاری را در روابط خانوادگی در این دوران تثبیت می‌کرد.( Ibid)</p>

<p><strong>لغو قانون حمایت خانواده</strong></p>

<p>تنها دو هفته بعد از به ثمر رسیدن انقلاب 1357 در 6 اسفند 1357، دفتر آیت الله خمینی اعلام کرد که قانون حمایت از خانواده ملغی شده‌است. پس از آن در روزهای آینده، دستوراتی مبنی بر منع قضاوت زنان، اجباری شدن حجاب برای کارمندان دولت و اجرای احکام اسلامی‌ در مورد روابط جنسی و جدا شدن مکان شنای زن و مرد در ساحل دریا، داده شد. البته این اسلامی‌کردن سریع با واکنش گروه‌هایی از زنان مواجه شد و جامعه ایران در اولین 8 مارس پس از پیروزی انقلاب با تجمعات و راه پیمایی‌های گسترده زنان در اعتراض به اجباری شدن حجاب و الغای قانون خانواده روبرو شد. اعتراضاتی که موقتا برخی از مسئولان حکومت تازه تاسیس را به عقب نشینی و به دادن وعده و وعید به زنان برای رعایت حقوقشان کرد.</p>

<p>اعتراض خودانگیخته‌ي زنان علیه نقض حقوقشان، بحران هویتی را برای دولت موقت و ملی‌گرایان اسلامی ‌پدید آورد. از یک‌سو آنان مفهوم آزادی زنان و ارتباط آن با پیشرفت ملی را پذیرفته‌بودند، آن‌ها در مورد روند اسلامی‌ کردن جامعه، تدریج‌گرا و غیر اقتدارگرا بودند ، از حقوق فردی دفاع می‌کردند و اسلامی‌ کردن سریع و به زور را نمی‌پسندیدند. از سوی دیگر آنان مدافع یک نوع ناسیونالیسم فرهنگی بودند که حامل محافظه‌کاری اجتماعی و درخواست میانه‌روی از زنان بود. این امر ایجاد یک ائتلاف سیاسی با روحانیت و تحمل دیدگاه‌های ضد آزادی زنان را به خاطر منافع ملی و اهداف بالاتر ملی، برای آنان ممکن می‌ساخت. یک بار دیگر در تاریخ سیاسی معاصر ایران، یک دولت ملی به نفع سیاست و وحدت ملی بر سر حقوق زنان، سازش کرد. ( Paidar,1997) در طول مدت عمر دولت موقت، نهضت آزادی به طرزی آشکار در مورد مسائل زنان و به ویژه در رابطه با اسلامی ‌کردن خانواده سکوت اختیار کرد. شاید این حوزه، حوزه ای بود که نهضت آزادی و روحانیت با هم در آن توافق بیشتری داشتند. وزیر دادگستری وقت، صدر حاج سید جوادی که از نهضت آزادی زنان بود، از برخی تغییرات در قانون حمایت خانواده و منع زنان از قاضی شدن دفاع کرد. ( Ibid)</p>

<p>البته نهضت آزادی و بخش زنان آن پس از فروپاشی دولت موقت به نقض حقوق زنان اعتراض کرد. بخش زنان نهضت آزادی به چند همسری اعتراض کرد و یک‌سری میتینگ‌های عمومی‌در اعتراض به قانون مجازات اسلامی‌که برای زنان دارای پیامدهای جدی بود، ترتیب داد. ( Ibid)</p>

<p>در مورد سایر نیروها از جمله ملیون سکولار و حتی چپ اسلامی ‌هم مشابهت‌هایی در ارتباط با برخوردشان با مسائل زنان در دوره انتقالی انقلاب می‌توان یافت. </p>

<p>الغای قانون خانواده1346_1353، موقعیت حقوقی خانواده را به قانون مدنی 1310 که تحت حکومت رضا شاه و بر پایه تفسیری نسبتا لیبرال از فقه شیعه تهیه شده‌بود، برگرداند.</p>

<p>در اردیبهشت سال 1358 آیت الله مهدوی کنی یکی از اعضای شورای انقلاب، اعلام کرد: از آن جا که اسلام حق طلاق را به مرد داده است، آن‌ها نیازی به رفتن به دادگاه برای طلاق دادن همسران خود ندارند. این دعوتی از مردان برای کنار گذاشتن دادگاه‌های حمایت از خانواده که با امور طلاق، حضانت و سایر مسائل خانوادگی سرو کار داشتند، بود. آیت الله کنی پیشنهاد می‌کرد که مردان می‌توانند خیلی ساده طلاقشان را در محضر بدون اجازه دادگاه به ثبت برسانند. در مرداد 1358 وزیر دادگستری دولت موقت، اعلام کرد که گرچه دادگاه‌های خانواده به موجودیت خود ادامه خواهند داد اما آن‌ها احکامی ‌که بر خلاف شریعت شیعه باشد، صادر نخواهند کرد. در آبان 1358 از طرف وزارت دادگستری پیشنهادی به منظور جای‌گزینی دادگاه‌های حمایت از خانواده به وسیله دادگاه‌های مدنی خاص، به شورای انقلاب، فرستاده شد که مورد تایید قرار گرفت. هر چند دادگاه‌های جدید کارشان برخورد با مسئله طلاق بود. اما در صورتی با مسئله برخورد می‌کردند که مشاجره‌ای در کار باشد. در صورتی که که بین زن و مرد در مورد طلاق توافق وجود داشت، مرد می‌توانست طلاق را در محضر به ثبت برساند و نیازی هم به اجازه دادگاه نداشت. این یک راه حل سازش‌کارانه و میانه ‌بود. حدود عملکرد و حوزه عمل دادگاه‌های مدنی خاص همچنین شامل مشاجرات مربوط به ازدواج ، ابطال مهریه و نفقه، حضانت اطفال و وصیت نامه و ارث می‌شد. دولت اعلام کرد که شعبات بسیاری از دادگاه‌های مدنی خاص در سراسر کشور برقرار خواهد شد.</p>

<p>دادگاه‌ها به ریاست یک روحانی و دستیاری یک وکیل معمولی و یک منشی دایر بودند. خانواده یکی از معدود حوزه‌های زندگی مدنی بود که در طول عمر دولت موقت موضوع و مشمول قانون‌گذاری گردید. هنوز قانون اساسی جمهوری اسلامی‌تدوین نشده‌بود و نه دولت موقت و نه شورای انقلاب، نهادهای انتخابی مردم نبودند. در فروردین 1359، محمدعلی رجایی نخست وزیر، لایحه‌ای را به عنوان متمم قانون دادگاه‌های مدنی خاص عرضه کرد که طبق آن در مواردی که قانونی در مورد مسائل خانوادگی توسط شورای انقلاب و یا مجلس وجود ندارد، دادگاه‌های مدنی خاص در مسائل خانوادگی، پایه‌ی قضاوت‌هایشان را بر اساس فتاوی آیت الله خمینی قرار خواهند داد. در مرداد ماه 1360 آیت الله خمینی دستور داد تا قوه قضاییه تصفیه شود و خواهان تطابق همه قوانین با قانون شریعت شد. ( Paidar,1997) البته این در حالی بود که طبق گزارشات منتشر شده در روزنامه‌ها، با وجود لغو قانون حمایت خانواده، بخش‌هایی از این قانون هنوز اجرا می‌شدند. ( Ibid)</p>

<p>پیچیدگی بر آمده از چندگانگی قوانین خانواده به دلیل تعدد مراکز اداری قانونی بدتر شد. عدم توافق در میان جناح‌های مختلف دولت در مورد قانون حمایت از خانواده و تکه‌تکه شدن نهایی آن بر کارکرد معمولی دادگاه‌ها تاثیر گذاشت و و پرونده‌های عقب‌مانده و رسیدگی‌نشده‌ی بسیاری را به وجود اورد. ( Ibid) برای پاسخ به این معضل، شورای عالی قضایی اعلام کرد که از آن جایی که دادگاه‌های مدنی خاص تازه تاسیس قادر به رسدگی به 80000 مورد دعوی طرح شده در دادگاه‌های حمایت از خانواده نیستند و دعاوی جدیدی هم رسیده است، شبکه ای از دادگاه‌های شریعت کوچک و سریع برقرار خواهند شد. این دادگاه‌های غیر رسمی‌در درون کمیته‌های انقلاب برقرار شدند و به آن‌ها برای حل دعواهای خانوادگی در عرض یک هفته، اختیار داده شد.</p>

<p>نتیجه رسیدگی به مشاجرات خانوادگی در دادگاه‌های مختلف احکام ناهماهنگ و متضادی بود که منجر به شکایت عمومی‌شد. ( Ibid)</p>

<p>لغو یکباره قانون حمایت خانواده دشواری‌های بسیاری را برای زنان به وجود آورد. این دشواری‌ها بعدها به مطبوعات و نشریات زنان اسلامی‌کشیده شد. اعتراضات به زنانی که به دنبال جستجوی راه‌حل، پله‌های دادگاه‌ها را هر روز بالا و پایین می‌رفتند، محدود نماند. تحت این فشارها مسئولان حکومتی مجبور به اعمال اصلاحاتی در قوانین مدنی و خانواده گردیدند، قانونی که به یکباره با فرمانی لغو شده‌بود، ذره ذره و تا حدودی طی سال‌های پس از انقلاب تا حدودی باز سازی شد. اما جامعه ایران نیز در طی این سال‌ها تغییرات شگرفی را شاهد بوده است. زنان بیش از پیش به تحصیلات دست یافته اند، زنان امروز ایرانی از آگاهی جنسیتی بالایی برخوردارند، آگاهی ای که نسل قبلی از آن کم بهره‌بود. حضور اجتماعی زنان بسیار بیشتر از سالهای پیش از انقلاب شده است. این تغییرات در منزلت و نقش زنان، با موقعیت حقوقی بسیار نازل آنان، در تعارض است. شاید به همین دلیل است که در دو دهه گذاشته خواست تغییرات حقوقی به نفع زنان، یکی از مهمترین خواسته‌های زنان بوده است. جنبش حقوقی زنان اکنون در قامت کمپین یک میلیون امضا کارزاری گسترده را علیه بی حقوقی زنان به راه انداخته است. علیرغم دشواری‌ها و مقاومت‌های بسیاری که بر سر راه فعالان حقوق زنان وجود دارد،تلاش برای برابری حقوقی زنان و مردان، به گروهی کوچک از زنان محدود نمانده است. زنان و مردان بسیاری، منزلت فرودست حقوقی زنان را شایسته زنان امروز ایرانی نمی‌دانند. این خواسته‌ها تنها به زنان بیرون از دایره قدرت محدود نمانده است. حقانیت خواسته‌های زنان، بخشی ازدولت زنان را نیز با خود همراه کرده است. هر چند مقاومت جامعه مردسالار و قدرتمدارانی که گوش خود را بر خواسته‌های مردمی‌می‌بندند، راه انجام تغییرات را برای زنان و مردان برابری خواه دشوار کرده است. لایحه جدید به اصطلاح«حمایت خانواده» ، نشان دهنده اراده گروهی از دولتمردان است که به جای توجه به خواست زنان کشورشان برای تغییرات، توجه به خواست اقلیتی مردسالار را رسالت خود می‌دانند. لایحه ای که بر خلاف لایحه هم نام خود در 40 سال پیش، نه برای محدود کردن تعدد زوجات که برای ترویج آن به میدان آمده است. </p>

<p><br />
منابع </p>

<p>ساناساریان، الیز، <em>جنبش حقوق زنان در ایران، طغیان، افول و سرکوب از 1280 تا انقلاب 57</em>، ترجمه نوشین احمدی خراسانی،1384، نشر اختران، تهران</p>

<p>احمدی خراسانی، نوشین، اردلان، پروین،<em> سناتور، فعالیت‌های مهرانگیز منوچهریان بر بستر مبارزات حقوقی زنان در ایران</em>،نشر توسعه، 1382، تهران</p>

<p>Paidar,Parvin,<em>Women and the political process in Twentieth-Century Iran</em>,Camberidge University press,1997</p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue30/07,09,23,07,20,31/ by HTTrack Website Copier/3.x [XR&CO'2014], Sun, 25 May 2025 04:18:22 GMT -->
</html>