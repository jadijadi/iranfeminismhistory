<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue30/07,09,22,02,14,41/ by HTTrack Website Copier/3.x [XR&CO'2014], Sun, 25 May 2025 04:18:22 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 30 | پویا »  جنبش مشروطه و اولین تماس های جنبش زنان ایران با جنبش جهانی زنان</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html"> جنبش مشروطه و اولین تماس های جنبش زنان ایران با جنبش جهانی زنان</a></div>
    <div id="author"><a href="mailto:herlandmag@gmail.com">پویا</a>&nbsp;|&nbsp;&#1588;&#1606;&#1576;&#1607; ۳۱ &#1588;&#1607;&#1585;&#1740;&#1608;&#1585; ۸۶&nbsp;|&nbsp;<a target="_blank" href="http://www.technorati.com/search//issue30/07,09,22,02,14,41/">
لینک های وارده</a></div>
    <div id="body" style="color: #000;">
      <p>یکی از دستآوردهای جنبش مشروطه برای جامعه و به خصوص زنان ایرانی آشنایی با وضعیت اجتماعی کشورهای اروپایی بود. این آشنایی موجب مطرح شدن خواست ها و مفاهیم جدیدی در زندگی اجتماعی و تا حدودی فردی زن ایرانی می شد. تا روزگاری که زن ایرانی به شیوه ی سنتی زندگی می کرد و آن زندگی سنتی را ازلی و ابدی می دانست و راه خوشبختی را در فراهم آوردن توشه ای برای پس از مرگش جستجو می کرد، جنبش و خواسته ای هم وجود نداشت. اما با ظهور مفاهیم جدید مانند ملت، حقوق ملی و شرکت در زندگی سیاسی و همنیطور آشنایی با وضعیت زنان در کشورهای پیشرفته ی اروپایی و آمریکا، تحمل وضعیت گذشته برای قشرهای متوسط و بالای زنان ایرانی هم مثل قبل امکان پذیر نبود.</p>

<p>تفاوت جامعه ی سنتی ایران با جوامع اروپایی، به خصوص در مورد موقعیت زنان آنقدر زیاد بود که وضعیت زن اروپایی به عنوان کمال خوشبختی برای زنان دانسته می شد. زنان آگاه ایرانی کمتر به مسائل درونی جنبش زنان اروپایی توجه می کردند و طبیعتا بیشتر به اختلاف زیاد جامعه ی سنتی خودشان با جامعه ی پیشرفته تر اروپایی چشم داشتند.</p>

<p>برای مثال تاج السلطنه در خاطراتش می نویسد: "افسوس که زن های ایرانی از نوع انسان مجزا شده و جزو بهایم و وحوش هستند و صبح تا شام، در یک محبس ناامیدانه زندگانی می کنند و دچار یک فشارهای سخت و بدبختی های ناگواری عمر می گذرانند، در حالتی که، از دور تماشا می کنند می شنوند، و در روزنامه ها می خوانند که: زن های حقوق طلب، در اروپا چه قسم از خود دفاع کرده و حقوق خود را با چه جدیتی می طلبند. حق انتخاب می خواهند، حق رای در مجلس می خواهند، دخالت در امور سیاسی و مملکتی می خواهند، و به همین قسم موفق شده، در آمریک به کلی حق آنها اثبات شده و مجدانه مشغول کار هستند، در لندن و پاریس هم به همین قسم."<br />
 <br />
برای نمونه موضوع آموزش و کار زنان هنوز در ایران تابوی بسیار بزرگی بود. چند مدرسه ی دخترانه آنهم در شهرهای بزرگ بصورت کجدار و مریز وجود داشتند و با انواع فشارهای اجتماعی و مالی رو به رو بودند. در مورد کار زنان در بیرون از خانه، که وضعیت از مدرسه رفتن دختران هم سخت تر بود. در همان زمان زنان اروپایی بیشتر از صد سال بود که در بازار کار اجتماعی شرکت فعال داشتند. تولید انبوه سرمایه داری و کمبود نیروی کار در موقع جنگ، به کار زنان در جامعه نیاز داشت. کار اجتماعی زنان هم بدون آموزش عمومی ممکن نبود. مثلا در آمریکای 1900 یعنی 6 سال پیش از جنبش مشروطه 20 درصد فارغ التحصیلان دانشگاه ها زن بودند. یا در بعضی از کشورها 70 درصد کارهای خدماتی به عهده ی زنان بود. در آن روزها مسئله ی جنبش زنان اروپایی به کلی با مسائل جنبش ضعیف زنان ایران متفاوت بود. مثلا در حالیکه زنان ایرانی حتی اجازه ی خروج آزاد را از خانه های شان نداشتند، زنان اروپایی برای دستمزد برابر با مردان مبارزه می کردند.<br />
 <br />
با این حال تشکل های زنان اروپایی نسبت به خواسته ها و مبارزات زنان "شرق" به طور کلی و از جمله زنان ایرانی بی تفاوت نبودند. و از طرف دیگر زنان ایرانی هم مرجعی برای بردن اعتراض شان پیدا کرده بودند و فهمیده بودند که فشار افکار عمومی اروپا روی حکومت استبدادی ایران نمی تواند بی تاثیر باشد. <br />
در این رابطه فکر کردم دو سند را از مراجعه زنان ایرانی به گردهمایی های زنان اروپایی در اینجا بیاورم که مروری روی آن کرده باشیم.</p>

<p>در دوران استبداد صغیر، یعنی دوران پس از کودتای محمد علی شاه در 23 ژوئن 1908 و به توپ بستن مجلس و بگیر و ببند و اعدام آزادی خواهان، بعضی از فعالان و رهبران که جان سالم بدر برده بودند راهی مهاجرت به استانبول، پاریس، لندن و ... شدند. دختران و زنان آزادیخواه که بیشتر بستگان همین رهبران و فعالان بودند تشکلی را به نام "کمیته نسوان ایرانی" در استانبول تشکیل دادند. شاید برای اولین بار در تاریخ جنبش زنان ایران، این آزادیخواهان با سازمان های مدافع حقوق زنان در اروپا تماس بر قرار کردند و آنها را در جریان کار مشروطه خواهان و وضعیت زنان ایران و همینطور سرکوب جنبش توسط مستبدین قرار دادند. آنها از جمله توانستند تلگرافی افشاگرانه به ملکه های آلمان و انگلستان و همینطور به "جمعیت صلح زنان عالم" در پاریس بفرستند و حمایت آنها را بدست آورند. <br />
پیامد این تلگراف، دعوت ماری ژیلکا رئیس "جمعیت صلح زنان عالم" از کمیته نسوان ایرانی بود که به وکالت از طرف زنان ایرانی به آنها ملحق شوند.<br />
نام رئیس این کمیته ی زنان عالیه خانم بوده و نام منشی انجمن زهره خانم.</p>

<p>در این جا متن این تلگراف و جواب جمعیت را از کتاب "هدف ها و مبارزه ی زن ایرانی- از انقلاب مشروطه تا سلطنت پهلوی" نوشته ی محمد حسین خسرو پناه، نقل می کنم <br />
(ضمیمه 5 ص. 281)<br />
اصل اسناد در هفته نامه حبل المتین، سال 16، شماره ی 29، محرم 1327 منتشر شده بود.<br />
----------<br />
تلگراف کمیته نسوان ایرانی به دربارها و مجامع بین المللی</p>

<p>به حضرات امپراتریس ها و ملکه های دول معظمه و غیرهم<br />
ما انجمن زنان ایرانی در استامبول حسب الانسانیه و الجنسیه با نهایت فروتنی و نیازمندی از شما علیاحضرتان برای انجام دادن ظلم و ستمکاری هایی که سپاه شاه به امر او درباره ی خواهران ما از کشتن و اجرا انواع فضائح کوتاهی ننموده و دریغ نمی نمایند، استسعاف می نمائیم تا به سبب به کار بردن نفوذ راسخه ی گران قیمت شما نزد اعلیحضرتان خویش این فضائح انجام پذیر نشده و عالم انسانیت را از خود سپاس دار و شکرگزار نمائید.<br />
امضاء – سکرتیر انجمن  – رئیسه انجمن </p>

<p>پاسخ جمعیت صلح زنان عالم به تلگراف کمیته نسوان ایرانی</p>

<p>رئیسه ی کمیته ی زنان ایرانی، عصمت مآب عالیه خانم<br />
از شرح راجع به محنت و بردباری نسوان ایرانی بی اندازه متاثر گشته، خواهشمندیم که مراتب قلبیه ی ما را نسبت به ایشان تبلیغ نمائید.<br />
از آنجایی که یقین داریم همت و غیرت مشترک نسوان می تواند حال عالم انسانیت را اصلاح نموده و بلکه انواع بلیاتی را که نوع بشر دچار آن می باشد ممکن است تغییر بدهند، این مجلس اتحاد نسوانیه را تاسیس کردیم تا اینکه دوره ی صلح و اخوت عمومی بروز نماید. اگرچه نیل به این آرزو قدری با تانی و بطائت میسر می شود، ولی محققا به واسطه تربیت خلل ناپذیر اقوام دسترس به آن ممکن خواهد بود. <br />
برای اشتراک در این انجمن اتحاد نسوان تمام ممالک را دعوت نمودیم. بسیاری از آنها در ضمن ارسال جواب شرکت در مجلس ما را قبول کرده اند، و خیلی خوشبخت خواهیم بود که یک دسته از وکلای نسوان ایرانی نیز در سلک متحدین خود داشته باشیم. بدیهی است که شما رئیسه ی فخری آن خواهید بود.<br />
عجالتا متمنی هستیم که در نزد نسوان جسور و بردبار ایرانی ترجمان حسیات ما بوده و به آنها بگویید که ما دست دوستانه ی خود را به طرف ایشان دراز کرده و حسیات مشترکانه ی عمومی خود را به آنها تقدیم می نمائیم.<br />
احترامات فائقه و تقدیرات هم مسلکانه ی مرا قبول فرمایید<br />
ماری ژیلکا <br />
رئیسه ی عمومی مجلس اتحاد عامه ی نسوان عالم<br />
   </p>

<p>پاسخ کمیته ی نسوان ایرانی به نامه ی ماری ژیلکا – 5 ذیحجه الحرام 1326 </p>

<p>خانم<br />
مرقومه ی آن هیئت محترمه مورخ 8 اکتبر 1908 رسیده و خاطر ما را که از اتفاقات ناگوار وطن، آشفته و پریشان بود تسلیتی بی اندازه بخشیده افق امید ما را ملجا ساخت. زیاده خرسند شدیم که آن مخدرات پاک طینت با همه ی دوری مکان در غم ما حصه گرفته اید. آری، وظایف بشریت اینگونه نوازش های نازک را بر تربیت یافتگان عالم انسانیت واجب می کنند. <br />
صرف نظر از جاذبه ی جنسیت، عموم ما ایرانیان یک نوع محبت مخصوص از قدیم به فرانسوی ها داریم. تا مدتی که اطلاعات ما خیلی محدود بود، اروپا و امتعه ی آن سامان را کاملا به نام فرنگ و فرانسه می خواندیم و می خریدیم. اگر ایرانیان، به ویژه گروه نسوان از علوم حاضره و احوال ملل و تاسیس رابطه با خواهران فرانسوی خود تا کنون محروم مانده ایم تمام تقصیر با حکومت مستبده است که چشم و گوش ما را مسدود خواسته. حالا هم که پس از سالیانی دراز از خواب غفلت به هوش آمده می خواهیم حقوق خود را بازپس بگیریم و پیروی از ملل متمدنه نمائیم می بینید و می شنوید که متخاصمین بی رحم و شفقت چه بر سر ما می آورند. به توسط اعضای انجمن گرامی به حضور تمام مخدرات فرانسه سلام عرض کرده، متمنی هستیم که به شکرانه ی استراحتی که زیر درفش جمهوریت می کنند، با دل های پاک، ما مصیبت زدگان را دعا کنند و به مقتضای حسن توفیقی که دارند، گرفتاری های خواهران ایرانی خود را فراموش نکنند. اینکه در یگانگی انجمن، ما را متحد و شعبه ای از خودتان قرار داده اید قبول کرده افتخار می کنیم که معیت محترمی از نسوان یک ملت نجیب و متمدن دنیا دست اتحاد به سوی ما دراز می کند. <br />
تشکرات صمیمانه ی خود را تقدیم آن محضر فرخنده نموده، دعا می کنیم.<br />
زنده باد آزادی و جمهوریت<br />
نابود باد ظلم و استبداد  </p>

<p>منبع: http://www.pouyashome.com/weblog/</p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue30/07,09,22,02,14,41/ by HTTrack Website Copier/3.x [XR&CO'2014], Sun, 25 May 2025 04:18:22 GMT -->
</html>