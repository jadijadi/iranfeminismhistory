<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue30/07,09,22,02,26,58/ by HTTrack Website Copier/3.x [XR&CO'2014], Sun, 25 May 2025 04:18:22 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 30 | مریم میرزا » بازنمایی درخشان تجربه های زنانه</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">بازنمایی درخشان تجربه های زنانه</a></div>
    <div id="author"><a href="mailto:herlandmag@gmail.com">مریم میرزا</a>&nbsp;|&nbsp;&#1588;&#1606;&#1576;&#1607; ۳۱ &#1588;&#1607;&#1585;&#1740;&#1608;&#1585; ۸۶&nbsp;|&nbsp;<a target="_blank" href="http://www.technorati.com/search//issue30/07,09,22,02,26,58/">
لینک های وارده</a></div>
    <div id="body" style="color: #000;">
      <p><em>فرار</em> _ اثر آلیس مونرو _ ترجمه‌ي مژده دقیقی _ انتشارات نیلوفر  <br />
<em>فرار</em> که این اواخر وارد بازار نشر شده، از آن دسته کتاب‌هایی است که می‌توانی با خیال راحت به هر کسی پیشنهادش کنی و مطمئن باشی که طرف از خواندنش حظ می‌برد. مخصوصا اگر فمینیست یا علاقه‌مند به دیدگاه‌های جنسیتی باشد.  <br />
<em>فرار</em> مجموعه‌ی 8 قصه از زندگی زنان است. زنانی در رده‌های مختلف سنی ، در لحظات تردید، تصمیم‌گیری، بی‌خبری .... گاه آن‌قدر جسور که متحیر می‌مانی و گاه آن‌قدر صبور که احترام‌برانگیز است. <br />
<em>فرار</em> روایت زندگی زنان در کنار زنان است. چون متن ماندگاری که حواشی‌اش را با روابط دیگر نقش زده‌باشند. دو زن همسایه (<em>قصه‌ی فرار</em>)، دو زن که معشوق یک مردند (<em>قصه‌ی اتفاق</em>)، 4 زن، یکی مادربزرگ، دیگری مادر و سومی دختربچه و چهارمی هم خدمتکار خانه (<em>قصه‌ی به‌زودی</em>)، مادر و دختر (<em>قصه‌ی سکوت</em>) ، دختر جوان و مادرشوهر آینده (<em>قصه‌ي عشق و شور</em>)، مادر، دختر و زنی که می‌پندارد مادر اصلی دختر است (<em>قصه‌ي خطاها</em>)، دو خواهر (<em>قصه‌ي فریب‌ها</em>) و دو دوست (<em>قصه‌ي نیروها</em>) <br />
قصه‌ي<em> فرار</em>، قصه‌ي ابتدایی این مجموعه است. در این قصه زن و بز ماده‌ي خانه هر دو فرار می‌کنند. نمی‌شود فهمید بز از چه چیزی فراری شده، ولی اعلامیه‌ي علل فرار زن در میان سالن اصلی فضای قصه آویزان است. او و شوهرش که سوارکاری آموزش می‌دهند، این تابستان را به علت باران یک‌ریز خانه‌نشین شده‌اند. لزومی ندارد زن قصه‌ي فرار جیغ بکشد، آلیس مونرو با زبردستی فضای زندگی این زوج را برای مخاطب به قدر کافی ملموس می‌کند:<br />
<strong>کارلا می‌گفت:«تو زود جوش می‌آوری»<br />
«مردها این‌جوری‌اند دیگر»</strong><br />
( <em>فرار</em>، ص 16)<br />
یا: <br />
<strong>کارلا وقتی آمد بیرون، فکر می‌کرد شاید کلارک هنوز همان جا ایستاده‌باشد، ولی او برگشته‌بود پشت کامپیوتر. طوری لباس پوشید که انگار قرار بود برود شهر _امیدوار بود اگر بتوانند از آن‌جا خارج شوند، بروند به لباس‌شویی سکه‌ای. در کافه کاپوچینو غذایی بخرند و بیاورند خانه. شاید بتوانند طور دیگری حرف بزنند، شاید یک جور خلاصی از این وضع ممکن باشد. با قدم‌های سریع رفت توی اتاق نشیمن و کلارک را از پشت بغل کرد. ولی تا این کار را کرد، موجی از اندوه وجودش را فرا گرفت_ لابد از گرمای حمام بود،اشکش را راه انداخته‌بود_ و ویران و گریان خم شد روی او.<br />
کلارک دست‌هایش را از روی صفحه کلید برداشت،  ولی از جایش تکان نخورد.<br />
کارلا گفت: «فقط از دست من عصبانی نباش».<br />
«من عصبانی نیستم. وقتی این‌جوری هستی، دلم به هم می‌خورد، فقط همین».<br />
«من برای این، این‌جوری‌ام که تو عصبانی هستی».<br />
«به من نگو چه جوری هستم. داری خفه‌ام می‌کنی. برو شام را حاضر کن».<br />
</strong>(همان، ص 21و 22)<br />
کارلا دختر قوی و تروفرزی است. این را زن همسایه می‌داند. اما حالا دل‌تنگ است. نمود خارجی این دل‌تنگی، دل‌تنگی برای فلورا، بز فراری، است و لایه‌های درونی‌تر دل‌تنگی، شاید دل‌تنگی برای آن‌چه که فلورا انجام داده‌است، فرار. <br />
قصه‌های<em> اتفاق</em>، <em>به‌زودی</em> و<em> سکوت</em>، سه قصه‌ی بعدی این مجموعه‌اند. سه قصه که بیان‌گر زندگی یک زن واحد در رده‌های مختلف سنی اویند. در<em> اتفاق</em>، دختر دانش‌جوی دوره‌ی دکترای رشته زبان‌های باستانی در قطار دل به مردی می‌بندد و به جست‌وجوی او می‌رود. مرد که زن بیمارش پیش پای دختر فوت شده‌است، از معشوقه‌اش می‌برد و با دختر می‌ماند.<br />
در<em> به‌زودی</em>، همین دختر که حالا زنی است که بچه‌ای کوچک دارد، به خانه‌ی خانواده‌ي خودش که در شهر دیگری است رفته. پدرش چندان خوش ندارد که جلوی در و همسایه از زندگی خارج از ازدواج دخترش چیزی بگوید:<br />
<strong>ژولیت گفت: «ولی تو نمی‌فهمی. نمی‌فهمی این قضیه چقدر احمقانه است و این‌جا چه شهر نفرت‌انگیزی است، شهری که مردمش از این جور حرف‌ها می‌زنند. اگر این را برای آدم‌هایی که می‌شناسم تعریف کنم، باورشان نمی‌شود. خیال می‌کنند شوخی است».<br />
«خب متاسفانه من و مادرت آن‌جایی که تو زندگی می‌کنی، زندگی نمی‌کنیم. این‌جا زندگی می‌کنیم. ببینم، دوست‌پسر تو هم فکر می‌کند این قضیه شوخی است؟ امشب دیگر نمی‌خواهم در این مورد حرف بزنم، می‌خواهم بروم بخوابم...»<br />
</strong>(<em>به زودی</em>، ص 127) <br />
ولی همه‌ي این‌ها نقش کمی در به‌زودی دارد. به‌زودی بیش‌تر به نمایش شخصیت و حالات رفتاری سه زن یعنی ژولیت، سارا، مادرش، و آیرین، مستخدم خانه که از وقتی سارا مریض و ناتوان شده به این خانه آمده، می‌پردازد.  <br />
سکوت جدایی ناخواسته‌ي ژولیت را از دخترش، که حالا دیگر جوان است، روایت می‌کند. دختر جوان به دوره‌ای آموزشی می‌رود و پس از آن دیگر بر نمی‌گردد و جز کارت پستال‌هایی دیر به دیر و خالی از خبر، هیچ خبری از خود به ژولیت میان‌سال نمی‌دهد. <br />
<strong>مجبور نشد با موری رو به رو شود.  موری برایش نامه نوشت:<br />
«فقط بگو تو را مجبور کرد. فقط بگو نمی‌خواستی بروی.»<br />
در جوابش سه کلمه نوشت: «خودم خواستم بروم.» می‌خواست اضافه کند، متاسفم، ولی جلو خودش را گرفت.</strong><br />
(<em>عشق و شور</em>، ص 233)<br />
این هم تکه‌ای از آخرین سطور قصه‌ی عشق و شور است. نمی‌دانیم دختر قصه که شب سال نو را به گردش با برادر شوهر آینده‌ي خود رفته بوده، آیا واقعا با نامزد خودش احساس خوشبختی می‌کرده یا نه؟ اما به هر حال هر چه‌قدر هم که دلمان برای قضاوت‌های اخلاقی تنگ باشد، شاید نتوانیم با نادیده گرفتن حقی که این دختر برای تصمیم‌گیری در هر زمانی، برای خود قایل است حرفی بزنیم.<br />
دختر قصه‌ی عشق و شور بعد از سالیان با برگشت به محل قبلی دارد خاطره‌هایش را مرور می‌کند. خاطره‌هایی که در آن‌ها مادر نامزدش جای‌گاهی قابل‌توجه دارد. به نظر می‌رسد نقش اصلی در اهدای نهایی پول به دختر برای ادامه تحصیل را نیز همین زن بر عهده داشته‌است. به رغم آنچه که می‌شود نامش را خیانت این دختر به پسر این زن گذاشت. <br />
<em>خطاها</em> عنوان قصه دیگری از مجموعه<em> فرار</em> است که به زندگی روزانه یک دختر نوجوان در مواجهه با زنی که به طور ضمنی می‌خواهد به او حالی کند که مادر اصلی‌اش است برمی‌گردد.<em> فریب‌ها</em> نیز به دختری می‌پردازد که زندگی‌اش صرف رسیدگی به خواهر بیمارش می‌شود و در این میان تنها سالی یک بار برای خودش زمان تئاتر رفتن کنار می‌گذارد. که یک سال در این زمان فراغت، عاشق می‌شود. عشقی تراژدی‌گونه به مردی مهاجر و ناشناس. <br />
آلیس مونرو ، نویسنده‌ی کانادایی برای مجموعه<em> قصه‌ی فرار</em> در سال 2004 برنده‌ي جایزه‌ي<em> گیلر</em> شده‌است. در گیرایی داستان‌ها به زبان فارسی، نمی‌توان ترجمه‌ي روان کتاب را نادیده گرفت. ترجمه‌ای که جدا از تبحر مترجم، این سوال را ایجاد می‌کند که آیا جنسیت او نیز در بازنمایاندن درخشان تجربه‌های زنانه قصه‌های مونرو نقش داشته‌است یا خیر.</p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue30/07,09,22,02,26,58/ by HTTrack Website Copier/3.x [XR&CO'2014], Sun, 25 May 2025 04:18:22 GMT -->
</html>