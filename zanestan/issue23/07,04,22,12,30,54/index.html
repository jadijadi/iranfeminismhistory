<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue23/07,04,22,12,30,54/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 23 | نوشین احمدی خراسانی » زنان زیر سایه قدرت و قانون (1)</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">زنان زیر سایه قدرت و قانون (1)</a></div>
    <div id="author"><a href="mailto:herlandmag@gmail.com">نوشین احمدی خراسانی</a>&nbsp;|&nbsp;&#1740;&#1705;&#1588;&#1606;&#1576;&#1607; ۲ &#1575;&#1585;&#1583;&#1740;&#1576;&#1607;&#1588;&#1578; ۸۶&nbsp;|&nbsp;<a target="_blank" href="http://www.technorati.com/search//issue23/07,04,22,12,30,54/">
لینک های وارده</a></div>
    <div id="body" style="color: #000;">
      <p>غفلت و بي‎توجهي برخی روشنفکران و احزاب سیاسی نسبت به اصلاح ساختار قوانين در حالي صورت مي‎گيرد كه نظام حقوقي هر كشور، تبيين‎كننده‎ي رابطه‎ي دولت با شهروندان آن كشور ــ در همه‎ي وجوه اقتصادي، سياسي و اجتماعي ــ است. در عين حال كه عامل تعيين‎كننده‎ي تسهيل يا تخريب هر گونه اصلاح و گشايش در ساختار اقتصادي و سياسي نيز هست.<br />
منافع و اهداف پنهان و آشكار دولت‎ها (فارغ از آن كه داراي چه ايدئولوژي خاصي باشند) به يقين در خلاء تدوين نمي‎شود بلكه در ساختار حقوقي است كه چهارچوب مي‎گيرد و انسجام مي‎يابد. نظام حقوقي در واقع آينه‎اي است كه رفتار سياسي و اهداف اقتصادي و فرهنگي دولت‎ها را بازتاب مي‎دهد. به بيان روشن‎تر: نظام حقوقي هر جامعه، محل تلاقي ميان منافع مردم با منافع دولت‎هاست.<br />
كم‎بها دادن به مبارزه براي اصلاح قوانين، ممكن است بدين سبب باشد كه بي‎ثباتي دايم و سياسي شدن تمام فعاليت‎هاي اجتماعي و فرهنگي در ايران، اساسا فرصت انجام پژوهش‎هاي گسترده درباره‎ي تاثير ساختار حقوقي بر زندگي روزمره‎ مردم را از پژوهش‎گران ايراني سلب كرده و هرچند در مورد اصلاح ساختار موجود و رفع مشكلات قانوني،‌ بحث‎هاي مفيدي مطرح شده اما عملكرد چندوجهي آن در ايجاد يك ” نظم اجتماعي ويژه“ ، هنوز آن‎چنان كه بايد و شايد طرح نشده است. </p>

<p><strong>رابطه قانون با قدرت</strong><br />
در حال حاضر نگاه قوانين ما به مقام و منزلت زن، نگاهي تحقير آميز و بسيار پر هزينه است كه هيچ تناسبي هم با نياز زمانه‎ي ما ندارد، اين نگاه کلیشه ای در ” نظام حقوقي“ موجود، لانه كرده است. اما به‎نظر مي‎رسد وقت آن باشد كه اين قوانين بر مبناي نيازهاي امروز زنان ايران و اعلاميه‎ي جهاني حقوق بشر ـ كه حداقل توافق را مي‎تواند بين گروه‎هاي مختلف زنان به‎وجود آورد ـ تنظيم شود. <br />
 مشكل نظام حقوقي موجود در مورد زنان ، آن است كه‎ همه‎ي مصوبات، مواد وتبصره‎هاي آن را به تفسيرهاي غالب و مسلطي كه توسط شوراي نگهبان صورت مي‎گيرد، گره مي‎زند. روشن است كه نيروها و نهادها‎يي مي‎توانند تفسير خودشان را بر شوراي نگهبان و در جامعه غالب و مسلط كنند كه داراي قدرت و ثروت‎اند. طبعا بخش وسيعي از زنان كه جزو محروم‎ترين بخش‎هاي جامعه از قدرت‎اند، قادر نيستند تفسير غالب و مسلطي را كه به نفع آنان نيز باشد عرضه كنند. چرا كه نفوذ و تسلط هر تفسير و گفتماني، بسته به ميزان قدرت، ثروت، و امكاناتي است كه گروه‎هاي مختلف در يك جامعه در اختيار دارند. به‎يقين گروهايي كه در مملكت ما ثروت بيكران نفت و قدرت كنترل فرهنگ و اطلاعات و هزاران امكان ديگر ( از جمله قدرت رسانه‎اي) را در انحصار دارند مي‎توانند تفسير خود را بر جامعه و بر نهادهاي قانون‎گذاري مسلط كنند.  <br />
گرفتاري ديگر نظام‎حقوقي ما، جايگاه بالنسبه فرودست‎تر زنان از اقليت‎هاي مذهبي و قومي در ايران است. هنگامي كه آشكارا مي‎بينيم كه تعريف قانون‎گذار از زني مانند من، يعني زني از طبقه متوسط (داراي رفاه نسبي)، مسلمان شيعي (پيرو مذهب رسمي)، و فارس زبان (جزو قوم مسلط)، كه در قانون اساسي نيز مذهب، زبان و گروه قومي‎اش به رسميت شناخته شده، چنين ناعادلانه و تحقيرآميز است، طبعا  زنان از اقليت‎هاي ديني و قومي، وضعي به‎غايت دردناك‎تر دارند و از تبعيض‎هاي چندگانه و فشارهاي بسيار بيشتري در رنج‎اند.<br />
قوانين ناعادلانه و تحقيرآميز كه زن ايراني را شهروند درجه دوم به حساب مي‎آورد به يك يا چند مورد، خلاصه و محدود نيست بلكه به صورت شبكه‎اي عيني و لمس‎شدني (زميني) و در قالب نظمي بغرنج (نظمي آهنين) در واقع همه‎ي فضاهاي مادي و حياتي زندگي ما زنان را در اختيار گرفته است. اين نظم دست‎ساخته‎ي بشر، نه فقط نيمي از جمعيت ايران (زنان) را به فرودستي و انفعال محكوم كرده بلكه حتا مردان را نيز تحت انقياد و به كنترل در آورده است.</p>

<p><strong>بررسي يك نمونه‎ي ساده و معمولي</strong><br />
نه فقط اين مجموعه‎ي گسترده از قوانين ناعادلانه بلكه حتا يك قانون نابخردانه در يك كشور مي‎تواند مشكلات و فجايع بي‎شماري را به دنبال داشته باشد و خسارت‎هاي جبران ناپذير رواني، فرهنگي و اقتصادي ــ و حتا سياسي ــ به بار آورد.<br />
بي‎ترديد همه‎ي قانون‎هاي مربوط به زنان (به خصوص قوانين خانواده) به‎جز ضرر و تفرقه و بي‎ثباتي زندگي زنان، منفعت قابل اتكايي نداشته است و به همين سبب، فعالان مستقل جنبش زنان (جداي از خط و خطوط فكري و ايدئولوژيك‎شان) تلاش گسترده ای براي اصلاح و عادلانه كردن قوانين را در دستور كار خود قرار داده‎اند،  ولي در اين مقاله به طور خاص، به ” قانون حجاب“ به عنوان نمونه‎ي قابل استناد در خلق”نظم اجتماعي ويژه‎ “ مي‎پردازم. زيرا هر چند يكي از مسائل عمده‎ي ما زنان در اين سال‎ها، بحث و تحليل جوانب مختلف تاثير قوانين، از جمله ”قانون حجاب اجباري“ بوده است اما به هر دليل، در باره تاثير اين قانون (در ايجاد نظم ويژه‎ي اجتماعي) ، گفتگوي گسترده‎اي در سطح افكار عمومي يا حتا در حوزه‎هاي آكادميك داخل كشور صورت نگرفته است.<br />
 بي ترديد خود حجاب (به معناي انتخاب آگاهانه‎ي زن مسلمان هموطن‎مان در انتخاب يك نوع پوشش خاص که قابل احترام است) به خودي خود موضوع مشكل‎ساز‎ي نيست ، بلكه مشكل، حجاب در هيئت ”قانون“ و اجبار است كه موضوعي به ماهيت، متفاوت است، زيرا هنگامي كه پاي اجبار و تحكم و زور به ميان آيد، طبيعي است كه موضوع لباس و پوشش و باورهاي مذهبي فرد و قدرت انتخاب او، عملا به حاشيه رانده مي‎شود. <br />
وقتي براي پوشش نيمي از جمعيت، قانون وضع شده است و سپس براي كنترل و حفاظت از اجراي آن، فضاي شهري ما به‎طور دائم تحت نظارت و كنترل پليسي قرار گرفته به يقين، تبعات بي‎شماري ( غير از تحميل روسري و چادر ) دارد كه هر بخش از اين پيامد‎ها به طور جداگانه قابل بررسي است. <br />
 شايد تقليل دادن قانون حجاب، صرفا به « نوع لباس»، براي عده‎اي از زنان (كه سابقه‎ي فكري ايدئوژيك داشته‎اند و در نتيجه مشكلي با اين نوع پوشش ندارند )، اين قانون را بي‎اهميت و با تاثيرات نه چندان مخرب جلوه داده درصورتي‎كه مسئله حجاب به‎عنوان قانون ، دستمایه ای است که تا وقتی وجود دارد دولت ها (بسته به نیاز و متناسب با روش کنترل گری شان) از آن به عنوان اهرمی سیاسی در ایجاد فضایی « نرم»، یا تشدید سرکوب و تحمیل انفعال بیشتر بر جامعه مدنی، استفاده میکنند.     </p>

<p><strong>”حجاب“ و ايجاد مرزهاي فضاي</strong>ي<br />
روشن است كه براي كنترل هرچه بيشتر زنان و محدود ساختن حضور فيزيكي آنان در فضاهاي عمومي و شهري، اعمال نوع پيچيده‎اي از ” انضباط “  لازم است، انضباطي سخت و چند‎وجهي كه مرز و ديوارهايي دور خانه‎هامان، و سپس در گستره‎اي وسيع‎تر، به دور تن و بدن‎مان مي‎كشد تا ما را از فضاهاي عمومي كاملا منفك سازد. آري، برقراري اين نظم ابتدا بر بدن و ظاهر ما زنان اعمال شد تا در قدم بعد، اين نظم بر كل جامعه سايه بگسترد و تمامي شهروندان اعم از زن و مرد را به كنترل درآورد. ”سيد محمد قائم مقامي“ مدرس حوزه‎ي علميه طي مصاحبه‎اي در هفته‎نامه يالثارات (چهارشنبه 21 تيرماه 83) به روشني اذعان مي‎دارد كه: ”كاركرد حجاب، نهادينه كردن نظم در اعماق جامعه است“.  انضباط و اقتداري كه از پي نهادي كردن حجاب اجباري (به صورت قانون درآمدن آن) در جامعه حاكم شد به لحاظ جغرافيايي نيز مكان مشخص و تعريف شده‎اي ندارد و سيال است و از مرزهاي خصوصي، عمومي، قومي، مذهبي ، طبقاتي و اجتماعي عبور مي‎كند و فضاها و معابر عمومي كليه شهرهاي بزرگ كشور مانند كلان شهري هم‎چون تهران را به كنترل درآورده است.<br />
از تاثير چندوجهي قانون حجاب مي‎توان به جداسازي‎ زنان از مردان در محيط‎هاي كاري و شغلي به‎ويژه در بخش‎هاي رسمي و دولتي، همچنين به جداسازي‎هاي گسترده‎ در كل جامعه (به لحاظ مكاني: در اتوبوس‎ها، محيط‎هاي آموزشي و دانشگاه‎هي، و مكان‎هاي عمومي و..) اشاره كرد كه از جمله‎ي تبعات جانبي اين مسئله، رشد خشونت و نگاه به‎شدت شي‎‎اي به زنان در كل روابط اجتماعي است، بروز خشونتي چنين سازمان‎يافته در كمتر نقطه‎ا‎ي از جهان، مشابهي دارد. شايد بتوان يكي از دلايل گسترش آزارهاي جنسي خياباني به زنان را علاوه بر ده‎ها دليل ديگر، به نحوه‎ي اجراي خشونت آمیز همين قانون حجاب و تبعات فضايي آن مربوط دانست كه حوزه‎ زندگي و روابط  زنان و مردان را چنان از ريخت انداخته كه روابط دو جنس به رابطه‎اي بسيار پيچيده، شك‎برانگيز و عجيب و غريب تبديل كرده است.</p>

<p><strong>قانون حجاب و خط‎قرمزها</strong><br />
” قانون “ حجاب، كه در واقع به عنوان زير‎بناي اخلاقي، اجتماعي، (و حتا سياسي) اين نظم آهنين عمل مي‎كند شبكه‎اي درهم تنيده از مرزها و خط‎قرمزهايي را در جامعه‎ي ما به وجود آورده كه سرپيچي از آن، جرمي امنيتي تلقي مي‎شود و در نتيجه با مجازات‎هاي سنگين رو‎به‎رو مي‎گردد زيرا اين تنظيمات و خط‎قرمزها كه دو جنس را از هم تفكيك مي‎كند در واقع وسيله‎اي هستند كه از طريق آن‎ها قدرت و تسلط اقليتي را بر اكثريت وسيع زنان ــ و مردان ــ جامعه مشروعيت مي‎بخشد. <br />
 اصولا هر نظم و انضباط ”زميني“ (كه به دست انسان‎ها ساخته مي‎شود) براي تبديل شدن به اقتدار و هيبتي ترسناك (هيبتي كه شهروندان را به اطاعت مجبور سازد) محتاج مشروعيت است. تنظيمات سياسي و اجتماعي در اكثر كشورها، مشروعيت خود را معمولا از قانون اخذ مي‎كنند اما در كشور ما ايران، با وجود دولت مذهبي ، اين تنظيمات و خط‎قرمز‎ها براي مشروعيت‎بخشي به اقتدار خود، قبايي از ايدئولوژي نيز بر تن كرده‎اند. ] شايد به همين سبب است كه برخي فعالان حق‎طلب جنبش زنان در نقد چنين نظم پيچيده‎اي با سر در گمي روبرو مي‎شوند، و مثلا براي اصلاح و عرفی کردن آن، گزينه‎هاي فرعي‎تر ( از جمله، برخورد تقابلی با پوسته ی ايدئولوژيك‎ آن را ) تعيين كننده مي‎بينند. [<br />
و اما، مرزها و تنظيمات قانوني (برآمده از قانون حجاب) و عملكرد شبكه‎ي بغرنج قواعد نانوشته‎ي آن، باعث شده كه تمامي فضاها و مكان‎هاي عمومي موجود، از مغازه‎ها تا رستوران‎ها، آرايشگاه‎ها، موسسات هنري، كارگاه‎هاي توليدي، و..... را در برابر ورود ماموران  ( ماموران اداره اماكن نيروي انتظامي) و كنترل دائمي فضاهاي عمومي توسط نمايندگان دولت، آماده و پذيرا سازد. وجود حراست‎هاي ويژه‎‎ي مدخل ورودي اماكن عمومي شهر (سالن‎هاي تئاتر، فرهنگ‎سراها، و...) و همچنين حضور ماموران حراست در ادارات و سازمان‎هاي دولتي براي كنترل حجاب زنان، به محملي براي كنترل كل اين مكان‎ها و كاركنان آن تبديل شده است. در واقع به پشتوانه‎ي اين قانون ، كنترل فضاهاي عمومي به‎راحتي امكان‎پذير شده و ”مشروعيت“ يافته است.<br />
قانون حجاب باعث شده مسافرت و تحرك اجتماعي زنان با موانع بسياري مواجه شود. همچنین باعث افت شديد ورزش زنان نيز شده است و اين افت، تبعات بسيار منفي بر سلامتي تن و روان زنان گذارده و نسلي از دختران افسرده را پرورده است.</p>

<p><strong>ساختار اقتصادي حجاب</strong><br />
به پشتوانه‎ي همين زير‎ساخت (قانون حجاب)، نيروي پليسي گسترده‎ و سازمان‎هاي عريض و طويلي با هزينه‎هاي بسيار ( از محل بودجه‎ي عمومي) به وجود آمده كه هر نوع حركت مردم را در جامعه و حتا درون خانه‎ها و اتومبیل ها كنترل مي‎كند. يك لحظه تصور كنيد عده‎اي از ”بركت“ وجود اين قانون و تذكر به زنان و جريمه و بازداشت و ”تعزير“ آنان،  ”معاش“ مي‎گيرند و از اين طريق چه بسيار شغل‎هاي متعدد كه ايجاد نشده است! در واقع اين قانون يك ساختار اقتصادي نيز پيدا كرده است و چه بسا سوء استفاده‎هاي مالي ــ و پنهاني ــ را نيز به‎وجود آورده است.<br />
تنها در سال 1371 ”يكصد و ‎سيزده هزار زن تحت عنوان بد‎حجابي، اشاعه منكرات و فساد و بي‎حجابي بازداشت شده‎اند“ (سمينار امر‎به‎معروف و نهي‎ازمنكر ‎ـ يازده مرداد 1371). هم‎چنين طبق آمارهاي رسمي، فقط تعداد پرونده‎هاي مختومه در دادگاه‎هاي عمومي كه با موضوع ”اعمال منافي عفت“ در دادگاه‎هاي عمومي مطرح شده است در سال 1380، نزديك به 80 هزار پرونده بوده است (خلاصه آمارهاي پايه‎اي كشور، 1380) كه از موارد عمده‎‎ كه ذيل عنوان اعمال منافي عفت مي‎توان طبقه‎بندي كرد ”بدحجابي“، يا رابطه دختر و پسر، زنا و غيره است. اگر مسئولان و تصميم‎سازان مملكتي از منظر اقتصادي و با حسابي سر‎انگشتي، ميانگيني از تعداد زنان بازداشت‎شده طي 27 سال اخير داشته باشند و انرژي و سرمايه‎ي درگير در چنين پرونده‎هايي را به‎حساب بياورند، آن وقت با آگاهي نسبت به اتلاف عظيم سرمايه‎هايي كه براي برقراري و تداوم چنين نظمي از بودجه عمومي پرداخت شده ، ممكن است شوكه شوند. اين در حالي است كه به گفته‎ي كارشناسان، ضايعات اصلي اين نظم پر‎خشونت (خشونت سازمان‎يافته و پر هزينه) پيش از آن كه اقتصادي باشد، روحي و رواني است يعني صدمات جبران ناپذيري كه اين خيل عظيم زنان متحمل شده‎اند.</p>

<p><strong> حجاب : هنجار اجتماعي ــ اخلاقي </strong><br />
 از سوي ديگر اين نوع نگاه و كنترل دائم و مستقيم زنان ـ و به تبع آن مردان ـ به واسطه‎ي عملكرد اين قانون، به يك هنجار اجتماعي تبديل شده است و باعث شده كه بسياري از مردم به خود اين ”حق“ را بدهند كه با توجيهات مختلف در مورد نوع پوشش و طرز رفتار زنان اظهارنظر كنند و با خيال راحت و بدون آن‎كه نياز به هيچ مشروعيت ديگري داشته باشند آنان را كنترل و محدود سازند. در واقع كنترل‎گري و مداخله‎جويي در زندگي زنان و حتا مردان به بهانه  “پوشش زنان”، و با تكيه به قانون حجاب، در كشور ما امري نهادينه شده است.<br />
 بررسي تاثير چند‎وجهي اين قانون بر زندگي خصوصي، روابط اجتماعي، اقتصادي، و روان جمعي جامعه از ظرفيت يك مقاله بيرون است اما همين بس كه اجراي اين قانون (و عملكرد شبكه‎ي درهم تنيده‎ي قواعد نانوشته‎ي آن) بر فرآيند باز‎توليد و فوران ــ آزاد شدن ــ مجدد تعصبات پدرسالارانه و اخلاقيات سنتي، تاثير تعيين كننده‎اي داشته است. قانون حجاب، متاسفانه دستمایه ای نه فقط برای دخالت گاه و بی گاه نهادها در حریم خصوصی شهروندان و سرکوب ارزش های طبقه متوسط و قبضه ی هزاران باره ی فضاهای عمومی، بلکه باعث شده تا اقتدار‎گرايي سنتي و به‎اصطلاح ”غيرت“ مرد ايراني، براي سركوب زنان و تسلط هر چه بيشتر بر همسران، خواهران و دختران خود ( كه پيش از انقلاب، ضربه‎خورده و تا حدودي مهار شده بود) بار ديگر سر بر آورد و به طور پيوسته تحريك شود. آزاد شدن اين تعصبات در كنار ملغا كردن ”قانون حمايت از خانواده“، سرانجام باعث افزايش حيرت‎آور آمار : طلاق، تنش‎هاي خانوادگي، فرار دختران از خانه و خود‎سوزي زنان شده است. <br />
وقوع انقلاب و تصويب قانون حجاب‎اجباري، بر دل‎نگراني و هراس بسياري از مردان هموطن‎مان ــ كه از برابري نسبي حقوق زن و مرد، به وحشت افتاده بودند ــ خط بطلان كشيد و خيال‎شان را آسوده كرد. اما بايد صادقانه بگوييم كه در زمان شاه، مادران ما با اين كه حقوق قابل ملاحظه‎اي به دست آورده بودند هيچ‎گاه از وظايف انساني و اخلاقي خود شانه خالي نكردند: نه ترك خانواده گفتند، نه فرزندان خود را ناديده گرفتند، و نه از محبت و فداكاري‎شان سر سوزني كاسته شد. بلكه تنها اتفاقي كه رخ داده بود اين كه با حمايت دادگاه‎هاي خانواده و تصويب قوانين معتدل، به طور نسبي از زياده‎خواهي و اختيارات بي‎حد و حصر مردان كاسته شده بود ــ همين !<br />
در حال حاضر اما اجبار در پوشش زنان ــ در هيئت قانون ــ بهانه‎اي به دست مرد متعصب ايراني داده است كه به وسيله‎ي آن، ارزش‎هاي اقتدار و سلظه‎گري (و باصطلاح ابهت و جبروت ) خود را از اعماق سياه‎چال‎هاي قرون و اعصار بيرون بكشد و مشروع جلوه دهد. روشن است در فضايي متخاصم كه آميزه‎اي از تعصب و خشم و اقتدار و غيرت و سوء‎ظن و كنترل ”ناموس“ است، مردان فرهيخته و آزادانديش جامعه، خواهي نخواهي منزوي مي‎گردند.<br />
يك آن تصور كنيم كه اگر قانون حجاب اجباري وجود نداشت آيا روابط دختران و پسران ما مي‎توانست چنين سيستماتيك مورد كنترل و مداخله‎ي دولت‎ها قرار گيرد؟ تا جايي كه در خلوتگاه حریم خصوصی شان، حتا درون منازل شخصي و جشن‎هاي خانوادگي نيز تحت تعقيب و مراقبت واقع شود؟ پس مي‎بينيم كه قانون حجاب مقاصد و تبعاتي فراسوي تحميل يك نوع پوشش و ايدئولوژي خاص دارد. ( در عين حال بعيد است كه به ساطع شدن اشعه‎ي سكسي از تار موي زنان، يا به ” تحريك غده‎ي هيپوفيز مردان“ هم ربط چنداني داشته باشد.)<br />
هرچند در بسياري از نقاط دنيا، نوع پوشش زنان از طريق عرف و سنت‎هاي پدرسالارانه تا حدودي كنترل مي‎شود اما به‎عقيده‎ي شماري از جامعه‎شناسان، قضيه‎ي استقرار نظم آهنين و برقراري مجازات‎هاي قانوني براي طرز لباس پوشيدن مردم و تربيت انبوه ماموران كنترل‎گر دولتي ــ كه از طريق آن كل روابط اجتماعي مهار مي‎شود ــ همان‎طور كه تاريخ قرن بيستم هم نشان داد احتمالا پديده‎اي منحصر‎ به جوامع توتاليتر ( فارغ از نوع ايدئولوژي و مذهب آنان) بوده است. </p>

<p>_________________________________________________<br />
1. نامه زن، ش 6. <br />
</p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue23/07,04,22,12,30,54/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
</html>