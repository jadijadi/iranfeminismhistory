<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue23/07,05,05,12,40,00/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 23 | گفتگو: فرناز سیفی » زندان اوین، بند زنان، یک اتاق، یک صندلی در گفتگو با مهوش شیخ الاسلامی/ گفتگو: فرناز سیفی</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">زندان اوین، بند زنان، یک اتاق، یک صندلی در گفتگو با مهوش شیخ الاسلامی/ گفتگو: فرناز سیفی</a></div>
    <div id="author"><a href="mailto:iranianfeminist@gmail.com">گفتگو: فرناز سیفی</a>&nbsp;|&nbsp;&#1588;&#1606;&#1576;&#1607; ۱۵ &#1575;&#1585;&#1583;&#1740;&#1576;&#1607;&#1588;&#1578; ۸۶&nbsp;|&nbsp;<a target="_blank" href="http://www.technorati.com/search//issue23/07,05,05,12,40,00/">
لینک های وارده</a></div>
    <div id="body" style="color: #000;">
      <p><strong>عکس: آرش عاشوری نیا</strong></p>

<p><em>از آن روز گرم تابستانی که افسانه نوروزی در ویلایی در جزیره کیش با مردی که قصد تجاوز به او داشت  گلاویز شده و او را به قتل رساند، نه سالی گذشته است. واقعه ای که بحث "دفاع مشروع" و ماده 61 قانون مجازات اسلامی را که زیر غباری از کم توجهی ها، از عرصه رسانه ها و بحث حذف شده بود را بار دیگر مطرح کرد. ماه 61 قانون مجازات اسلامی، همان ماده ای است که افسانه نوروزی، فاطمه پژوه، راضیه چهارده ساله و زنان دیگری را که با نام و سرگذشت آنها در صفحات حوادث روزنامه ها آشنا شده ایم را  روانه زندان می کند. ماده ای از قانون که برخوردی متناقض با زنان را رویه خود قرار داده است. زن را همزمان در جایگاه شاکی و مجرم قرار می دهد و دست آخر نیز ترازوی نامیزان عدالت، کفه ای را که زنی که در دفاع از خود مرتک قتل شده است را محکوم به مرگ می کند. مهوش شیخ الاسلامی، مستند ساز و مدیر تولیدی که بیش از سی سال سابقه کار در عرصه سینما را دارد،  به سراغ قربانیان این قانون پرتناقض  رفته و با دوربینی کوچک راوی وقایع و روزگار این زنان شده است.  در زندان اوین، بند زنان، یک اتاق، یک صندلی*...</em></p>

<p><img alt="mahvash2.jpg" src="http://herlandmag.info/mahvash2.jpg" width="550" height="368" /></p>

<p><br />
<strong>چطور شد که به سراغ ماده 61 قانون مجازات اسلامی رفتید؟</strong></p>

<p>من ماده 61 را انتخاب نکردم. در حقیقت ماده 61 من را انتخاب کرد. اول  خیلی اتفاقی از آنجایی که همیشه مسایل زنان را دنبال می کنم به موضوع پرونده افسانه نوروزی در روزنامه ها برخوردم.  این پارادوکس که زنی در دفاع از خود در برابر تجاوز یک مرد او را کشته و حالا خود به اعدام محکوم شده است توجه من را جلب کرد. این موضوع را دنبال کردم و در همین سیر به پرونده های زنان دیگری هم برخوردم و بعد شروع به مطالعه قانون کردم. توجه ام به ماده 61 جلب شد که محتوایش یک چیز می گوید و در عمل آنچه که دارد صورت می گیرد چیز دیگری است.حدود پنح سال این موضوع را دنبال می کردم، با تعدادی از وکلا در این باره صحبت کردم و تحقیق میدانی وسیعی انجام داده  به این نتیجه رسیدم که باید در این باره فیلمی بسازم.</p>

<p><strong>برای اخذ مجوز حضور در زندان به مشکلی برنخوردید؟</strong></p>

<p>هیچ امیدی نداشتم که بتوانم به زندان بروم؛ همه می گفتند که غیر ممکن است مجوز حضور در زندان را صادر کنند. اما کار ما همین طور است و یاد گرفته ایم که هیچ چیز غیر ممکن نیست. با تلاش بسیار بعد از حدود پنج ماه بالاخره موفق به اخذ مجوز شدم. حتا بعد از اینکه مجوز گرفتم هم اداره داخلی خود زندان اوین من را راه نمی دادند و حدود پانزده روز پشت در می ایستادم تا مجوز ورود بگیرم. به هرحال بعد از تلاش بسیار موفق به وارد شدن به زندان شدم.</p>

<p><strong>چطور شد که از این حضور در زندان و گفتگو با زنانی که به جرم قتل و دفاع مشروع زندانی هستند دو فیلم مجزا ساختید؟</strong></p>

<p>"قاتل و مقتول" برای تلویزیون آرته ساخته شد. البته من این فیلم را ساخته بودم و اتفاقا آرته نیز تصمیم داشت 5 فیلم مستند در ایران بسازد؛ فیلم من آماده بود و من قصد داشتم برای "مرکز گسترش" این فیلم را کار کنم و تا روز آخر هم حاضر نشدم فیلم "قاتل و مقتول" را به خارج از کشور بدهم، چون به نظرم موضوع این فیلم یک موضوع اجتماعی مهم و حساسی است و دوست داشتم برای داخل ایران کار شود .اما خود "مرکز گسترش" به من گفتند که می توان فیلم را به آرته داد و بالاخره فیلم را آرته خرید.</p>

<p> اما چون "قاتل و مقتول" بیست و شش دقیقه است،  نمی توانستم داستان زندگی هر زن را مفصل توضیخ دهم.  این زنها ساعت ها با من صحبت کرده بودند و من احساس تعهد می کردم که صحبت های آنها را در فیلم خود به تماشا بگذارم، بنابراین تصمیم گرفتم "قاتل و مقتول" را روی شرایط زندگی گذشته این زنها متمرکز کنم، چرا که در بیست و شش دقیقه چیز بیشتری را نمی شد تصویر کرد. بعد از اتمام "قاتل و مقتول" تصمیم گرفتم فیلم خود را بسازم و ادامه دهم و " ماده 61" خلق شد.</p>

<p><strong>در " ماده 61"  زنها راحت و بی دلهره با دوربین حرف می زنند؛ این اعتماد چطور به دست آمد؟</strong></p>

<p>این فیلم تجربه بسیار استثنایی برای من بود. با احساس و روان من بسیار بازی کرد؛ دوربین را کنار گذاشته و شروع به صحبت با زنها کردم. به آنها اصلا دروغ نگفتم و هیچ امیدی نیز به آنها ندادم. گفتم تنها آمده ام تا بشنوم چه اتفاقی برای شما افتاده است. کم کم به من اعتماد کردند و آنقدر دوست شدیم که دیگر حس نمی کردند دوربینی هم هست و افرادی که فیلم را دیده اند نیز معتقدند این راحت بودن آنها با من در فیلم خوب درآمده است. جلو دوربین احساس آرامش و امنیت داشتند و راحت صحبت کردند.  من هم سعی کردم ابدا آنچه قاضی ها از آنها می پرسند را نپرسم و اصلا سوال و جوابی نکردم. گذاشتم به عهده خودشان تا هرچه دوست دارند را به زبان بیاورند و تنها جایی که لازم بود سوال کوچکی می کردم تا دوباره به خط اصلی مستند بازگردند. با بیست و شش زن مصاحبه کردم و به طور متوسط با هریک دو تا سه ساعت صحبت کردم. سعی کردم از زندگی گذشته و دوران کودکی و اتفاق هایی که با آن مردی که به دست او کشته شده است رخ داده صحبت کنند، صحبت هایی که هیچ محکمه ای آن را قبول ندارد اما من فکر می کنم دلایل اصلی همین اتفاقات ریشه دار در گذشته است.</p>

<p><strong>حضور در زندان و فیلم از چه نظر تجربه ای استثنایی بودند؟</strong></p>

<p>بیش از سی سال است که کار سینما می کنم و در سینما همه چیزی را چه پشت صحنه و چه جلو صحنه می بینی و چیزی به تو شوک وارد نمی کند. اما حضور در زندان و شنیدن ماجراهای زندگی این زنان شوک استثنایی بود ، چرا که با عده ای از زنان روبرو بودم که به هرحال به جرم قتل آنجا بودند و داستان زندگی هریک و وقایعی که پشت سر گذاشته بودند بسیار تلخ و دردناک. شنیدن وقایع زندگی آنها برای ما شوک بسیاری بود. به خصوص فیلم بردار من که فیلم بردار جوان و کم تجربه ای بود و من اتفاقا می خواستم که حتما کم تجربه باشد چرا که نمی خواستم نحوه فیلم برداری خیلی سینمایی باشد، با دوربین کوچکی می رفتیم و می دیدم که داستان زندگی زنهای زندانی چه اثر روانی سختی روی او گذاشت.</p>

<p><strong>و در فیلم برداری تنها یک دوربین حضور دارد.</strong></p>

<p>نیازی به دوربین های بیشتر نبود. گفتگوها در یک اتاق چند متری کوچک انجام شد، یک فضای بسته. و همانطور که گفتم دلم نمی خواست نحوه فیلم برداری هم خیلی سینمایی و حرفه ای باشد.</p>

<p><strong>در "ماده 61" تمرکز و توجه ویژه ای روی دست های زنانی که جلو دوربین صحبت می کنند شده است. این تمرکز روی دست ها به چه علتی بود؟</strong></p>

<p>مغز به دست دستور می دهد و بالاخره آنها با دست قتل انجام داده بودند. در حقیقت در فیلم مجموعه  ای از دست ها را شاهدیم، دست هایی که اکثرا بسیار ظریف و زیبا هستند و در نگاه اول اصلا نمی توان تصور کرد که این دست های ظریف توانایی کشتن مردی را دارند. اما عملا انقدر تحت فشار بوده و سختی کشیده اند که دست به این کار زده بودند. </p>

<p><strong>جز شما، فیلم بردار و زنانی که فیلم راوی پرونده های آنها است در حین فیلم برداری شخص دیگری هم وجود داشت؟</strong></p>

<p>روزهای اول گاهی عده ای وارد اتاق می شدند و بیرون می رفتند. در بندرعباس هم که برای دیدن افسانه نوروزی رفته بودم خانمی در اتاق حضور داشت اما افسانه راحت و بی سانسور آنچه می خواست را بازگو می کرد. </p>

<p><img alt="Mahvash1.jpg" src="http://herlandmag.info/Mahvash1.jpg" width="550" height="368" /></p>

<p><br />
<strong>خانم شیخ الاسلامی! در "ماده 61" حضور چند زن از جمله افسانه نوروزی، فاطمه پژوه و  راضیه پررنگ تر است. از ابتدا تصمیم داشتید تا تمرکز بیشتری بر پرونده این چند زن داشته باشید یا در روند کار این تمرکز صورت گرفت؟ </strong></p>

<p>فاطمه پژوه را من اصلا در زندان پیدا کردم. افسانه نوروزی جزو کار من و یکی از انگیزه های اولیه ساخت این فیلم بود. ماجرای دفاع مشروع راضیه را هم در روزنامه ها دنبال کرده بودم. همانطور که گفتم در "قاتل و مقتول" به دلیل زمان کم فیلم، تنها روی انگیزه ها و زندگی گذشته این زنان تمرکز کردم. اما دوست داشتم ابعاد بیشتری از زندگی و وضع و حال آنها رانشان دهم، این بود که در "ماده 61" برای مثال در دادگاه آنها هم حضور پیدا می کردم و یا می بینید که به سراغ دختر فاطمه پژوه رفته و با او صحبت می کنم. این را هم باید بگویم که سعی کردم روی پرونده هایی دست گذاشته و انعکاس دهم که قابل دفاع بودند و جای کار برای تبرئه مجرم را داشت.</p>

<p><strong>فیلم شما آغازگر موجی شد که فاظمه پژوه را موقتا از مجازات اعدام نجات داد. این اتفاق چطور رخ داد؟</strong></p>

<p>قرار نبود که فاطمه اصلا اعدام شود. دختر بزرگ او به دنبال کارهای مادرش می رفت تا چند روزی مرخصی بگیرد و بیرون بیاد. یک روز دختر او گریان با من تماس گرفت که وقتی برای اجازه مرخصی مادرش به زندان رفته است به او گفته اند که مادرش چهارشنبه آینده اعدام خواهد شد.من به رویا کریمی مجد تلفن کردم و گفتم که خبر را انعکاس دهید و در این سه چهار روز باقی مانده به سرعت شروع به انعکاس خبر کردیم. یک نسخه از فیلم کوتاه من یعنی"قاتل و مقتول" در روابط عمومی قوه قضائیه بود؛ چرا که جزوی از تعهداتی که از من گرفتند این بود که فیلم را بازبینی کنند. وقتی شنیدیم که فاطمه قرار است اعدام شود، من با یکی از آن اقایان مسئول صحبت کردم و آنها یک بخش کوتاهی از فیلم را که درباره فاطمه بود نزد اقای شاهرودی برده بودند و ایشان هم فیلم را دیده و دستور داده بودند که جلو اجرای حکم گرفته شود. اما متاسفانه دقیقه آخر و پای چوبه دار به فاطمه اعلام کردند که حکم فعلا اجرا نمی شود که این حضور در کنار چوبه دار فشار روانی وحشتناکی را به او وارد کرده بود و من بعد از او خواستم این ماجرا را بنویسد. او نوشت و من در حالیکه دیگر فیلم را بسته بودم بار دیگر فیلم را باز کرده و این نامه را هم در فیلم گنجاندم، هنوز هم وقتی این نامه را می شنوم بغض می کنم.</p>

<p><strong>وضعیت فاطمه پژوه الان به چه صورت است؟</strong></p>

<p> وضعیت بسیار بدی دارد، چند بار مریض شد و از زندان اوین نیز به رجایی شهر کرج منتقل شده است. با من در تماس است و سعی می کنم تا جایی که ممکن است به دخترهای او کمک کنم. متاسفانه خانواده مقتول هم  حاضر نمی شوند رضایت بدهند.</p>

<p><strong>شخصا وقتی " ماده 61" را دیدم احساس همدردی بسیاری با فاطمه پژوه کردم. اما این حس با این شدت نسبت به افسانه نوروزی برانگیخته نشد. فکر می کنم دلیلش فیزیک معصومانه چهره فاطمه و اشک های او در هنگام بازگویی واقعه قتل باشد. چیزی که در مورد افسانه نوروزی در فیلم نمی بینیم.</strong></p>

<p>این حس را دیگران هم تجربه کرده اند. شخصا کاراکتر افسانه نوروزی را بسیار دوست دارم. تمام مدت قانون نه تنها علیه او بود که سعی می کرد شوهر او را قاتل جلوه دهد و اعدام کند. او تمام مدت مصر ایستاد که این کار را تنها انجام داده است، هرگز گریه نکرد، از حق خود قاطعانه دفاع می کرد و واقعا از مقامات هم نمی ترسید. افسانه زنی بود که حق خود را می خواست و من فکر می کنم در ممکلتی این چنین بسیار مهم است که زنی مصرانه بایستد و حقوق خود را بخواهد.</p>

<p><strong>و بحث دفاع مشروع را هم با مقاومت برای حق دفاع از خود در سطح وسیعی مطرح کرد.</strong></p>

<p>دقیقا همین طور است. افسانه به نظر من شخصیتی است که وقتی او را می بینم آرزو می کنم کاش زنان بسیار دیگری چون او بودند که از حق خود دفاع می کردند. او هرگز نه گریه کرد، نه التماس، نه اظهار عجز و تنها گفت من حق خود را می خواهم. این مرد می خواست به من تجاوز کند و من او را کشته ام تا از خود دفاع کنم. چهار ماه تمام در زندان بوشهر کتک می خورده است. با کابل آنقدر  به کف پای او می زدند که خون راه می افتاد و باز از شب تا صبح او را کتک می زدند. روزی که او بالای منبر زندان بوشهر می رود و فریاد می زند که  تا شوهرم را آزاد نکنید پایین نمیام، او را به اتاق رییس زندان می برند و بعد آنچه که می گفت فیلم اسپارتاکوس  را برای من تداعی می کرد. به دست و پای او قپانی بسته اند، او را روزی زمین زندان می کشیدند، کتف او در رفته و آنقدر صحنه وحشتناک بوده است که زندانیان به صدا آمده اند که مگر شیر گرفته اید که با این رفتار را می کنید؟ روز قیامت شده است اینجا! و بعد بالاخره خبر به تهران  می رسد که در بندرعباس با او چه رفتاری می شود. وقتی ما برای دیدن او به زندان بوشهر رفته بودیم، رئیس زندان عوض شده بود؛ فرد نازنیتی که بسیار با ما همکاری کرد و خود افسانه هم از رفتار خوب او بسیار تعریف می کرد.</p>

<p><img alt="DSC_0069.jpg" src="http://herlandmag.info/DSC_0069.jpg" width="400" height="598" /></p>

<p><strong>در میان مخاطبان کسانی بودند که او را مقصر بدانند؟</strong></p>

<p>یک نکته غم انگیزی که عده ای بعد از تماشای فیلم مطرح می کردند این موضوع بود که تقصیر خود افسانه بوده است که مرد به او حمله ور شده است. چرا وقتی با این مرد در خانه تنها بوده حمام رفته است؟!... مگر هر زن و مردی که جایی تنها شدند مرد حق دارد تجاوز کند و زن هم حق ندارد برود حمام؟ این سوال ابلهانه نیز پیرو همان تفکری است که  می گوید زن نباید بخندد، دختر از درخت نباید بالا برود و همه این محدودیت های عرفی که به زن ها اعمال می شود. چرا با یک دوش گرفتن زن به خود اجازه می دهند در ذهن چنین حکمی گیرند و اصلا نمی فهمم این چه سوال و استدلالی است که مطرح می کنند؟! </p>

<p>من پرونده او و گزارش های پلیس را خوانده ام، آخرین رای دادگاه هم این بود که اگر افسانه می خواسته با این مرد همخوابگی داشته باشد، مقاومتی نمی کرد و او را نمی کشت.می خواهم بگویم آنها هم در دادگاه به این نتیجه رسیده بودند که افسانه در دفاع از خود آن مرد را کشته است، منتنها برخلاف ماده 61 قانون می گفتند خب حالا خودش هم باید اعدام شود!</p>

<p><strong>"ماده 61"با صداهای درهم زنانی که در فیلم می بینیم به پایان می رسد. در میان این صداها، صدای زنی که به زبان ترکی حرف می زد روی من اثر بسیاری گذاشت. ماجرای پرونده او به چه صورت است؟</strong></p>

<p>او واقعا بی تقصیر است. من به دادگاه او هم رفته ام. کاملا مشخص بود که خانواده شوهر برای او دامی پهن کرده اند و توطئه ای چیده اند تا او را نابود کنند. تمام فامیل را هم علیه او بسیج کرده بودند و قاضی هم متوجه شد که او بی تقصیر است و بالاخره حکم برائت او را صادر کرد. همینجا این نکته را هم بگویم که به نظرم باید بحثی را آغاز کرد که قاضی ها تا چه اندازه صلاحیت بررسی این حجم بسیار پرتعداد پرونده های قتل را دارند. روی میز آنها پر از پرونده های قتل بود، این یک بحث مهمی است که او آیا واقعا توانایی دارد در روز این حجم بالای پرونده که همه در رابطه با موضوع بسیار حساس قتل  هستند را بررسی کند و تصمیم درست بگیرد؟ من شخصا قاضی هایی را دیدم که خود دچار مشکلات عدیده روحی و روانی شده بودند. </p>

<p><strong>شما موفق شدید بند یک زندان اوین را که اکثر زنان قاتل در آنجا نگهداری می شوند را ببینید؟</strong></p>

<p><br />
به من اجازه ندادند به بند یک بروم، زنها را می آوردند در اتاق کوچکی که گفتگوها آنجا صورت گرفت.  تنها توانستم بند سه را ببینم که بازسازی شده است و بند تمیزی است که شبیه بندهای دیگر نیست.</p>

<p><br />
<strong>در " ماده 61" از همان ابتدا تا انتهای فیلم تاکید کارگردان بر اهمیت نقش قانون در سیر مجرم شدن زنان به چشم می خورد. نقش و تاثیر قانون را  تا چه اندازه در انجام جرم موثر می دانید؟</strong></p>

<p><br />
در موارد مربوط به زنان و مشکلات روابط بین زن و مرد ما واقعا قانون حمایت کننده نداریم و آن اندک جایی هم که حداقل قانونی  به چشم می خورد، به درستی اجرا نمی شود. من با یکی از قضاتی که پرونده های زنان قاتل زیر دست او بود و انسان بسیار محترمی هم بود وقتی صحبت می کردم خود به خوبی اذهان داشت و می دانست که قانون ما چه مشکلات عدیده ای دارد. متاسفانه ایشان حاضر به مصاحبه نشد، اگر مصاحبه می کرد می دیدید که خود وی به عنوان مجری قانون به خوبی می داند که قانون ما جقدر کاستی و ایراد دارد.</p>

<p>من فکر می کنم قبل هرچیز این قانون ما است که باید اصلاح شود و تغییر کند؛ فقر فرهنگی و اقتصادی را  هم دو عاملی می بینم که زنجیروار در کنار عدم قانون حامی مهم ترین معضلاتی بودند که این زنان را به این مرحله رسانده بودند. پدری که هم از فقر اقتصادی و هم فقر فرهنگی و بی سوادی رنج می برد و هم چندین بچه قد و نیم قد دارد، دختر را در سن کم به مردی که سی چهل سال بزرگتر است شوهر می دهد. شوهری که خود از فقر فرهنگی و اجتماعی رنج می برد و من در این نمونه ها دیدم مردانی را که کتک زدن زن برای آنها یک جور تفریح است. مرد عصر از سرکار به خانه بر می گردد شروع به کتک زدن زن می کند. در "ماده 61" آن زن را دیدید که می گفت من کمربند شوهرم را با قیچی تکه تکه می کردم و دور می ریختم تا وقتی خانه میاد کمربند دم دستش نباشد که من را کتک بزند. یا برای مثال زنی بود که مرد آنقدر  او را کتک زده بود که شی را به سر او پرتاب کرده و  تمام تکه های آن در سر زن باقی مانده بود و او را به بیمارستان رسانده بودند. این زن به چه کسی باید برود و شکایت کند؟ به کچا پناه برد؟ خانه پدری؟ زود او را با یک لگد بیرون انداخته اند. قانون هم که  هیچ حمایتی نمی کند. حتا یک خانه امن نداریم که این زنها به آنجا پناه ببرند،  این زن هم انقدر با این شرایط می سازد تا بالاخره کاسه صبرش لبریز می شود و  آنقدر پله های دادگاه ها را برای طلاق بالا و پایین می رود و موفق نمی شود که بالاخره  به تنهایی یا با همدستی مردی شوهر را به قتل می رساند. همان مثل معروف یا مرگ و یا شیون ! راضی می شود که او را هم بکشند، می گویند بهتر از زندگی است که هر روز آن مثل مرگ است. برای ساخت این فیلم شروع به خواندن قانون کردم و فکر می کنم هر زن و مردی باید قانون را بخوانند، تا بدانیم چه رخ می دهد. هیچ کس به فکر این زنان نیست، اگر بکشند عاقبتشان این است، اگر نکشند و تن به ادامه آن زندگی خفت بار توام با کتک و تحقیر بدهند هم سرنوشتشان بهتر از این نیست. پس باید چه کنند؟ یکی از زنها در آخر فیلم می گوید: " وقتی دیدم قانون هیچ حمایتی از من نمی کند، خودم قانون شدم...کشتمش" این واقعیت تلخی است که این زنها را به قتل سوق داده است.</p>

<p><strong>باز هم درباره زنان زندانی فیلمی خواهید ساخت؟</strong></p>

<p>فکر نمی کنم. بسیار آزاردهنده است. الان فیلمی ساخته ام درباره زنان ایرانی که با مردان افغان ازدواج کرده اند و بحث تابعیت را مطرح کرده ام. برای این فیلم نیز هم درایران و هم در هرات به سراغ زنان ایرانی رفتم.</p>

<p>* <em>اولین جمله ای که در آغاز فیلم " ماده شصت و یک" می شنویم.</em></p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue23/07,05,05,12,40,00/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
</html>