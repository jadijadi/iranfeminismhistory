<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue8/06,07,21,11,03,39/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 8 | فیروزه مهاجر » یک دقیقه هم به آن مادران دیگر بیندیشیم</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">یک دقیقه هم به آن مادران دیگر بیندیشیم</a></div>
    <div id="author"><a href="mailto:firouzeh mohajer <mohajerf@yahoo.com>">فیروزه مهاجر</a>&nbsp;|&nbsp;&#1580;&#1605;&#1593;&#1607; ۳۰ &#1578;&#1740;&#1585; ۸۵&nbsp;|&nbsp;<a target="_blank" href="http://www.technorati.com/search//issue8/06,07,21,11,03,39/">
لینک های وارده</a></div>
    <div id="body" style="color: #000;">
      <p>در مورد مادران پلازا د ماژ و رنج ها و پیروزی هاشان کتاب ها و مقالات زیادی منتشر شده، و فیلم های زیادی ساخته شده و دست کم یک نمایشنامه بر اساس کتابی درباره ی آن ها روی صحنه رفته است. <br />
در 1994 مارگریت گوزمان بووآر کتابی به نام انقلابی کردن مادری: مادران میدان ماه مه (1) درباره مادران مفقود الاثر شدگان آرژانتین منتشر کرد. او نوشت، در سال 1976 و با به قدرت رسیدن اتحاد نظامی در آرژانتین" صحنه برای یکی از بدترین دوره های وحشت و نقض حقوق بشر در تاریخ مدرن آماده شد. اتحاد نظامی در هر حال می خواست مقاصد خود را بدون خراب کردن وجهه بین المللی اش به پیش برد، و بنابراین سیاست مرگبار سر به نیست کردن افراد را ابداع کرد. با تظاهر به عادی بودن اوضاع، هزاران نفر از خانه و محل کار خود بیرون کشیده شدند، یا در خیابان به دام لباس شخص هایی با اتومبیل های بدون آرم افتادند. خانواده و دوستان این افراد به برزخی از وحشت و کابوس کشانده شدند در حالی که حکومت تظاهر می کرد که هیچ اتفاقی نیفتاده است. <br />
 <br />
"نیروهای امنیتی زنان باردار را می ربودند. تمام اعضای یک خانواده را می ربودند و سپس مقابل چشم یک دیگر شکنجه می دادند. مردم را از روی صندلی چرخدار و تخت بیمارستان می بردند. یک زن جوان وقتی دستگیر شد که بعد از جراحی مهمی روی ستون فقراتش بستری و از کمر تا زانو توی گچ بود. صدها نوجوان، و حتی افراد خیلی سالمند یا خیلی جوان ربوده شدند. کودکانی که پدران و مادران شان ناپدید می شدند به دست همسایه ها سپرده یا تنها در خانه رها می شدند. آن هایی که اقبال کمتری داشتند به مراکز نگهداری فرزندان ناپدید شدگان فرستاده می شدند، و تحت سرپرستی بریگاد زنان پلیس ایالتی قرار می گرفتند. معلول ها را یا می کشتند یا به حال خود رها می کردند تا بمیرند. <br />
"گاه آدم ها ربایی ها در روز روشن اتفاق می افتاد، یا در خیابان، نیروهای امنیتی آشکارا نشان می دادند که به قانون پای بند نیستند و هیچ حدی نمی شناسند</p>

<p>"یازده سرباز هم از سه شاخه نیروهای مسلح ناپدید شدند – برخی صرفا به این دلیل که خیلی چیزها دیده بودند. آن ها را معمولا به گشت خارج از سربازخانه می فرستادند، بعد می ربودند و سپس فراری  قلمداد می کردند.   <br />
"چیزی که آدم ربایی ها را خیلی هولناک می کرد این واقعیت بود که با ناشناخته ماندن انجام می شدند. نیروهای امنیتی خودشان را معرفی نمی کردند و لباس رسمی نمی پوشیدند. خانواده ها با فرض این که اشتباهی رخ داده باور می کردند که تا مقامات مربوط را از ماجرا مطلع کنند و توضیح دهند که ربوده شدگان هیچ خطایی مرتکب نشده اند، آن ها به خانه بر می گردند. برعکس، والدین، شوهران و زنان افراد ناپدید شده وقتی از این پاسگاه پلیس به آن پاسگاه ، به بیمارستان ها و سربازخانه ها می رفتند تا بشنوند که هیچ مدرکی دال بر دستگیری عزیزان شان موجود نیست و باید تلاش های خود را به جهت دیگری معطوف کنند و راه را اشتباهی آمده اند، با عذابی سخت مواجه می شدند." (2) </p>

<p>مادران پلازا د ماژ اینک بسیار پیر شده اند و در این مدت به سه گروه  هیئت موسسان، جمعیت مادران پلازا د ماژ و مادربزرگان پلازا د ماژ تقسیم گشته اند، اما همچنان با فعالیت های چند جانبه و مواضع و جوایز خود خبرسازند.  مبارزات این مادران برای زنده نگهداشتن خاطره فرزندان شان یکی از غریب ترین موارد تلاش در بیدار نگهداشتن وجدان جهان بوده است. آن ها که سه دهه است برای حقوق فرزندان مفقود الاثر شده خود می جنگند نمونه ی پیشرویی از مبارزه مسالمت آمیز زنان در امریکای لاتین اند. مبارزات این مادران برای در اعتراض به آدم دزدی های حکومتی درآرژانتین (1983-1976) و در طول 7 سال جنگ کثیفی که حکومت نظامیان علیه مردم آرژانتین به راه انداخت از آوریل سال 1977 شروع شد. در واقع، در آوریل سال 2007 جنبش آن ها 30 ساله می شود. به همین مناسبت از 30 آوریل سال جاری تا 30 آوریل سال 2007 آن ها در سراسر آرژانتین برنامه هایی برای جشن گرفتن 30 سال کار برای غلبه زندگی بر مرگ در کنار هنرمندان محلی برگزار می کنند، دست به راه پیمایی می زنند تا خاطره یکی از زشت ترین موارد نقض حقوق بشر در جهان را در ذهن جمعی زنده نگه دارند. در 26 ژانویه 2006 مادران هزار و پانصدمین راهپیمایی خود را در میدان ماه مه که سراسر آن با عکس فرزندان و نوشته های مادران و گروه های حقوق بشر پوشانده شده بود انجام دادند و اعلام کردند که تمام سال را به برگزاری جشنواره های هنری مختلف و رقص و آواز در شهرها و روستاهای آرژانتین خواهند پرداخت. مادران، آگاه به این که جنبش آن ها از نبرد فرزندان شان و آرمان ها و آرزوهای آن ها برای جهانی بهتر زاده شده، در طول این سال ها نه تنها به آرمان ها و آرزوهایی که فرزندان شان را طعمه مرگ کرد وفادار ماندند بلکه آن ها را گسترش هم دادند. (3)<br />
از یک سو، وقتی دولت این اواخر و برای آشتی ملی نام تعدادی از مفقود شدگان را اعلام کرد، مادران پاسخ دادند که خواست آن ها اعلام چنین فهرستی نبوده است – آن ها خودشان این اطلاعات را  دارند –  در عوض برای سلامت جامعه و برای این که چنین وقایعی دیگر تکرار نشود می خواهند بدانند که برای مفقود شدگان چه اتفاقاتی افتاده است و کسانی که مسئول این اعمال بوده اند چه حرفی برای گفتن دارند؛ در مقابل پیشنهاد خسارت مالی مقاومت کردند و آن را یک نوع رشوه دهی برای به سکوت کشاندن خود شمردند،  و اعلام کردند تا وقتی قاتلان آزاد باشند حاضر نیستند اعلامیه هایی مبنی بر مرگ فرزندان خود را بپذیرند و به هیچ وجه حاضر نیستند سر خون فرزندان خود معامله کنند؛ گفتند که مبارزه می کنیم تا دیگر هیچ مادر یا پدری در جهان گرفتار بلایی که ما دچارش شدیم نشود. پاسخ آن ها در مقابل پیشنهاد اختصاص موزه ای به فرزندان شان این بود که اگر می خواهید کاری برای آن ها بکنید اصولی را که محترم می شمردند و جان شان را به خاطر آن از دست دادند ارزش بگذارید و عملی کنید، موزه به چه درد آن ها و مردم می خورد؟ و از سوی دیگر، طی این سال های پس از دیکتاتوری  به شکل گرفتن سازمان های مختلف یاری رسانده، از جمله "پروژه آرشیو شفاهی"،  که عهده دار آن یک سازمان غیر دولتی به نام Open Memory است که کارش حفظ خاطره قربانیان "جنگ کثیف"  است و الخاندارا نفتال،  یکی از قلیل بازماندگان بازداشتگاه های مخفی اداره اش می کند؛  یک سازمان غیر دولتی به نام Hijos  (فرزندان) که فرزندان باز یافته ی مفقودالاثر شدگان تشکیل داده اند و کار آن شناسایی عاملان و آمران شکنجه ها و قتل ها در دوره خونتاست و برپایی تظاهرات در مقابل خانه آن ها که با نوشتن این جمله بر در خانه های آن ها همراه است "خطر! در این جا یک آدمکش زندگی می کند"؛  یک بانک داده های ژنتیک که کار آن نگهداری اطلاعات درباره خویشاوندان کودکان مفقود الاثر شده قربانیان است و از روش جدیدی برای تشخیص پیوندهای خانوادگی از طریق تجزیه خون و تست DNA استفاده می کند. و در نهایت، در سال 2000 مادران دست به تاسیس دانشگاه  مردمی مادران پلازا د ماژ زدند که در آن از جمله اقتصاد سیاسی و اجتماعی، روانشناسی اجتماعی، روزنامه نگاری تجسسی، و سینمای مستند تدریس می شود، سمینار برگزار می شود و دفتری  هم هست برای همبستگی  با کارخانه ها، دانشگاه ها و مدارس که جلسات هفتگی منظم و نشست های عمومی برای فعالیت های مشترک را سازماندهی می کند. با توجه به همه این ها، هرچند نقش مادران در سرنگونی رژیم دیکتاتورها که عامل تشکیل گروه شان بود عمده نبود در احیای جامعه مدنی آرژانتین و شفافیت بخشیدن به خواست های ملت عامل مهمی بودند.   </p>

<p>در مطالعات امریکای لاتین، آرژانتین در عرصه رشد سیاسی موردی استثنایی است. به راستی هم این کشور پدیده ای غریب است. چیزی که اکسهورن "سرزمین ره گم کرده" (3) می نامد. در شروع دهه 70، در حالی که اقتصاد آرژانتین رو به رونق بود، عدم ثبات سیاسی تداوم یافت و بحران ناشی از آن اقتصاد را هم بلعید. (4) آرژانتین در ضمن تنها کشور امریکای لاتین است که دو رژیم بوروکرات مستبد را تحمل کرده است و دمکراسی هایش همیشه فاجعه بار بوده. در 1973 حزب پرونیست،  به رهبری خوان پرون، که اتحادی از چپی های جوان، بوروکرات های سنتی، و ملی گرایان کاتولیک فوق العاده محافظه کار بود با هدف برقراری دمکراسی در کشور و با حداکثر آرا به قدرت رسید.  این اتحاد یک شکست دراماتیک بود. یک استراتژی شرکتی ناکارآ در تلفیق با ناتوانی حزب حاکم از کنترل چریک های چپ درون خودش رژیم را فلج کرد. پرون در 1974 مرد و بیوه اش ایزابل جای او را گرفت. این نیز کمکی به اوضاع نکرد و افزایش فعالیت های چریکی با سقوط اقتصاد کشور همراه شد. </p>

<p>در 24 مارس 1976،  با کودتایی نظامی تحت رهبری ژنرال خورخه رافائل ویدلا عصر پرونیست پایان یافت و اتحادی نظامی در آرژانتین به قدرت رسید که خونتا نام گرفت و شامل فرماندهان سه نیروی زمینی، دریایی و هوایی می شد. این خونتا مجلس را منحل و همه ی احزاب را سرکوب کرد، و کنترل اتحادیه های صنفی را به دست گرفت. ارتش با منع فعالیت های سیاسی عملا سعی کرد جامعه مدنی را سرکوب کند. به این ترتیب، هیچ یک از آن هایی که از سیاست های سرکوبگر مستقیما تاثیر می پذیرفتند  امکانی برای بقا نداشتند. یکی از اهداف اعلام شده  کودتا ریشه کن کردن مونتونروز Montoneros ، یک گروه چریک شهری با گرایشات پرونیستی بود و ارتش انقلابی خلق ERP ، که عمدتا در روستاها فعال بود. اما رژیم در نهایت تروریسم اتحاد ضد کمونیستی آرژانتین، یک گروه دست راستی معروف به "جوخه های مرگ"، را برنامه خود قرار داد. انگیزه های اتخاذ  مواضع راست افراطی همان بودند که به قبضه کردن قدرت توسط ارتش مشروعیت بخشیدند: اجرای دکترین امنیت ملی. انتخابی شاید ناآگاهانه و شاید آگاهانه. به هر حال، دکترین امنیت ملی از دهه 70 تا کنون پشتوانه جنگی بوده است  که دیکتاتوری های نظامی علیه مردم امریکای لاتین به راه انداخته اند. این دکترین در آغاز ظاهرا بدین سبب اتخاذ شده بود که با خطر کمونیستی مقابله کند و امکان قتل عام و سرکوب چندین نسل کامل را به منظور جلوگیری از ورود "ایدئولوژی های بیگانه" فراهم آورد. بدیهی است در این راه حکومت ها همه جا از حمایت کلیسا و سرمایه داران برخوردار بودند و این ائتلاف در تعیین اهداف و شیوه های دستیابی به آن در هر دوره تاثیر داشته است. </p>

<p>در مورد آرژانتین، چنان که کارلوس وایزمن می نویسد: "مسئله رژیم از بین بردن سازمان های چریکی و پایه های اجتماعی آن ها بود، یعنی، چپ سیاسی و بخش اعظم تحصیل کردگان و در تلاش های خود برای نابود کردن "عناصر برانداز" یک نظام زیر زمینی تروریسم دولتی را برقرار کرد. در حالی که در آغاز مخالفان به نام خونتا را هدف گرفته بود، بزودی قربانیان هرکسی را که احتمال داشت مخالف خونتا شمرده شود در برگرفت." (5) در واقع، از میان ناپدید شدگان، 30 در صد کارگر بودند، 21 درصد دانشجو، ده درصد متخصصان مختلف. 39 درصد بقیه صرفا در زمانی که نباید در مکانی که نباید حاضر شده بودند و بس. به این ترتیب "جنگ کثیف" شروع شد. </p>

<p>نظامیان مدعی بودند که هدف شان صرفا ایجاد "نظم" در کشور است، اما نظمی که آن ها تحمیل کردند جز وحشت و مرگ حاصلی نداشت. رژیم نظامی گروه های پلیس، نیروهای شخصی و نظامی را که "تیم های کاری" نام گرفتند تشکیل داد و،  با مقامات بالای نظامی در راس، هزاران نفر را ربودند و کشتند؛ در آغاز آن ها را به زندان های مخفی می فرستادند، و به شدت شکنجه می کردند و سرانجام، در اغلب موارد، می کشتند. در سراسر کشور حدود 368 زندان غیر قانونی وجود داشت. </p>

<p>اتحاد نظامی به اسم آزادی و مسیحیت همه کاری کرد و طبق آمار فدراسیون خانواده های زندانیان/ ناپدید شدگان، 30 هزار آرژانتینی در طول این دوره  مفقود الاثر شدند. (6) برخی آدم ربایی ها احتمالا به دلیل تامین بودجه ی عملیات ویژه صورت می گرفت، چون اموال ربوده شدگان هم به غارت می رفت. فقط یک بخش خیلی کوچک قربانیان ارتباط هایی با چریک های دست چپی داشتند. <br />
به زودی اصطلاح "مفقود الاثر شدگان" برای مشخص کردن افراد ربوده شده ای که هرگز به خانه های خود باز نگشتند مورد استفاده قرار گرفت. خویشاوندان "مفقود الاثر شدگان" نمی دانستند که آن ها زنده هستند یا مرده اند. سانسوری که دولت نظامی اعمال می کرد نمی گذاشت این واقعیت ها به اطلاع عموم برسد و حتی فکر گزارش کردن ناپدید شدن یک فرد ممکن و قابل تصور نبود. </p>

<p>در این دوره خیلی از آرژانتینی ها به تبعید رفتند، از جمله شخصیت های شهیر و ممتاز که تصمیم گرفتند برای نجات جان خود یا زندگی در آزادی کشور را ترک کنند. در این میان آن هایی که ماندند محکوم به سکوت شدند تا ربوده و در نهایت کشته نشوند.<br />
در آن فضای ترس و سکوت مادران پلازا د ماژ زاده شد، یک گروه کوچک زنانی که به عشق فرزندان "مفقود الاثر شده" خود در مقابل قدرت ایستادند. وقتی فرزندان آن ها ربوده شدند مادران به هر دری زدند تا اطلاعاتی در مورد آن ها به دست آورند، به وزارت داخله رفتند، به مراکز نظامی، سربازخانه ها، دوایر پلیس و کلیساها. حتی به اعضای ارتش نامه نوشتند، به همه روسای قوای سه گانه زمینی، دریایی، هوایی. و خواستند که به آن ها پاسخی درخور داده شود، اما هرگز جوابی نگرفتند. وقتی آن ها گشتن دنبال افراد گم شده را شروع کردند مقامات دولتی خود را به جهالت زدند یا مادران را برای ترتبیت فرزندان معاند محکوم کردند. </p>

<p>در نهایت، در یک روز ماه  آوریل، 14 مادر بین 40 تا 70 ساله  تصمیم گرفتند ممنوعیت تجمعات را که خونتای نظامی اعلام کرده بود نادیده گیرند و به میدان ماه مه بروند تا رنج خود را به عموم اعلام و تصمیم شان را مبنی بر این که تا جواب سوالات خود را نگرفته اند از پای ننشینند عملی کنند. این مادران ضمن مراجعه به اماکن مختلف با هم آشنا شده بودند و هیچ کدام نتوانسته  بودند پاسخ های رسمی را بپذیرند،  بنابراین به فکر جستجوی راهی برای یافتن فرزندان خود افتادند. در این 5 شنبه آوریل سال 1977، در حالی که همگی منتظر روحانی ای در کلیسای استلا ماریس بودند، یکی از آن ها، آزوسنا ویافلور د دویسنتی Azucena Villaflor de Devicenti گفت: "اگر ما به تنهایی این کار را دنبال کنیم به جایی نمی رسیم. چرا نرویم به پلازا د ماژ و وقتی گروه بزرگتری شدیم، ویدلا (رئیس جمهور خونتای نظامی) محبور خواهد شد با ما ملاقات کند..."(7)  با گذشت زمان تعداد و افزایش "ناپدید شدگان" تعداد مادران افزایش یافت.  خبر حضور مادران در میدان دهان به دهان پخش شد، چون مطبوعات هیچ خبری را در مورد ناپدید شدگان یا اشخاص گم شده چاپ نمی کردند. </p>

<p>برای درک کامل معنای این تصمیم مادران اهمیت نمادین مکانی را که انتخاب کرده بودند باید فهمید. میدان ماه مه فقط مرکز جغرافیایی شهر بوئنوس آیرس نیست، بلکه قلب آرژانتین است. وقتی جنبش شروع شد، دور میدان را نهادهای رژیم نظامی شامل کاخ ریاست جمهوری یا "عمارت صورتی"، وزارت کشور، و بانک ملی گرفته بود. به علاوه، میدان در شکل گیری هویت جمعی آرژاتنینی نقش محوری داشت. در یک طرف میدان عمارت اداره مستعمرات قرار داشت. قهرمان رهایی کشور، ژنرال خوزه د سن مارتین، از این جا استقلال را اعلام کرده بود، و اینک در کلیسای جامع گوشه میدان آرمیده بود. و خوان پرون، رئیس جمهور دوره پیش از کودتای نظامی در اوج کیش شخصیتش، از بالکن عمارت صورتی برای هوادارنش صحبت کرده بود. بنابراین، این میدان صحنه بسیاری از رویدادهای تعیین کننده کشور بود. مادران اهمیت استراتژیک آن را تشخیص دادند و با تصمیم به تظاهرات در این میدان، رویت پذیر شدن مبارزه شان را تضمین کردند. </p>

<p>آن ها در عصر پنج شنبه 30 آوریل 1977 اولین سری تظاهرات در مقابل کاخ ریاست جمهوری در پلازا د ماژ یا میدان ماه مه را آغاز کردند. از آن پس این تظاهرات به طور منظم ادامه یافت. خواست مادران این بود که از سرنوشت قربانیان رژیم آگاه  شوند. <br />
آن ها در آغاز روزهای 5 شنبه از 3.30  تا 4  به میدان می رفتند، چون این روزی بود که خیلی ها از آن جا می گذشتند. مادران کنار هم و نزدیک "هرم ماه مه" که در وسط میدان قرار دارد می ایستادند، اما پلیس به آن ها می گفت که باید راه بروند چون طبق قانون اجتماعات بیش از دو نفر ممنوع بود. به این ترتیب راه رفتن یا پیاده روی دور هرم شروع شد، و از بازی روزگار به نمادی برای آزادی تبدیل شد. <br />
مادران برای این که شناخته شوند و مشخص باشند روسری های سفیدی سر می کردند که در نهایت به نماد آن ها تبدیل شد. آن ها می گفتند این روسری ها کهنه فرزندان شان است و اسم فرزندان و تاریخ ربوده شدن آن ها را هم روی روسری ها گلدوزی می کردند.</p>

<p>خونتا در آغاز ترجیح داد راه پیمایی های هفتگی آن ها را ندیده بگیرد؛ تنها تفسیری که از سوی دولت می شد استهزاء این زنان بود: آن ها را زنان دیوانه میدان ماه مه las loca de Plaza de Mayo) ) نامید. در آغاز رژیم نظامی که حقانیتی برای خواسته های مادران قائل نبود بدیهی است قدرت درک طبیعت اعتراضات  آن ها را هم نداشت و توان آن ها برای مبارزه را دست کم گرفت.  در حالی که مادران نیروی مقاومت خود را از هماهنگی خواسته هاشان با تجربیات مثبت بشری می گرفتند و این تجربه ها را با تمام تنوع شان به کار می بستند، رژیم تنها یک راه برای پیشبرد خواست های خود داشت: همان دکترین امنیت ملی و سعی در سرکوب عمومی. بنابراین، در همان سال 1977 علاوه بر دستگیری و ضرب و شتم مادران معترض سعی کرد با رخنه کردن در میان آن ها کسانی را که قدرت تصمیم گیری بهتر و شاید نوعی کاریزما داشتند شناسایی و سر به نیست کند.  آزوسنا ویافلور د  دویسنتی بود که پلازا د ماژ را برای گرد هم آمدن مادران انتخاب کرده بود، و کمی بعد با مفقود الاثر شدنش تاوان این موقعیت سنجی خود را داد. همراه با او دو مادر دیگر هم مفقود الاثر شدند و تنها در سال 2005 در کشف گوری دسته جمعی مربوط به آن دوره باقیمانده اجساد آن ها، همراه با جسد یک راهبه جوان فرانسوی، یکی از بسیار کسانی که بدون هیچ اقدامی علیه دیکتاتوری سر به نیست شدند، یافته شد. اما مفقود الاثر شدن این سه مادر در آن زمان برعکس عزم مادران را راسخ تر کرد و حتی بر تعداد معترضان افزود. در آغاز یک گروه کوچک بودند و به تدریج 300 تا 400 نفر شدند و آرام آرام پدران، برادران، همسران، فرزندان و نوادگان سایر مفقود شدگان هم به آن ها پیوستند و در 1982 تعدادشان به 2500 نفر رسید. گروه درمقابل سرکوب شروع به سازماندهی خود کرد. تصمیم گرفت به طور جدی تری با مادران دیگر تماس بگیرد و فعالیت های خود را در زمینه های دیگر افزایش دهد. رژیم، با عدم درک درست موقعیت به یک گروه به ظاهر غیر سیاسی امکان داد که نیروی سیاسی انکار ناپذیری پیدا کند. وقتی خونتا اهمیت محاسبات غلط خود را دریافت زنان آن قدر قوی شده بودند که سرکوب نمی توانست جنبش را از پا در آورد. در واقع دیگر هزینه سرکوب مادران بیش از هزینه آزاد گذاشتن آن ها به اعتراض مداوم بود، بخصوص با توجه به پیوندهای بین المللی شان. <br />
آن ها علاوه بر اعتراض هفتگی سایر فنون "جلوگیری از پاک شدن مفقود الاثر شدگان از خاطر عموم" را دنبال کردند. برای مثال، گروه سعی کرد مدام جامعه را با اطلاعات درباره مفقود الاثر شدگان نسبت به آن ها آگاه نگهدارد. در 1977 آن ها برای یک آگهی در روزنامه پول دادند که شامل این جمله بود "تنها چیزی که ما می خواهیم حقیقت است." یک سال بعد شروع به چاپ نشریه خودشان، بولتن مادران پلازا د ماژ کردند. </p>

<p>گروه های "مادران" دیگری هم در نقاط دیگر کشور تشکیل شد. قدمت بعضی از آن ها به همان سال 1977 بر می گردد، اما اینک این گروه ها مانند شبکه ای به هم متصل اند و در راه پیمایی ها به هم می پیوندند. <br />
در ضمن سعی کردند جامعه جهانی را آگاه کنند. " نخستین و مهمترین منبع حمایت از مادران از سوی یک گروه زن هلندی رسید . در 1978 سازمان عفو بین الملل ترتیب ملاقاتی را بین مادران و گروهی زن هلندی که به آرژانتین سفر می کردند داد. گروهی شامل روزنامه نگار، نویسنده، معلم و عضو مجلس. این زنان به شدت تحت تاثیر این دیدار قرار گرفتند و در بازگشت یک گروه حامی برای مادران پلازا د ماژ به نام SAAM  تشکیل دادند. آن ها شروع به فعالیت برای آگاهانیدن عموم از آن چه در آرژانتین اتفاق می افتاد کردند و برای کار مادران پول جمع کردند.... همه ساله در روز مادر این زنان یک آگهی همراه با عکس مادران در روزنامه ها منتشر می کردند به این مضمون: "وقتی گل می خرید یک دقیقه هم درباره ی آن مادران دیگر در آرژانتین فکر کنید که از زمان کودتای نظامی سال 1976 در جستجوی فرزندان خود هستند." (8)  سپس، در سپتامبر 1979، ورود کمیسیون بین امریکایی حقوق بشر سازمان دولت های امریکایی با استقبال مادران رو به رو شد. آن ها امیدوار بودند سازمان فوق به دولت آرژانتین فشار بیاورد. کمیسیون جنایات خونتا را مستند کرد، اما ارتش اجازه چاپ گزارش کمیسیون در کشور را نداد. <br />
وقتی جنبش مادران سازمان یافته تر شد آن ها  ارتباط هایی با گروه های حقوق بشر مانند عفو بین الملل و دیدبان امریکا برقرار کردند. این اتحادها تعیین کننده بود، بخصوص در مورد سیاست کشورهای دیگر نسبت به خونتا. مادران به تدریج شهرت جهانی کسب کردند. سایر کشورهای امریکای لاتین و آسیا که رنج موقعیت های مشابهی را چشیده بودند شاهد شکل گرفتن گروه های جدید مادران، ملهم از اقدامات مادران پلازا د ماژ شدند. مادران برای مبادله تجربه ها و گشودن معمای "مفقود الاثر شدگان به کشورهای مختلف سفر کردند. در فاصله 1978 تا 1979 آن ها در پی کسب حمایت و در خواست منزوی کردن دیکتاتوری آرژانتین به اروپا و بعد به ایالات متحد سفر کردند. </p>

<p>در مورد اهمیت کار مادران گاهی غلو شده و گاهی بر عکس کاملا بی اهمیت جلوه داده شده اند. در واقع آن ها مثالی اند از چیزی که جایی "منافع جنسیتی عملی" خوانده شده،  و به دنبال آگاهی جنسیتی ای حاصل می شود که زاده  وحدت بین زنان است، وحدتی که برای ساختار دادن به اندیشه های فمینیستی قرن بیستم اساسی بوده است. مولینوکس معتقد است این منافع "مشروعیت خود را از نقش های سنتی زنان در مقام همسر و مادر می گیرند که منطبق است با نیازهای بلاواسطه ای که برای آن ها تصور می شود." (9)  مادران به راحتی در این نظریه می گنجند. هرچه در این مورد که این جنبش در نقش های سنتی زنان در جامعه آرژانتین به عنوان مادر ریشه دارد بگوییم کم گفته ایم. یکی از بنیانگذاران این جنبش، رنه اپل بام  Rene Epelbaum جایی گفته است که جنبش مادران به دلیل وظایف مادرسالارانه مادران شروع شد و به حیات خود ادامه داد. تصور عمومی این بود که این راه پیمایی ها به نیازهایی که برای مادران بلاواسطه تلقی می شد پاسخ می دهد. مادران در پی حمایت ساختار یافته بودند. از طریق اندوه جمعی خود که آشکارا با گریه و زاری در حال راه پیمایی به نمایش می گذاشتند این نیاز تا حدی برآورده می شد. اما همین نقش ها و تحولی که مادران در آن ها ایجاد کردند جامعه مدنی آرژانتین را از غرق شدن کامل نجات داد. خونتا می خواست جامعه آرژانتینی را سیاست زدایی کند و برای جلوگیری از این امر مهم بود که جامعه مدنی در بازی های رژیم مستغرق نشود. در حالی که مادران عامل اصلی سقوط رژیم نبودند، آن واقعه خاص را که مرزهای رفتار قابل تحمل برای رژیم یا خطوط قرمز را  کمی به عقب می راند باعث شدند و نگذاشتند که جامعه مدنی یک سره از دست برود. در واقع مادران آغاز این پایان بودند. اما رژیم هم یک رژیم نظامی بود و دارای گرایشات جنگ طلبانه حاد. بنابراین برایش مهم این بود که در بسیج احساسات ملی گرایی خطرناکی که منجر به جنگ فاجعه بار با انگلیس بر سر جزایر فالکلند/مالویناس شد موفق باشد که بود. موفق در بسیج احساسات عمومی و ناموفق در تشخیص راه درست برای بقای خود. درست برعکس مادران، که به دلیل ترس عمومی از دیکتاتوری موفق به بسیج عمومی نشدند اما در تشخیص راه درست برای بقای خود یک نمونه تحسین برانگیز بودند و هستند. </p>

<p>واقعیت این است که جنگ بر سر جزایر فالکلند و پس از آن بحران اقتصادی شدیدی که رژیم نظامی در آرژانتین با آن مواجه شد عوامل اصلی سقوط نظامیان بودند و مادران در این میان نقش کاتالیزور را برای احیای جامعه مدنی داشتند. جنبش آن ها به دو طریق این واقعیت را به تصویر می کشد. نخست، مادران اولین گروه – در واقع تنها گروه –  چالشگر مرزهای تحمیلی دولت بودند. آن ها نتوانستند هیچ ملجایی در جامعه موجود بیابند. بنابراین سازمانی را برای یافتن فرزندان مفقود شده شان تشکیل دادند. در نهایت گروه غیر رسمی به یک جنبش اجتماعی بر پایه منافع جمعی و مشارکت عمومی رسید واز مارس 1981 و در اوج دیکتاتوری، یک راه پیمایی مقاومت هم به برنامه های آن ها افزوده شد. این راه پیمایی که قرار بود سالی یک بار تشکیل شود در اولین تجربه اش با حمله نیروهای نظامی مواجه شد. هفتاد مادر بودند و یک پدر. در حالی که 300 نظامی آن ها را محاصره کرده بودند  چراغ های میدان را خاموش کردند. آن ها تمام شب را در میدان ماندند. سال بعد پلیس نگذاشت پا به میدان بگذارند. بنابراین در خیابانی مشرف به میدان راه پیمایی کردند. در طول دیکتاتوری نظامی این اولین بار بود که خیابانی بند می آمد. بعداز دیکتاتوری هم آن ها راه پیمایی مقاومت را همه ساله تا سال گذشته ادامه دادند.  </p>

<p>دومین جنبه ی مهم تاثیر کاتالیزوری مادران مربوط به پاسخ نظامیان به تظاهرات آن ها می شود. خونتا، نخست با حذف همه انواع سنتی بازنمایی منافع جنسیتی زنان، آن ها را عملا وادار کرد که در پی امکانات بدیل برآیند. در واقع، ناتوانی دولت در پاسخگویی به زنان امکان داد به خود سازمان بدهند. به این ترتیب در جامعه این احساس ایجاد شد که دولت هزینه های درگیر شدن در اقدام جمعی را پایین آورده است. از این رو آرژانتینی ها به تدریج تمایل بیشتری به تشخیص منافع خود که در ضدیت با اهداف دولت بود نشان دادند. <br />
پس از انتخابات 1983 و بازگشت دمکراسی به کشور یکی از اولین کارهای دولت بعدی ایجاد کمیسیونی ملی برای بررسی سرنوشت مفقود شدگان بود. در 1984 کمیسیون فوق یافته های خود را در گزارشی منتشر کرد. این گزارش با جزییاتی که خواندن شان تحمل ناپذیر است نظام سادیسم مجوز یافته ای را که فرمانروایان نظامی آرژانتین ایجاد کرده بودند شرح می دهد. در مجموع کمیسیون مفقود الاثر شدن 8960 نفر را مستند کرد، حذف شدن بسیاری از مفقود شدگان از گزارش نشان از محافظه کارانه بودن کمیسیون داشت. <br />
9 فرمانده ارتش محاکمه شدند و بقیه آزاد ماندند. حال آن که مادران می خواستند که همه مجرمان محاکمه شوند. آن ها از سال 1985 بولتن خود را  تبدیل به یک ماهنامه مستقل کردند و به اهداف خود گسترش دادند  و با مبارزه برای عدالت اجتماعی در همه حوزه ها به صورت جنبشی سیاسی در آمدند که در پی جامعه ای عادل و منصف است، از جمله  به سیاست دولت در مورد نظام وظیفه اجباری اعتراض کردند و خواهان داوطلبانه بودن آن شدند. </p>

<p>رژیم از سوی دیگر، و با این که تعداد نیروهای مسلح پس از اعاده دمکراسی بسیار کاهش یافت،  با طرح احتمال شورش نظامی، همه افسران متهم به نقض حقوق بشر را شامل عفوی عمومی کرد. در سال 1990 این عفو عمومی به صورت قانون مصونیت افسران تصویب شد. بحث های زیاد و ابراز نگرانی ها از خطر کودتای مجدد ارتش که به خورد مردم داده شد باعث شد اعتراض به عفو خیلی کم باشد. اما در 1995 چند افسر نظامی درباره گذشته حرف زدند و داستان های هولناکی درباره شکنجه، کشتار و اشخاصی که از هواپیماها و هلیکوپترهای نظامی به دریا اندخته شده اند گفتند. آن ها همان چیزهایی را گفتند که مادران و دیگران مدت ها بود می گفتند، و اگر بالاخره به حرف آمدند تا حدی به خاطر مادران پلازا د ماژ بود که همچنان به راه پیمایی در میدان ادامه می دادند بدون این که از دمکراسی برای احقاق حقوق فرزندان خود حاصلی دیده باشند. در واقع، تعداد کمی از خواسته های آن ها برآورده شده بود. بالاتر از همه جامعه آرژانتین موارد نقض حقوق بشر را تحت الشعاع مسائل دیگر، از جمله رونق اقتصادی، قرار داده بود. هدفی که واقعیت های فعلی کشور نشان می دهد حصول آن بدون عدالت اجتماعی ممکن نبود. در سال 1997 یک قاضی قانون مصونیت نظامیان را مغایر با قانون اساسی تشخیص داد و به این ترتیب مبارزه برای الغای آن شروع شد که در سال 2003 به نتیجه رسید.  مادران در این مبارزه مشارکت جدی داشتند. آن ها که دیده بودند دمکراسی همراه با اطلاعات در مورد فرزندان شان نیست و مسئولان مجازات نشده اند، مبارزه خود را روی درخواست مجازات سازماندهان سرکوب متمرکز کردند و در عین حال امکانات خود را برای دسترسی به حداکثر مخاطبان با تاسیس یک ایستگاه رادیو در سال 2000  گسترش دادند. <br />
 <br />
تهدیدها ادامه یافت اما تزلزلی در برنامه مادران ایجاد نکرد. در بهار 2001 دو نفر به عنوان ماموران اداره تلفن برای یک خرابی گزارش شده به خانه هبه د بونافینی، از رهبران جنبش که در آن هنگام در برزیل بود رفتند و دخترش الخاندرا را  به روش همان نیروهای امنیتی سابق شکنجه دادند. در پاییز 2002 استلا بارنز د کارلتو Stela Barnes de Carlotto، رهبر جمعیت مادربزرگان پلازا د ماژ، در خانه اش مورد سوء قصد قرار گرفت. به رغم این، مادران در طول این سال ها دفاع از حقوق بشر در آرژانتین را ادامه داده اند. گاهی متهم به تنگ نظری شده اند و گاهی برای مقاومت و توان شان به گسترش عرصه های مبارزه  مورد تحسین قرار گرفته اند.  </p>

<p>مادران پلازا د ماژ همچنان به پیاده روی خود دور هرم ادامه می دهند با قصد تاکید بر حقانیت خواست هاشان و بازیابی نوه هاشان. چون، علاوه بر فرزندانی که پس از دستگیری مادر و پدرها به مراکز مخصوص فرستاده شده اند، معمولا زنان بارداری که دستگیر می شدند تا هنگام وضع حمل زنده می ماندند و سپس به قتل می رسیدند و بخش اعظم نوزادانی که در زندان های مخفی متولد می شدند را نظامی ها و وابستگان آن ها می بردند. اینک مادران پلازا د ماژ با یک چند گروه حقوقدان، پزشک، و روانشناس در تلاش برای یافتن نوه های مفقودالاثر شده خود هستند و تا به حال حدود 100 نفر را پیدا کرده اند. خونتا 7 سال دوام آورد اما تاثیرات مخرب آن بر مادران آرژانتینی نسل ها ادامه خواهد داشت. مادران می گویند که نه فراموش می کنیم و نه می بخشیم Ni olvido, ni perdon ، اما امسال را برای نوه هایی که به آغوش خانواده بازگشته اند جشن می گیرند . استلا بارنز د کارلوتو می گوید: "با فرزندان ما زمان حاضر از ما ربوده شد، با نوه هامان سعی کردند آینده را از ما بدزدند، ما سعی کرده ایم آن آینده را نجات دهیم." </p>

<p>1. Marguerite Guzman Bouvard (1994) Revolutionizing Motherhood: The Mothers of Plaza de Mayo, Wilmigton, DE: SR Books.      <br />
2. همان. صص 24 تا 77.<br />
3. به سایت مادران، madres.org مراجعه کنید. <br />
4. Agosin, Marjorie, 'The Mothers of Plaza de Mayo," trans., Janice Malloy. Stratford, Inc. 1989 in Ravi Mattu, "La Madres de Plaza de Mayo: Civil Society in Argentina. www.ssmu.mcgill.ca<br />
5. Carlos Waisman, "Argentina: Autartic Industrialization and Illegitimacy," Democracy in Developing Countries: Latin America, L. Diamond et  al, ed., (Boulder 1989, p. 82 in Ravi Mattu.<br />
6. Mattu, Ravi.                        7. madres.org<br />
8. Marguerite Guzman Bouvard.                     9. Molyneux cited in Ravi Mattu.<br />
 </p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue8/06,07,21,11,03,39/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
</html>