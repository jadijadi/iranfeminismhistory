<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue8/06,07,21,11,35,50/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 8 | نوشین احمدی خراسانی » تجمع 22 خرداد و سخني با فمينيست‎هاي اسلامي</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">تجمع 22 خرداد و سخني با فمينيست‎هاي اسلامي</a></div>
    <div id="author"><a href="mailto:info@herlandmag.com">نوشین احمدی خراسانی</a>&nbsp;|&nbsp;&#1580;&#1605;&#1593;&#1607; ۳۰ &#1578;&#1740;&#1585; ۸۵&nbsp;|&nbsp;<a target="_blank" href="http://www.technorati.com/search//issue8/06,07,21,11,35,50/">
لینک های وارده</a></div>
    <div id="body" style="color: #000;">
      <p>27 سال از تعيين ”روز زن“ توسط دولت مي‎گذرد. در طول اين مدت و هم زمان با استقرار دولت اسلامي در ايران، هويتي به‎نام زنان فمينيست اسلامي در ميان بخشي از زنان جامعه سربرون آورده و نيز اتفاقات بسياري در كل جامعه‎ي زنان رخ داده است. اما هم‎چنان روز رسمي زن در محدوده‎ي بازار گرم كادو دادن به مادران، باقي مانده است و با وجود فمينيسمي با پسوند اسلامي، تحرك چنداني حتا در ميان متوليان آن برنيانگيخته است. شاهديم كه هنوز حتا افرادي كه خود را با نام فمينيسم اسلامي مي‎نامند، اين روز را مانند سال‎هاي گذشته بدون هيچ نوع اعتراض و حركتي در راه احقاق حقوق مادري مي‎گذرانند.<br />
 اين گروه در شرايطي هم‎چنان منفعل عمل می کنند كه بخش‎هاي مستقل جنبش زنان در جهت تابوشكني در روش‎هاي اعتراضي و حق‎خواهانه زنانه (به‎خصوص در 5-6 سال اخير) گام‎هاي جدي و موثري برداشته و هزينه‎هايش را نيز متحمل شده‎اند، از خودم مي‎پرسم واقعا چه مي‎شد اگر زنان فعال فمينيست اسلامي كه طبعا از موقعيت و جايگاه بسيار مطمئن‎تري نسبت به دیگر فمينيست‎هاي مستقل برخوردارند، روز رسمي زن را به روز احقاق حق، به روز اعتراض به قوانين تبعيض‎آميز و ستم جنسي موجود تبديل مي‎كردند؟ چرا كه هزينه‎هايي كه جامعه‎ي زنان بابت تداوم اين قوانين بر دوش مي‎كشد چنان گسترده است كه به‎نظرم ديگر دارد اين دمل چركين مي‎شود. آيا به‎نظر آنان اين روز و ديگر مناسبت‎هاي مذهبي مشابه، ظرفيت چنين حركت‎ها و طرح اعتراض‎ها را ندارد؟ آيا همان‎طور كه اين گروه در مقالات‎شان سعي در تفسيرهايي غيرمنفعل و افسون‎زدايي از چهره‎ي حضرت فاطمه داشته‎اند، هيچ سعي كرده‎اند حركت‎هاي خود را نيز از انفعال و ستم‎پذيري و دنباله‎روي خارج كنند؟ آيا ”كار فرهنگي“ كه اين گروه‎ بر آن پاي مي‎فشارند و ما را به آن توصيه مي‎كنند و از حركت‎هاي ”انقلابي“ پرهيز مي‎دهند، تبلورش در آن پارچه‎نوشته‎هاي تبليغاتي است كه در خيابان‎ها در اين چند روز (هفته زن) برافراشته بودند و بر روی آن‎ها براي نمونه نوشته شده بود: ”فروش خودروي سايپا با تخفيف ويژه به مناسبت روز زن“؟!؟</p>

<p><strong>درد  دلي با شهلا شركت</strong><br />
در سرمقاله‎ي مجله وزين ”زنان“، خانم شهلا شركت عزيز، به تجمع 22 خرداد سال 1385 پرداخته‎ است. همين كه بعد از مدت‎هاي مديد مطلبي از شهلا شركت به‎چاپ رسيده جاي خوشحالي دارد و نشان‎ از تكانه‎اي است كه تجمع 22 خرداد در همه‎ي سطوح جامعه‎ ايجاد كرده و خوشبختانه همه را به ابراز نظر واداشته است: از آقاي كريمي راد، وزير دادگستري كه طي مقاله‎اي در روزنامه‎ي شرق (شنبه 24 تيرماه 85)، 100 سال تلاش زنان براي گرفتن حقوق خود را باطل و كذب خوانده و تجمع قانوني 22 خرداد را هجمه فمينيست‎ها به دولت اسلامي تعبير كرده است، تا وزير اطلاعات كه آن را ”تور بيگانگان“  و توطئه‎ غربي‎ها قلمداد كرده، تا برخي مديران قوه قضائيه كه در مورد برخوردهاي خشن نيروي انتظامي در آن روز، وادار به پاسخگويي شده‎اند، هم‎چنين شخصيت‎ها و گروه‎هاي مختلف زنان نيز كه يك‎صدا به مخالفت با خشونت نيروي انتظامي پرداختند و در اين مدت كوتاه بيش از 50 مقاله در روزنامه‎ها و سايت‎ها  در تحليل و اخبار رخدادهاي 22 خرداد منتشر شده است. و بالاخره خانم شركت را داريم كه بعد از مدت‎ها ننوشتن، به قلم روي آورده و شايد اعلام يك روز در تاريخ زنان كشور از سوي ”گروهي كوچك“دل‎اش را به‎درد آورده و ايشان را وادار به نوشتن كرده است. اما چه خوب بود دل مدير مسئول مجله‎اي زنانه براي تعيين انواع روزهايي كه اقليتي به‎نام ”دولت“ در تقويم رسمي اعلام مي‎كند هم به‎درد مي‎آمد. اي كاش شهلا شركت از اين همه سخنان زن‎ستيزي كه زنان مجلسي مطرح مي‎كنند و هر روز ما را با شوك از خواب بيدار مي‎كنند به‎درد مي‎آمد و دست به قلم مي‎شد. <br />
به‎هرحال همه‎ي اين‎ اظهارنظرها با هر انگيزه‎اي كه باشد مبارك است، هرچند در اين ميانه، عده‎اي از زنان مستقل شركت‎كننده در آن تجمع كه هيچ پشتوانه‎‎اي در هرم قدرت ندارند، در ميانه‎ي اين اظهارنظرها و بعضا زمينه‎سازي‎ها براي سركوب‎، له شوند و خورد و خراب، نتوانند در آينده سربلند كنند. آري، قصه‎ي بي‎پايان خطاكار بودن سركوب‎شدگان و در نتيجه منزوي شدن نيروهاي مستقل در اين مملكت، قصه‎ي كهني است، قصه‎اي به درازاي تلاش‎ها و مبارزات مردم. اما در ميان اظهارنظرهاي بسيار متفاوت در مورد تجمع 22 خرداد، فكر كردم با شهلا شركت كه بيش از يك دهه تداوم و پايداري‎اش را در انتشار مجله‎اي زنانه مي‎ستايم، درد دلي خواهرانه داشته باشم. <br />
خانم شركت عزيز، قبل از هر چيز مي‎دانم كه من و شما با هم فرق داريم اما همين فرق‎ها به‎نظرم زيباست، آري زيباست اين تفاوت‎ها به شرط آن‎كه از تفاوت‎ و گوناگوني‎ها، چوب تكفير نسازيم. ولي به‎نظر مي‎رسد شما در مقاله‎تان از تفاوت‎هاي‎مان سه اتهام بزرگ برساخته ايد (يعني همان اتهاماتي كه مقامات رسمي و امنيتي كشور مطرح كرده‎اند: دنباله‎روي از غربي‎ها، انقلابي‎گري و انگيزه‎ي غيراصلاح‎طلبانه، و بالاخره گسترش خشونت) ‎ و آن را به تجمع‎كنندگان نسبت داده‎ايد، اتهاماتي كه احتمالا من و دوستانم بايد در حين بازجويي با كارشناس پرونده پاسخ آن را پس بدهيم! شايد براي همين است كه چنين دل‎مان مي‎شكند و با خود مي‎گوييم: ”شهلا شركت ديگر چرا نمك بر زخم ما مي‎پاشد؟“<br />
وقتي خانم شركت تفسيري از تجمع 22 خرداد به دست مي‎دهد و تجمع‎كنندگان را به انقلابي‎گري متهم مي‎كند، آن هم در شرايطي كه مقامات امنيتي در مورد تجمع هفت تير از ”براندازي نرم“ و ”تور بيگانگان“ مي‎گويند، اين برداشت ممكن است به ذهن خواننده متبادر شود كه چرا چنين تفسيري در مجله‎ي زنان، شكل مي‎گيرد و چطور به اين سرعت در اينترنت پخش مي‎شود؟ <br />
اما در اين‎جا از چنين ديدگاه بدبينانه‎اي درمي‎گذرم و سعي مي‎كنم دلايل اين نگرش را در مجله زنان بيابم و آن را به گفتگويي متقابل و صميمانه تبديل كنم. گفتگويي كه مي‎شد قبل از برگزاري تجمع شكل بگيرد ولي خانم شركت عزيز، متاسفانه شما و ديگر دوستان‎تان با وجود خواهش‎هاي من و ديگران، در جلسه‎‏اي كه به همين منظور برگزار مي‎شد‎ حاضر به شركت نشديد، با وجود اين‎كه گفتيم حتا اگر مخالفيد، بياييد و دلايل‎تان را بگوييد و حرف بزنيم‌. چون فكر مي‎كرديم در همين پروسه و فضاهاست كه مي‎توانيم منطق و انگيزه و پايه‎ي تحليلي روش‎هاي يكديگر را بهتر درك كنيم تا بعد، چنين به تخطئه‎ي روش‎هاي متفاوت يكديگر نپردازيم.<br />
به‎هرحال مي‎خواهم صميمانه از شما بپرسم كه آيا واقعا به مطلبي كه نوشته‎ايد اعتقاد داريد؟ يعني به‎راستي معتقديد كه برگزاركنندگان تجمع 22 خرداد از زنان غرب دنباله‎روي كرده‎اند؟ و آيا واقعا معتقديد كه برگزاري يك تجمع مدني و مسالمت‎آميز، ”حركتي انقلابي“ و شورشي است؟ يعني اگر دانشجويان تجمعي مستقل از دولت براي احقاق حق‎شان برگزار مي‎كنند يا فعالان سنديكايي براي كسب حقوق صنفي‎شان تجمع مسالمت‎آميز راه مي‎اندازند دست به عملي شورشي و انقلابي زده‎اند؟ اگر اين‎طور است نمي‎دانم چرا سال گذشته وقتي دوستان و همفكران شما براي رئيس جمهور شدن زنان، جلوي ساختمان رياست جمهوري تجمع گذاشتند، چنين تفسيري نداشتيد؟<br />
من و برخي ديگر از دوستانم در آن تجمع نيز شركت كرديم، هرچند برگزاري تجمعي صرفا براي آن خواسته را قبول نداشتيم ولي تحليل‎مان اين بود كه زنان بايد ياور هم باشند و به‎رغم عقايد مختلف، از خواسته‎هاي متفاوت يكديگر ـ عملا ـ حمايت كنند و نيز فكر مي‎كرديم صرف حضور اعتراضي زنان در ”خيابان“ مهم است (براي شكستن فضاي مردانه)، حتا اگر براي خواسته‎اي باشد كه در ميان زنان طبقات متوسط و پايين جامعه خريداري ندارد زيرا با وجود نداشتن حق اوليه حيات و با وجود قانون تمكين و هزار قانون تحقيرآميز، رئيس جمهور شدن زنان،به‎خصوص با وجود قانون اساسي پدرسالار نمي‎تواند چندان راهگشا باشد. <br />
وقتي به تجمع 22 خرداد اتهام ”انقلابي“ و شورشي بودن مي‎زنيد، آيا نمي‎دانيد كه قانون اساسي كشورتان را زير سئوال مي‎بريد؟ چون طبق اصل 27 همين قانون اساسي، تجمع‎هاي مسالمت‎آميز آزاد اعلام شده است. اصلا هيچ در خلوت فكر كرده‎ايد كه بر اساس چه معياري مي‎گوييد بعضي از تجمع‎ها ”انقلابي“اند و برخي ”اصلاحي“؟ به‎راستي نمي‎دانم حركت اصلاحي در ذهن شما و هم‎فكران‎تان چه مشخصاتي دارد!!<br />
خانم شركت، در سرمقاله‎تان گروه‎هاي مستقل جنبش زنان كشورتان را نه تنها شورشي و انقلابي قلمداد كرده‎ايد بلكه آن‎ها را به دنباله‎روي از جنبش فمينيستي غرب متهم كرده‎ايد. اگر حركت مدني و مسالمت‎آميز گروه‎هاي مستقل جنبش زنان تا اين حد مطرح مي‎شود و خدايي ناكرده شماها را به واكنش و موضع‎گيري و احيانا اتهام‎زني واداشته، پس چرا شما به مدل و روش خودتان هم وفادار نيستيد؟ در تعجب‎ام از زناني كه برگزاري تجمع‎هاي مستقل از دولت را محكوم مي‎كنند چون به لابي‎كردن معتقدند و حالا كه بهترين فرصت براي آن‎ها به‎وجود آمده (حساسيت ايجاد شده در جامعه در مورد حقوق زنان) و  بيش از گذشته مي‎توانند به دولت ـ مردان فشار بياورند و از قدرت لابي‎‎شان، كمال استفاده را ببرند اما با كمال تعجب و ناباوري مي‎بينيم كه خواهران هم‎وطن‎شان را به خاطر برگزاري تجمعي مسالمت‎آميز زير سئوال مي‎برند. نمي‎فهمم مگر هدف همگي‎مان تغيير و اصلاح قوانين زن‎ستيز و نابرابري جنسيتي نيست؟ مگر فمينيست‎هاي اسلامي خواهان رفع ستم جنسي نيستند؟ پس چرا نوك پيكان حمله را به طرف ما نشانه رفته‎اند؟ ما كه به اندازه كافي به‎خاطر مرتكب شدن برگزاري يك تجمع قانوني زير فشار كتك، پرونده‎سازي، اتهام براندازي نرم، بازجويي و نوبت دادگاه قرار داريم شما ديگر چرا نمك بر زخم مي‎پاشيد؟ باور كنيد كه با اين روشي كه شماها در پيش گرفته‎ايد همه‎ي سطوح و لايه‎هاي مختلف جنبش زنان ضرر خواهند كرد. چون راز ماندگاري‎ ما در حمايت و پشتيباني از همديگر است نه تخطئه و بي‎حيثيت كردن يكديگر!</p>

<p><strong>متاسفانه زنان ”گل‎زن“ ندارند</strong><br />
گروه‎هاي مستقل جنبش زنان با تحمل هزينه‎هاي سنگين و ناعادلانه، در حد توان و بضاعت‎ ناچيزشان، توپ را به نزديك دروازه‎ي حريف رسانده‎اند، حالا كه فمينيست‎هاي اسلامي در مناسبات قدرت و در مجلس قانونگذاري و ميان دولت ـ مردان، نفوذ و اعتبار دارند پس چرا به جاي شوت كردن به دروازه حريف، توپ را به طرف دروازه خودمان نشانه رفته‎اند؟ از اين‎رو از خانم شركت صميمانه مي‎پرسم چرا در اين موقعيت استثنايي و بسيار مناسب كه همه‎ي مسئولان بعد از تجمع 22 خرداد به جوابگويي و اظهار نظر مجبور شده‎اند فمينيست‎هاي اسلامي از قدرت لابي‎شان براي تغيير اين قوانين خانواده بهره نمي‎برند؟ گروه‎هايي از زنان با تحمل هزينه، اين توپ را آماده كرده‎اند تا افتخار گل زدن را به كساني كه معتقد به لابي‎ كردن و مذاكره هستند (يعني لايه‎هاي نزديك به دولت‎ها) بدهند. زيرا براي گروه‎هاي مستقل زنان مهم اين است كه اين قوانين عوض شود هرچند شوت آخر را لابي‎گران بزنند و بعد هم تغييرات ايجاد شده، ”دولت‎داده“ و اعطايي حكومت قلمداد شود. <br />
اما متاسفم كه در طول اين 27 سال، در جنبش زنان ”گل‎زن“ نداشته‎ايم و همه‎ي ما براي از دست ندادن ”هيچ چيز“ هميشه فقط در وسط ميدان بازي كرده‎ايم شايد براي همين هم هست كه 100 سال است قوانين ما چنين تبعيض‎آميز و ضدزن باقي مانده است. آري خانم شركت ما با هم تفاوت داريم ولي از هر گروهي انتظار مي‎رود كار خودش را خوب انجام دهد تا در مجموع بتوانيم به هدفي برسيم كه همگي‎مان به‎دنبال‎اش هستيم. اما به‎نظرم شما این کار را نمی کنید، شما می توانستید در اين موقعيت فراهم شده از بركت سر كتك‎هايي كه تجمع‎كنندگان نوش جان كردند، به مناسبت ”روز رسمي زن“، بحث اصلاح ”قوانين خانواده“ را جان تازه‎اي ببخشيد، اما به جاي اين كار حرف‎هاي مسئولان را تكرار کرده و فعالان مستقل جنبش زنان را متهم به الگوبرداري از زنان غربي می کنید و اين حركت  را انقلابي و شورشي (و خشونت‎زا) مي‎خوانيد.<br />
 خانم شركت عزيز، اگر آقاي كريمي‎راد، وزير محترم دادگستري، جنبش زنان ايران را نشناسد و در نتيجه در مقاله‎ي خود (شرق، 24 تيرماه 1385) بنويسند: ”... تفكر طرفداري از زن (فمينيستي) با توجه به تمسك به باورهاي ناصحيح، هجمه عظيمي عليه تفكر ديني مبتني بر اسلام آغاز كرده و بعضا با شعارهاي فريبنده و نوشتار مغرضانه با تيترهاي مختلف از جمله يك‎صد سال تلاش براي كسب حقوق شهروندي...“  به ايشان نمي‎توان خرده‎اي گرفت، اما شما كه لابد بايد تاريخ جنبش زنان كشورتان را خوانده‎ باشيد. مگر يادتان رفته كه ”انجمن مخدران وطن“ 100 سال پيش (1329 قمري) چه تجمع عظيمي را جلوي مجلس شوراي ملي به‎راه انداخت؟ مگر نخوانده‎ايد كه بيش از 100 سال پيش (در سال 1325 ق.) پانصدتن از زنان در ميدان بهارستان تجمعي اعتراضي بپا كرده بودند؟ مگر در سال 1329 ش. (يعني 57 سال پيش) زنان پرستار كه در محوطه ميدان بهارستان اجتماع كرده بودند مورد ضرب و شتم قرار نگرفتند؟ (ده‎ها كتاب در مورد تاريخ مشروطه اين‎ تجمعات اعتراضي زنان را ثبت كرده است). به‎هرحال مگر تجمع كردن هميشه در تاريخ ما وجود نداشته و اكنون نيز گروه‎هاي مختلف صنفي و سياسي و دانشجويي و زنان اين‎كار را نمي‎كنند؟<br />
به‎نظر مي‎رسد كه تجمع مدني اصولا يك حركت طبيعي شهروندي در فضاهاي شهري است و از وقتي شهر به‎وجود آمده، خيابان و ميادين، محل‎ جمع شدن براي تبادل افكار و گپ و گفت مردمان بوده است و اين ربطي به ايراني بودن يا بنگلادشي بودن يا غربي بودن ندارد. باور كنيد شهر مناسباتي براي خود دارد كه حاكميت‎هاي فراگيري چون حاكميت ما هم  نمي‎تواند خصايص‎اش را ناديده بگيرد. <br />
تجمع برگزار كردن نه در ايران چيز جديدي است و نه ربطي به غرب و شرق دارد. در همان غرب هم مثلا براي كمپين كسب حق راي‎اي كه زنان به‎راه انداخته‎ بودند، عده‎اي مثل شماها در همان جنبش زنان آمريكا حضور داشتند كه مخالف برگزاري تجمع و اعتراض خياباني بودند و معتقد به كار ”فرهنگي“ و لابي كردن با حاكمان و دولت‎ها بودند يعني همين مباحث و عقايد و روش‎هاي متفاوت هم آن‎جا بوده و هنوز هم هست. اما آن‎جا ياد گرفته‎اند كه همديگر را (تفاوت‎ها را ) تحمل كنند.</p>

<p><strong>ما زنان ايراني، تافته جدا بافته نيستيم</strong><br />
مطالعه تاريخ جنبش‎هاي زنان به ما كمك مي‎كند كه اين چنين ”ايراني بودن“ را به‎رخ همديگر نكشيم و فكر نكنيم ما تافته‎ي جدا بافته هستيم. من كشورهاي مختلف و فرهنگ‎هاي مختلف را نديده‎ام، اما تجربه‎ كشورهاي مختلف را با ولع مي‎خوانم و مي‎دانم حركت‎هاي مدني و تجمع‎هاي اعتراضي نه در كشور ما تازگي دارد و نه اين‎كه هر كشوري يك نوع روش تغيير منحصر به‎فرد براي خود دارد، بلكه در كشورهاي گوناگون (از جمله در ايران) انواع روش‎هاي مختلف براي تغيير وجود داشته و دارد. <br />
در مقالات قبلي‎ام نوشته‎ام و در اين‎جا باز هم تكرار مي‎كنم كه تجمعات خياباني، اتفاقا عملي كاملا فرهنگي است. فضاي شهرمان محيطي است براي جنبش‎هاي اجتماعي كه حرف‎‎شان را به گوش گروه‎هايي از مردم كه به آن‎ها دسترسي ندارند برسانند. خيابان جايي است كه ما در آن جمع مي‎شويم تا به عرف و سنت تلنگري بزنيم (عرف و سنت‎هايي كه زنان را متعلق به چهارديواري خانه مي‎داند). سياست خياباني مفهومي مدرن و متعلق به شهر است كه اتفاقا شهروندان ايراني اگر روزي با تغيير قوانين عقب‎مانده و تصويب قوانين انساني‎تر به تدريج ”شهروندي“ خود باور كنند، از آن استفاده‎هاي بسياري خواهند كرد (شايد هنوز ما احساس شهروندي و شهرنشيني نداريم و فكر مي‎كنيم در ”روستاي بزرگي به‎نام تهران“ زندگي مي‎كنيم).<br />
خيابان محلي است كه ما با مردمي سروكار پيدا مي‎كنيم كه در سمينارها، ورك‎شاپ‎ها و جلسات‎مان نمي‎آيند (مگر خودتان ننوشته‎ايد كه بايد از دايره نخبه‎ها خارج شود، بسيار خوب، يكي از راه‎هايش همين است)، يعني در خيابان است كه مردم ”غيرنخبه“ را پيدا مي‎كنيم و آنان را توجه مي‎دهيم كه به حرف‎ها و مشكلات ما گوش فرادهند و به آن فكر كنند. در خيابان است كه رهگذران بي‎تفاوت، طي چند سال آينده (البته با گسترش چنين تجمعات مدني) بالاخره وادار خواهند شد كه از بي‎تفاوتي دربيايند و در مورد حرف‎ها و خواسته‎هاي خواهران هموطن‎شان اظهارنظر كنند كه همين اظهارنظرهاست كه خودشان و اطرافيان‎شان را تغيير مي‎دهد و چنين است كه به عرف و سنت تلنگر مي‎خورد. شما و ديگر فمينيست هاي اسلامي  مطمئن باشيد با لابي كردن نمي‎توانيد عرف و سنت را تغيير دهيد، اتفاقا با لابي كردن فقط مي‎شود قانون را عوض كرد، اما با تداوم برگزاري تجمع‎هاي صلح‎آميز و مدني  مي‎توان هم در بلند مدت عرف و سنت را نشانه گرفت و هم قانون را عوض كرد. <br />
خانم شركت شايد شما و هم‎فكران‎تان به ”خيابان“ نياز نداشته باشيد، اما گروه‎هاي مستقل جنبش زنان كشورتان كه نه مي‎خواهند و نه مي‎توانند نماينده‎ي مجلس شوند و يا دست‎شان از ابزار لابي كردن تهي است به‎شدت به آن نيازمندند، بنابراين بهتر است هر گروهي كار خودش را صادقانه و به‎ نحو  صحيح انجام دهد تا در مجموع بتوان حاصلي براي ميليون‎ها زن تحقيرشده‎ي ايراني به‎دست آورد. براي همين بهتر است به‎جاي تخطئه‎ي يكديگر، به حركت‎ها و تلاش‎هاي همديگر احترام بگذاريم، همان‎طور كه ما تاكنون حركت‎هاي شما و همفكران‎تان را صادقانه ارج گذاشته‎ايم.</p>

<p><strong>براي هر كار كوچك فرهنگي، اجازه دولت لازم است</strong><br />
خانم شركت عزيز، شعار ”كار فرهنگي“ كه با آن بر سر ما مي‎كوبيد، مانند تجمع برگزار كردن احتياج به مجوز دارد. متاسفانه ما از اين مجوزها بهره‎اي نداريم و اگر به‎زور و بدبختي كار مي‎كنيم معمولا بدون مجوز است، چون اصولا ما مشروعيت و مجوز زندگي كردن ”به‎عنوان فمينيست“ هم نداريم. مثال خيلي ساده و پيش پاافتاده‎اي مي‎زنم و آن اين‎كه به من و امثال من مجوز انتشار نشريه نمي‎دهند (بيش از 7 سال است تقاضاي مجوز مجله كرده‎ام اما هنوز هيچ خبري از دادن مجوز نشده است، اين درحالي است كه همان‎طور كه شما هم مي‎دانيد مجوز نشرياتي كه در جيب زنان همسو با ايدئولوژي سياسي دولت است دارد خاك مي‎خورد). بنابراين نمي‎توانيم مثل شما ”كار فرهنگي“ بكنيم، يعني نمي‎گذارند. هربار كه سايت يا وبلاگ راه مي‎اندازيم فيلتر مي‎شود، كتاب‎هاي‎مان يكي دوسال طول مي‎كشد تا مجوز بگيرد و بعد هم نمي‎گذارند تجديد چاپ شود. وقتي مي‎رويم در مجلاتي غيرزنانه نيز بخش‎ مربوط به مسائل زنان راه بياندازيم با هزار ترفند (از روش تهديد سردبيران مجلات گرفته تا غيبت و تهمت‎زني) بيرون‎مان مي‎اندازند. يا مثلا با هزار بدبختي و هر دفعه با  6 ماه تاخير (به‎خاطر معطل ماندن در نوبت بررسي كتاب) سعي مي‎كنيم مجله‎ كه نه، گاهنامه‎اي در تيراژ محدود منتشر كنيم. </p>

<p><strong>به مدعياني كه مي‎گويند ما كار ”فرنگي“ مي‎كنيم و خودشان كار ”فرهنگي“</strong>به</p>

<p>‎هرحال از همه‎ي كساني كه از كار فرهنگي دم مي‎زنند مي‎پرسم كه چرا منصفانه نگاه نمي‎كنيد مگر شماها چه كارهاي ”فرهنگي“ كرده‎ايد كه ما زناني كه فراخوان تجمع 22 خرداد را امضاء كرده‎ايم انجام نداده‎ايم؟<br />
شهادت مي‎دهم كه خانم ”شهلا لاهيجي“ به‎اندازه‎ي خيل ناشران ايراني در مورد مسائل زنان و براي ارتقاء آگاهي آنان كتاب چاپ كرده است. همين ايشان كه در پاي فراخوان تجمع هم امضاء كرده‎ است چندين برابر زناني كه امضاء نكرده‎اند مطلب نوشته‎ و كار فرهنگي و آگاه‎گرانه در ميان زنان انجام داده است.<br />
شهادت مي‎دهم كه خانم ”شيرين عبادي“ كه پاي فراخوان را امضاء كرده و امروز وكالت ما را نيز برعهده دارد، بيش از همه‎ي زناني كه پاي اين فراخوان را امضاء نكرده‎اند، وكالت زنان و كودكان ستمديده را برعهده‎ گرفته و طي بيست سال گذشته مشاوره‎هاي مجاني به زنان آسيب ديده و بي‎پناه داده است. آري شيرين عبادي بيش از همه‎ي آن‎هايي كه ”مدعي“ كار فرهنگي هستند، واقعا كار فرهنگي كرده است. ايشان براي تغيير قوانين به مجلس لايحه داده، فشار آورده و بيش از آنان به منظور كار فرهنگي، كتاب به نگارش درآورده است و به اندازه‎ي تمام سن من تازه به‎دوران رسيده‎‎، براي زنان ايران تلاش كرده است. <br />
شهادت مي‎دهم كه خانم ”مهرانگيز كار“ به‎‎اندازه‎ي همه‎ي سن ما تازه به‎دوران‎ رسيده‎هاي جنبش زنان، تلاش‎ عظيم فرهنگي كرده تا ميان زنان جامعه، آگاهي و خودباوري ايجاد كند و همين كتاب‎ها و مقالات و آثار ارزشمند ايشان است كه ما خوانده‎ايم و نگاه حق‎طلبانه پيدا كرده‎ايم.<br />
شهادت مي‎دهم كه خانم ”نيره‎ توحيدي“ و انديشمندان همطراز ايشان كه پاي فراخوان تجمع 22 خرداد زنان را امضاء كرده‎اند قبل از اين‎كه ما تازه‎ به دوران رسيده‎هاي جنبش زنان كلمه‎ي فمينيسم را شنيده باشيم، از فمينيسم و حقوق زنان نوشته و گفته و پژوهش كرده و آثار ماندگاري را (به‎ زبان فارسي و انگليسي) از خود به‎جا گذارده است. <br />
شهادت مي‎دهم كه خانم ”سيمين بهبهاني“ دو برابر سن من و امثال من، سمبل پايداري و نماد زن مستقل و آزاده‎ بوده كه در جامعه‎ي مردسالار قد برافراشته و تمام عمرش را كار فرهنگي كرده است. شما كافي است به كتاب‎ها و آثار ايشان رجوع كنيد. <br />
شهادت مي‎دهم كه خانم ”فيروزه مهاجر“، خانم‎ ”فرزانه طاهري“ و ديگر مترجمان باسابقه و آزادانديشي كه پاي اين فراخوان را امضاء كرده‎اند بيش از من و ديگر تازه به دوران‎ رسيده‎هاي جنبش زنان در ترجمه‎ي متون فمينيستي براي ارتقاء آگاهي زنان كشور تلاش كرده‎اند و خون دل خورده‎اند.<br />
خانم شركت عزيز، تصور نمي‎كنم ضرورت داشته باشد تا كساني كه پاي فراخوان تجمع را امضاء كرده‎اند تك به تك بيايند و بيلان كار فرهنگي‎شان را به شما و ديگراني كه از کار فرهنگی سخن  می گویید، اعلام كنند چون شما خود بهتر از من آنان را مي‎شناسيد و بعضا مقالات‎شان را در مجله‎ زنان منتشر كرده‎ايد.</p>

<p><strong>آبروي ”خانواده“ رفت </strong><br />
خانم شركت عزيز، با عرض معذرت مي‎خواهم از شما صميمانه گله كنم كه چرا به‎جاي آن‎كه واقعا دلتان از اين همه خشونت اعمال شده به زنان و مردان مسالمت‎جو در ميدان هفت‎تير به‎درد بيايد و از تحقير و متلاشي شدن زندگي صدها هزار زن هم‎وطن‎تان تحت قوانين موجود خانواده آشفته شويد مانند زنان سنتي كه هميشه به‎دنبال ”حفظ آبروي خانواده“ هستند، ناراحتي‎تان براي آن است كه آبروي زن پليس رفته خدشه‎دار شده است. با اين قوانين تحقيرآميزي كه براي زنان وجود دارد مگر آبرويي وجود دارد كه برود يا نرود. اين ”حفظ آبرو“ را رها كنيد كه قرن‎هاست مشكل ما زنان همين گرفتاري حفظ آبروست كه باعث شده زنان در طول قرون و اعصار، همه‎ي خشونت‎ها و ذلت‎ها و تحقيرها را براي حفظ آبروي مردان و دولت ـ مردان تحمل كنند و دم بر نياورند. پیامدهای همين‎ تفكر است كه خشونت را در جامعه و خانواده، بر هستي زنان گسترش داده است.</p>

<p><strong>سخن آخر</strong><br />
با همه‎ي اين گله‎گزاري‎ها، اما هر كس حق دارد هرطور مايل است و صلاح مي‎داند در مورد افراد و حركت‎هاي اجتماعي به قضاوت بنشيند. ولي به‎ياد داشته باشيم كه ما زنان حاشيه‎، با توجه به تجربه‎ زنان مستقل و پيشكسوت مي‎دانيم كه زنان مستقل و حاشيه را نه قهرمانانه‎ كه اتفاقا با همين شايعات و تهمت‎ها و با خشونت‎هاي غيررسانه‎پسند از ميدان به‎در مي‎كنند و به سكوت و انزوا مي‎كشند. همان‎طور كه از يك ماه قبل از تجمع 22 خرداد يعني از هنگامي كه تلاش‎مان را براي برگزاري تجمع آغاز كرديم، شايعات و تهمت‎ها بالا گرفت و اختلاف‎اندازي بين فعالان زن شروع شد و متاسفانه هم‎چنان نيز ادامه دارد. ما منتظر بيش از اين‎ها هم هستيم ولي ياد گرفته‎ايم در برابر چنين هجمه‎هايي نيز مقاومت كنيم، كار خودمان را صادقانه انجام دهيم، و تا زماني كه امكان فعاليت وجود دارد براي اصلاح وضعيت‎مان تلاش كنيم و اگر نگذاشتند، روياها و خواب‎هاي شبانه‎مان را با رايحه اميد به چنين تغييراتي بياراييم و زندگي‎مان را با تمناي زندگي و دنيايي بهتر، پر كنيم و شايد گاهي هم پيش بيايد كه در آرزوي تحقق‎ دنيايي كه مي‎خواهيم داشته باشيم در خلوت‎مان اشك بريزيم.</p>

<p>ـــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــ<br />
ـ سرمقاله خانم شهلا شركت (امر سياسي، شخصي است) كه در اين مقاله مورد نقد قرار گرفته است را مي توانيد در آدرس زير بخوانيد:<br />
<a href="http://www.zanan.co.ir/sarkhan/000596.html">http://www.zanan.co.ir/sarkhan/000596.html</a></p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue8/06,07,21,11,35,50/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
</html>