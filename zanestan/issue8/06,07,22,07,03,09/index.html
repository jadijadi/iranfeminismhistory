<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue8/06,07,22,07,03,09/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 8 | فیروزه مهاجر » نمایش سیاسی مادری: مادران پلازا د ماژ/ فیروزه مهاجر</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">نمایش سیاسی مادری: مادران پلازا د ماژ/ فیروزه مهاجر</a></div>
    <div id="author"><a href="mailto:info@herlandmag.com">فیروزه مهاجر</a>&nbsp;|&nbsp;&#1588;&#1606;&#1576;&#1607; ۳۱ &#1578;&#1740;&#1585; ۸۵&nbsp;|&nbsp;<a target="_blank" href="http://www.technorati.com/search//issue8/06,07,22,07,03,09/">
لینک های وارده</a></div>
    <div id="body" style="color: #000;">
      <p>در طول دیکتاتوری آرژانتین (83-1976) که به جنگ کثیف معروف است، نظامیان با برنامه ریزی منظم هزاران نفر را به منظور محو هرگونه مخالفت با رژیم ربودند. بین این "مفقود الاثر شدگان"، که دیکتاتوری هرگز مسئولیت شان را نپذیرفت از هر سن و طبقه ای پیدا می شد، اما بیشتر کارگر و دانشجو بودند. اندکی بعد، به رغم این واقعیت که هرگونه تشکل و گردهمایی ممنوع بود، گروهی مادر خانه دار تصمیم گرفتند به ناپدید شدن فرزندان خود اعتراض کنند. آن ها شروع کردند هر پنج شنبه عصر در وقتی معین و ثابت در میدان اصلی بوئنوس آیرس جمع شوند و تنهایی یا جفت جفت راه بروند تا به بهانه ی به هم زدن نظم عمومی بازداشت نشوند. همه هم روسری های سفید سر کنند تا به راحتی قابل تشخیص باشند. این مادران، با به نمایش عموم گذاشتن اندوه شان مادری را به نمایش و بدن ها شان را به ابزار سیاسی تبدیل کردند تا از دولت در قبال اعمالش پاسخ بخواهند. فیلم مستندی که در 1985 تهیه شد و کاندیدای اسکار هم شد، فیلم پورتیو و مونوز(2) نام گروه را بر خود دارد، و نه تنها این فیلم نمایش هویت جمعی مادران را ثبت کرد بلکه ابزاری بود در جهت مخاطب بیشتر یافتن برای این نمایش. <br />
به طور سنتی، مادری در امریکای لاتین به قلمروی خصوصی محدود می شود. دایانا تیلور شرح می دهد که زنان ""عمومی" [...] یا فاحشه محسوب می شوند یا دیوانه،  یعنی غیر مادر، حتی ضد مادر، "حال آن که مادران خوب را کسی نمی بیند"  چون با فرزندان خود در خانه می مانند.(3)  به هر حال، مادران پلازا د ماژ برای خودشان یک جایگاه سوم ایجاد کردند که این موقعیت دو قطبی را در هم ریخت، آن ها به " یکی از مشهودترین گفتمان های سیاسی مقاومت در مقابل تروریسم دولتی در تاریخ معاصر امریکای لاتین" (4) تبدیل شدند، و همچنان در قلمروی مادری باقی ماندند. به علاوه، مبارزه ی این مادران تنها وقتی معنا می یابد که به هویت مادرانه شان ربط داده شود. ماریسا ناوارو معتقد است : "آدم ربایی ها هجوم هایی وحشیانه ..].[  در نفی نقش مادری آن ها بود. وقتی به ناگهان فرزندان شان از آن ها گرفته شدند، زندگی ها شان معنای خود را از دست داد." (5)<br />
حرکت اعتراضی مادران همان قدر درباره به دست آوردن فرزندان شان بود که درباره کسب مجدد هویت خودشان. <br />
موفقیت جنبش آنان تنها به مدد آن چه تیلور طبیعت "بسیار نمایشی" (6) می نامد میسر شد. گرچه مادران ادای چیزی را که نبودند در نمی آوردند، استفاده از ویژگی های کلیشه ای مادری برای رسیدن به اهدافی که در نظر داشتند به دردشان خورد، بخصوص وقتی که پای لباس به میان آمد. گرچه ممکن است متناقض به نظر آید، تاکید بر موقعیت اجتماعی آن ها به عنوان غیر خودی های نظام سیاسی حاکم در عمل به آن ها کمک کرد که وارد این نظام شوند. <br />
در فیلم مستند پورتیو و مونوز، مادران با روسری های سفیدشان در خیابان ها راه پیمایی می کنند. اما این تنها عامل ایجاد تجانس بصری موجود در میان صدها زن نیست، که از خاستگاه های اجتماعی – اقتصادی متفاوت هستند، و در فیلم می بینیم شان. اکثر آن ها دامن های محافظه کارانه ای به تن دارند و کیف های دستی بزرگ به دست؛ خیلی ها عینک به چشم زده اند. نتیجه تکان دهنده است: مادران پیر، ناتوان و شکننده به نظر می رسند. به گفته تیلور، این ""لباس متحدالشکل" بخشی از تصویر با دقت ساخته شده از مادران است. این زنان درباره این که چطور مانند زنان پیر بدقواره لباس بپوشند فکر کردند. مانند هنرپیشه های آماده برای تغییر لباس، حتی برخی،  برای در امان ماندن از دستگیری،  سر و وضعی که خیلی هم مادرانه ی سنتی نبود به خود گرفتند." (7) یکی از رهبران گروه، هبه د بونافینی Hebe de Bonafini، تا آن جا پیش رفت که با دم پایی های اتاق خوابش به تظاهرات مادران رفت (8):  نوعی ور رفتن با مرزهای بین دو قلمرو خانگی و عمومی که خودشان انعطاف پذیرش می کردند.  <br />
لباس "پیرزن بدقواره" به خاطر تصور مردسالاری از مادر، که مبنای آن عمدتا مریم مقدس، به عنوان موجودی منفعل که به واسطه خوبی ذاتی اش ستایش می شود، بود بسیار موثر از کار در آمد. مادران "تلویحا از گروه های مختلفی که در آغاز جنگ کثیف "برانداز" به حساب می آمدند متمایز شمرده شدند" (9) گرچه این نگرش به تدریج که گروه رویت پذیر شد تغییر یافت، استراتژی فوق به این دلیل موثر واقع شد که از تصورات عمیقا حک شده در ذهن جمعی آرژانتینی سود  برد. مادری، دست کم تا مدتی، مانند سپر عمل می کرد، و مادران را در مقابل نیروهای نظامی حفظ کرد، و به آن ها اجازه داد که نمایش جنبش خود را کامل کنند. (10)<br />
صرف نظر از لباس شان، مادران راه هایی یافتند تا از بدن های خود برای صدور بیانیه های سیاسی استفاده کنند. فیلم،  تبدیل یافتن بدن های این زنان را به "تخته های اعلانات متحرک" (11) برای بیان اندوه شان، و حتی آرامگاه های متحرکی برای گرامی داشتن خاطره فرزندان گم شده شان، به تصویر می کشد. مادران، در آغاز، تصاویر کوچکی به گردن شان آویزان می کردند، اما خیلی زود شروع کردند به این که بلوز، کت، و روسری شان را با تصاویر ناپدید شدگان بپوشانند. مدتی نگذشت که تصاویر بزرگ شدند و در تظاهرات، خواست بازگشت ربوده شدگان عنوان شد. مادران روی لباس هاشان، روسری هاشان، و روی علائمی که حمل می کردند، اسامی فرزندان، تاریخ های تولد و ناپدید شدن آن ها و درخواست اجرای عدالت را می نوشتند.<br />
مادر دردمند، که نماد مادر داغدیده (Mater Dolorosa) مسیحیت است، به صورت یک هویت نمایشی از سوی مادران انتخاب شد. آن ها با گریه و زاری،  که بیان احساسات واقعی شان نسبت به فرزندان شان بود  در میدان راه می رفتند. در فیلم، مادران در مقابل دوربین گریه می کنند، از اضطراب های دوره جنگ کثیف حرف می زنند، از فعالیت "براندازی" که فرزندان شان به جرم آن به زندان افتادند، و در واقع نیز در اکثر موارد فعالیت در جهت برقراری عدالت اجتماعی در رژیمی بود که همه حقوق بشر را سرکوب می کرد. <br />
یکی از مادران در فیلم پورتیو و مونوز گریان می گوید: "ما نمی دانیم آیا آن ها گرسنه اند یا آیا سردشان است؟"  حتی با این که اکثر مفقود شدگان بالغ و در دهه 20 یا 30 عمر خود بودند،  مادران از تصور از مادر به عنوان حامی و برآورنده نیازهای فرزندان استفاده کردند، تصور از مادری که بدون او فرزندان بی پناه می مانند. همان طور که قبلا گفتم، آدم ربایی ها را می توان حمله به هویت مادران در مقام مادر تلقی کرد، اما در ضمن مانعی اند بر سر راه او و انجام وظیفه مادری،  برای ایفای نقشی که به هر حال "حرفه" تمامی این زنان بود. آن ها قدرت نداشتند که نگذارند فرزندان شان ربوده شوند؛ مریم مقدس هم نتوانست جلو مرگ پسرش را بگیرد.<br />
جنبه مذهبی مادر داغدیده هم بزرگ جلوه داده شد. آن ها مدعی شدند که مریم مقدس، با فضیلت ترین زنان، نیز دچار همان مصیبتی شده بود که اینک آنان می شدند، و همین به حرکت آن ها مشروعیت می بخشید. یکی از مادران به دو فیلم ساز می گوید: "مریم مقدس پسرش را بعد از مرگ در آغوش گرفت.  ما حتی استخوان های فرزندان مان را هم نداریم." با مقایسه مفقود الاثر شدن ها با مرگ مسیح، مادرها برای دیکتاتوری که همه جا ترویج ارزش های مسیحیت را از افتخارات خود می شمرد پیام روشنی فرستادند. ربودن جوانان آرژانتینی و شکنجه کردن آن ها جنایتی وحشیانه در حد به صلیب کشیدن مسیح بود. با وجود این، از آن جا که مریم مقدس هم مادری منفعل و به تمام معنی مطیع بود، جنبش مادران نمی توانست کاملا خود را پشت سر تمثال مادر داغدیده پنهان کند. در واقع، "در انظار عموم ظاهر شدن زنان،  نتیجه اش بیرون رانده شدن از کلیسا بود" (12) "شاید نشان دادن درد مجاز بود، اما خشم نه." (13) مادران سعی کردند یاری کلیسای کاتولیک را جلب کنند، اما کلیسا آن ها را از خود راند، و ترجیح داد نقض حقوق بشر از سوی دولت را نادیده بگیرد. در پاسخ به استفاده مادران از شخصیت مادر داغدیده،  اسقفی آرژانتینی گفت: "من نمی توانم مریم مقدسی را تصور کنم که زمان ربوده شدن پسرش، خداوندگار ما، فریاد زده، اعتراض کرده و بذر نفرت پاشیده باشد." (14) در فیلم، رنه د اپل بام Renee de Epelbaum، یکی از مادران، به یاد می آورد که چطور جامعه یهودیان نیز، که بخش بزرگی از جمعیت آرژانتین را تشکیل می دهد، درخواست کمک مادران را بی جواب گذاشت.<br />
منبع خشمی که برای کلیسا پذیرفتنی نبود شخصیت دیگری است در فرهنگ آرژانتینی: "شخصیت  مادر-شیر" (15)، مادری که هرکاری برای حمایت از فرزندش می کند. یکی از مادران آن را چنین توصیف می کند: "اگر فرزند (پسر) دچار دردسری شود، مادرست که به کمک او می آید. اگر به زندان بیفتد، اوست که از فرزند دفاع می کند و به ملاقاتش می رود." (16)  مادران را می توان در فیلم دید که فریاد می کشند و در حالی که چهره هاشان از غضب سرخ شده و مشت ها را گره کرده اند فرماندهان نظامی را "آدم کش ها! خائن ها!" خطاب می کنند. نزدیک های آخر فیلم رنه اپل بام، که از خشم زبانش بند آمده این واقعیت را اعلام می دارد که عاملان مرگ هر سه فرزندش، که جزو مفقود الاثر شدگان اند، هنوز آزاد می گردند. او می گوید: "نمی توانم قبول کنم که کسی چنین کاری را به صرف این که دستور می گیرد انجام داده باشد". او و بقیه مادران معتقدند که هرکسی که در سرکوب و شکنجه مشارکتی داشته است باید به خاطر جنایات خود محاکمه شود، حتی اگر چه ناپدید شدن ها از بالا برنامه ریزی می شده و ژنرال های فرمانده سه نیروی ارتش، ویدلا، ماسه را، و اگوستی، عاملان اصلی بوده اند. <br />
در حالی که تعریف مجدد مادری عملی انقلابی است، برخی انگیزه هایی که مادران بنای جنبش خود می دانند چندان پیشرفته نیست. موضع " مادر- شیر" به شرایط "طبیعی"، حتی ثابت و تغییر ناپذیر (17)، زن در مقام مادر نسبت داده می شود و، به تبع آن، منتقل کردن او به حوزه ی خانگی. این دیدگاه تصور از زن همچون شیء را تداوم می بخشد، که تحت تاثیر نیروهایی قوی تر از خود است، و در این مورد خاص تحت تاثیر طبیعت. طبق برخی گفته های خودشان، مادران از خانه بیرون می روند و به مفقود شدن ها اعتراض می کنند چون "طبیعت" یا "غریزه" به آن ها دستور می دهد که از فرزندان خود حمایت کنند. (18)<br />
مادران نه تنها حامی فرزندان خود که حامی یکدیگر هم بودند. صحنه های تظاهرات آن ها در پلازا د ماژ که در فیلم مستند پورتیو و مونوز  می بینیم نشان می دهد که چطور مادران به زنانی که به میان آن ها می رفتند خوشامد می گفتند و دلداری شان می دادند. مادری که دخترش، لیلیانا، تاریخ دان، به دلیل کارش در زمینه نابرابری های اجتماعی مفقود الاثر شده درباره بی قراری خود، وقتی که برای نخستین بار تصمیم گرفت به مادران بپیوندد، توضیح می دهد و می گوید: "من روی یک نیمکت و تا حدی دور از دیگران نشستم و به آن ها نگاه کردم."  وقتی او بالاخره به خودش جرات می دهد تا به بقیه بپیوندد، نخستین چیزی که ازش می پرسند این است: "کدام عزیزت را  ازت گرفته اند؟" این زن، با احساس پیوندی ناگسستنی از همان جا  تصمیم به فعالیت می گیرد. ناوارو معتقد است که این پیوند عاطفی بین مادران تا حدی عامل کارایی جنبش بود: "مادری پیوند مشترکی ایجاد کرد که به مادران امکان داد اطلاعاتی را که گرد می آوردند و شایعاتی را که می شنیدند یک کاسه کنند و احساس همبستگی ای را به وجود آورند که به آن ها قدرت داد." (19) به این ترتیب، مادران نه تنها برای مخاطب بیرونی مادری را به نمایش گذاشتند، بلکه آن ها بین خودشان هم این کار را، به صورت منبعی برای وحدت گروه، کردند. مادران، از آن جا که خودشان فرزندانی نداشتند تا برای شان نقش مادر را ایفا کنند، با تاسیس یک بنیاد خیریه به پروژه های خدماتی در جامعه ی خود روی آوردند، که عمدتا روی کمک به محتاج ترین خانواده های ناپدید شدگان متمرکز بود. مادران با کمک به اشخاص محتاج دو وظیفه را به انجام رساندند. از یک سو، جای فرزندان خودشان را به فقرا دادند تا کسی را داشته باشند که بهش برسند. <br />
در فیلم صحنه هایی از زاغه های آرژانتینی به نمایش در می آید، در حالی که اهالی از بنیاد مادران برای حمایتی که از آن ها کرده، و فقط هم مادی نبوده، تشکر می کنند: آن ها یک "شبکه ارتباطات و حمایت" (20) درست کردند و هر اطلاعاتی که می توانستند درباره ی ناپدید شدگان جمع کردند. از سوی دیگر، مادران به نحوی توانستند به دولت نشان دهند که فرزندان شان جانی نبوده اند، بلکه می خواسته اند بی عدالتی اجتماعی را در آرژانتین ریشه کن کنند. بیشتر مادرانی که در فیلم صحبت می کنند فرزندانی داشته اند که به نحوی، با ایجاد مهد کودک و درمانگاه، ومشارکت در گروه های فعال سیاسی، درگیر بهبود شرایط زندگی مستمندان  بوده اند. این واقعیت که مادران جرات انجام دادن همان کارهایی را به خود دادند که باعث ربوده شدن فرزندان شان شده بود  نشان می داد که آن ها نه تنها به دیده اغماض به فعالیت های اجتماعی و سیاسی فرزندان خود نگاه می کرده اند بلکه حامی آن ها هم بوده اند و هیچ ایرادی ( و،  با استفاده از زبان دولت، هیچ قصد براندازی) هم در آن کارها نمی دیده اند.   <br />
در آغاز فیلم، مادری از مخاطبی ناپیدا درخواست کمک از "آن ها" را می کند. "آن ها" مردم خارج از آرژانتین اند: مطبوعات خارجی، دیپلمات ها، و.... در آغاز، مادران بسیج شدند که توجه دولت را به خودشان جلب کنند: مادران آن جا بودند و جایی هم نمی خواستند بروند. اما، وقتی جهان بیرون شروع  به توجه نشان دادن به موارد متعدد نقض حقوق بشر در آرژانتین کرد، به رغم انکار دولت، مادران دیدند که بازاریابی برای نمایش شان در جامعه جهانی یاری بخش آرمان شان است. بنابراین، آن ها گشتند و حمایت زنان را در هلند، فرانسه، کانادا، و سایر کشورها به دست آوردند. این زنان "غربی" با مادران متحد شدند و نمایش آن ها را تکرار کردند، و روسری سفید به سر در شهرهای مختلف اروپا راه پیمایی کردند. این پدیده،  ویژگی جنبش به عنوان یک اجرای تئاتری دارای سناریو را برجسته کرد، چرا که می شد در جای دیگر و بیرون از زمینه های سیاسی ای که در آغاز برای آن خلق شده بود، با بازیگران/کنشگرانی دیگر مجددا اجرا  شود.  <br />
بعضی از مادران به ملاقات با سران کشورهای دیگر، از جمله پاپ،  مصاحبه های متعدد و تهیه گزارش های تصویری، دعوت شدند و در همه این موارد روسرهای سفید  سرشان بود. اگر طبیعت سیاسی کار آن ها هرگز زیر سوال بوده است، حال آن ها در این نقطه از جنبش آشکارا یک موجودیت سیاسی شناخته می شوند، و بر حقانیت آرمان خود تاکید می کنند. به علاوه، واقعیت علاقه مندی مادران به نمایش هویت خود ساخته شان، تا حتی روسری های سفیدشان، میزان آگاهی آن ها را از قدرت سمبولیسمی که به کار می برند به سران جهان نشان می دهد.  <br />
وقتی دو فیلم ساز امریکای لاتینی، لوردس پورتیو و سوزانا مونوز،  تصمیم گرفتند فیلمی درباره جنبش مادران بسازند، قصد نمایش مضاعف شد: فیلم هم وسیله ای است برای به رویت مردم رساندن نمایش مادران وهم خودش یک نمایش است.  فیلم صرفا درباره مادران و مبارزات آن ها نیست؛ محکوم کردن جنگ کثیف هم هست. مونوز یک آرژانتینی است که کشورش را به خاطر جو سرکوبگر آن ترک کرده، بنابراین تصمیم او به ساختن این فیلم درباره جنبشی اعتراضی بالذاته و فی الذاته یک اعتراض است. پورتیو، که در مکزیک متولد شده و چیکاناست، به شدت ناقد نظام های قدرت در امریکای لاتین است، و موضوع فیلم های او اغلب پیامدهای این اوضاع اسف بار است.  مخاطبی که آن ها در نظر دارند مردم آرژانتین نیستند، که از پیش از وجود مادران خبر داشته اند، بلکه خارجی ها هستند. بنابراین تصویری که تماشاگر فیلم از نمایش مادری توسط مادران می بیند تحت تاثیر حس همدردی فیلم سازان نسبت به این مادران و در ضمن تفسیر خودشان از آن قرار دارد. <br />
بل هوکز، نویسنده فمینیست، در تحلیل خود از فیلم مستند "پاریس می سوزد"، کارگردان سفید لزبین فیلم را به دلیل غفلت در "از آن خود کردن" خرده فرهنگ هم جنس گرایی سیاهی که به نمایش می گذارد به باد انتقاد می گیرد. حتی با وجود این که فیلم مادران از تجربه ها و دیدگاه های کارگردانانش تاثیر پذیرفته، و باید می پذیرفت، فاصله زیادی بین فیلم سازان و سوژه های آن ها نیست: همه ی آن ها زنان امریکای لاتینی اند که سعی می کنند رژیمی سرکوبگر را به پاسخگویی در قبال اعمال خویش وادارند. به رغم این، دو نکته ی بنیادی بین مادران و پورتیو و مونوز فاصله ایجاد می کند. ابتدا این که فیلم سازان هر دو لزبین اند (هرچند با تجربه مادری: پورتیو قبلا با مردی ازدواج کرده و از این ازدواج چند فرزند دارد) (21)؛ این واقعیت آن ها را در جایی دور از مادران قرار می دهد، چون مادران تا حدی به نقش های سنتی چسبیده اند، و تمایلی ندارند ارزش های نظام مردسالاری را به چنان شیوه بارزی زیر پا گذارند. همچنین، هم پورتیو و هم مونوز از زادگاه های خود به ایالات متحد مهاجرت کرده اند، و این امر آن ها را خارج از فضایی که مادران در آن زندگی می کنند قرار می دهد. پورتیو و مونوز جنبش مادران را از پشت یک عدسی تاثیر پذیرفته از اندیشه های پیشروی خود می بینند که، ضمن این که با ایدئولوژی مادران فرق دارد، عملا به آرمان آن ها کمک می کند. این امر که فیلم سازان نه تنها رژیم نظامی بلکه همه ی ارزش های محافظه کارانه را رد می کنند، حسی دراماتیک به فیلم می بخشد که دل بیننده را به درد می آورد. <br />
فیلم که دوسال بعد از پایان دیکتاتوری به نمایش درآمد، باعث شد مادران برای تلاش های خود شهرت جهانی به دست آورند. فیلم سازان،  در طول ساختن فیلم و در بازنمایی این جنبش، بسیاری از استراتژی هایی را که مادران برای نمایش خود به کار برده بودند ( و هنوز هم به کار می برند) تکرار کردند، از جمله ارائه تصویری رقت انگیز از مادران را. <br />
زنانی که پورتیو و مونوز برای مصاحبه به سراغ شان رفتند، از جمله رنه اپل بام، یکی از برجسته ترین رهبران جنبش، در حال چای نوشیدن در خانه هاشان و در محاصره عکس های فرزندان خود نشان داده شدند. پورتیو و مونوز،  با نمایش صحنه هایی متناوب از مادران در خانه و در حال اعتراض در خیابان،  تمایزی را که مادران بین هویت های فردی و جمعی می گذارند تشخیص دادند و محترم شمردند. تیلور می نویسد که "]مادران [  تفاوت بین مادری به مثابه هویت فردی (و برای بسیاری از آن ها چنین بود) و مادری به مثابه نمایشی جمعی و سیاسی را درک می کردند و عملا به تماشا گذاشتند."<br />
جودیت باتلر این جدایی هویت های خصوصی و عمومی ("شخصی که همیشه بوده ام" در مقابل "من" که مادری را به نمایش می گذارم) (22) را معضلی می شمرد، زیرا بر نظام سرکوبی که در آن این دو الزاما از هم جدا می شوند تاکید می کند. (23) در حالی که این حرف درست است، به این دلیل که نقش سنتی مادری ساخته مردسالاری است و الزاما زن را به خانه وصل می کند، تیلور خواهان تعریف مجدد آن به عنوان یک راه حل "پذیرفتنی و عملی" برای مشکل مادران است. (24) باتلر به یقین اصل استفاده از مادری را به عنوان یک سلاح سیاسی مردود می شمرد، از آن جا که نقش مادر به این دلیل که نظام مردسالاری ذاتا آن را محدود می کند صرفا تا همین جا می تواند امتداد یابد. تیلور، از سوی دیگر، غیر ممکنی عملی سرنگون کردن کامل این نظام را در آن لحظه تاریخی معین که مادران آرژانتینی اعتراضات خود را شروع کردند تشخیص می دهد، و در عوض تلاش های مادران را از درون خود نظام تحسین می کند، به رغم این که می داند نتایجی که می توانستند و توانستند به بار آورند توسط همین نظام محدود می شود.    <br />
جنبش مادران از این حیث موثر بود که توجه جهانیان را به مسئله ی نقض حقوق بشر در جامعه آرژانتین و جنگ کثیف جلب کرد. با وجود این، خیلی ها معتقدند که این زنان در تغییر واقعی موقعیت ناموفق بودند، به این دلیل ساده که درخواست های آن ها کمک های خارجی به دولت آرژانتین یا مشروع شمردن رژیم نظامی را در سراسر جهان متوقف نکرد. (25) آن چه سرانجام دیکتاتورها را سرنگون کرد فاجعه فالکلند بود: در تلاش برای تقویت ملی گرایی، دولت با نتایجی فاجعه آمیز سعی کرد جزایر فالکلند را از انگلستان پس بگیرد. این مسئله، به اضافه یکی از بدترین بحران های اقتصادی در تاریخ آرژانتین، در 1983 به انتخاب یک دولت دمکراتیک منجر شد.    <br />
مادران، گرچه نتوانستند دیکتاتوری را ساقط کنند، به طور غیر مستقیم باعث تغییرات مثبت زیادی در جامعه آرژانتین شدند. آن ها، با صحبت درباره موارد نقض حقوق بشر،  آگاهی از نیاز به قوانین حامی مردم در مقابل خشونت را افزایش دادند. گروه هایی که بعد از آن تشیکل شدند این اندیشه ها را به وام گرفتند و توانستند قوانین مربوط به خشونت خانگی، آزار جنسی، و طلاق را اصلاح کنند و همچنین خواهان احکامی شوند که مشارکت بیشتر زنان را در فراگرد سیاسی ازجمله از طریق تضمین ارائه فرصت های مناسب برای اشتغال، حاصل کنند. مهم تر از همه، مادران به مردم آرژانتین نشان دادند که زنان، به رغم وابستگی سنتی شان به حوزه ی خانگی، می توانند دست به عمل سیاسی قاطع بزنند. <br />
نمایش مادری مادران از این جهت موثر بود که برای آرمان خودشان رویت پذیری کسب کردند. رویت پذیری خود  آن ها، در تضاد آشکار با مواضع دو قطبی عمومی/خصوصی، هم منبعی بود برای تجهیز سیاسی آن ها و هم یکی از عوارض جنبی آن.  با وجود این، چون نمایش آن ها درون مرزهای مردسالاری روی داد، به دلیل استفاده از ویژگی هایی که نظام مردسالاری در کل به زنان (و، به طور اخص، به مادران) نسبت می دهد فقط تا این جا می توانست امتداد داشته باشد. گرچه این نمایش برای مادران یک راه خلق و اعمال عاملیت سیاسی خودشان بود (و هنوز هست)، این عاملیت محدود است، چون نقش مادر که آن ها به عنوان یک سلاح انتخاب کردند ذاتا دامنه محدودی دارد. </p>

<p>1. Rodriguez, Gilda, The Political Performance of Motherhood: Las Madres de Plaza     de Mayo.                              <br />
2. Portillo, Lourdes and Susana Munoz (Dirs.) Las Madres de Plaza de Mayo (1985) Videocassette Xotl Films. 63 min.     <br />
3. Taylor, Diana. "Trapped in Bad Scripts: The Mothers of Plaza de Mayo."      Disappearing Acts. Spectacles of Gender and Nationalism in Argentina's "Dirty     <br />
 War." Duke Univ. Press: 1997. 195.<br />
4. Ibid., 191.                      <br />
5. Navarro, Marysa. "The Personal is Political: Las Madres de Plaza de Mayo." Power and Popular Protest. Latin American Social Movements. Ed. Susan Eckstein. 989. 256.<br />
6. Taylor  184.                   7. Ibid., 195.                8. Ibid., 196.<br />
9. Navarro 257.                 10 Ibid., 258.               11. Taylor, 183.<br />
12, 13, 14. Ibid., 196.        15, 16. Ibid., 199.        17. Ibid., 203.    <br />
18. Ibid., 198.                    19.  Navarro 257.         20. Taylor 201-202.<br />
21. Fregoso, Rosa Linda. "Lourdes Portillo: The Devil Never Sleeps and Other Films." University of Texas. 2001. <br />
22. Taylor 206.            <br />
23. Butler, Judith. "Gender is Burning: Questions of Appropriation and Subversion." Bodies That Matter: On the Discursive Limits of Sex. New York: Routledge, 1993. 121-140.<br />
24. Taylor 194-195.           25. Ibid., 201.</p>

<p>     <br />
</p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue8/06,07,22,07,03,09/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
</html>