<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue31/07,10,07,02,30,56/ by HTTrack Website Copier/3.x [XR&CO'2014], Sun, 25 May 2025 04:18:22 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 31 | مینا زند یزدی  » نگاهی به لوليتا خواني در تهران</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">نگاهی به لوليتا خواني در تهران</a></div>
    <div id="author"><a href="mailto:herlandmag@gmail.com">مینا زند یزدی </a>&nbsp;|&nbsp;&#1740;&#1705;&#1588;&#1606;&#1576;&#1607; ۱۵ &#1605;&#1607;&#1585; ۸۶&nbsp;|&nbsp;<a target="_blank" href="http://www.technorati.com/search//issue31/07,10,07,02,30,56/">
لینک های وارده</a></div>
    <div id="body" style="color: #000;">
      <p>هنوز غرور و تعصب را به‌یاد دارم وقتی که برای اولین بار خواندم‌اش. لولیتاخوانی در تهران را چهار سال پیش خواندم. نه از غرور شرمنده بودم و نه از تعصب. یک زن ایرانی از نسل من کتابی نوشته‌بود که در دست همگان و مورد بحث همگان بود من هم ارثی از آن داشتم.</p>

<p>در کلوپ کتابی به‌اتفاق هفت زن دیگر این کتاب را خواندیم و راجع به آن بحث کردیم. تنها ایرانی این گروه من هستم و از بقیه‌، فقط یک‌‌نفر شغل ادبی دارد. یکی از آن‌ها یک قاضی است، دیگری یک وکیل دعاوی است که در دانشکده‌ي حقوق درس می‌دهد، دو نفر استاد جامعه‌شناسی‌اند، یکی دیگر استاد ریاضیات  و بالاخره یکی هم معلم ادبیات انگلیسی.علی‌رغم مشاغل غیر ادبیاتی ما همگی دوست‌دار ادبیات هستیم و صرفا در این تجمع رمان می‌خوانیم. به‌خوبی به‌خاطر دارم که ما همگی از این کتاب لذت بردیم. چیزی که بیش‌تر از هر چیز مورد توجه بود شور و اشتیاق زیاد "آذر نفيسي" به تدریس بود و هم‌چنین روش تدریس او و تحلیل ادبی که از رمان‌‌های مورد بحث می‌کرد، و هم‌چنین طریقی که او می‌توانست شرایط موجود در داستان‌‌ها را بر شرایط زندگی امروز ایران منطبق کند. </p>

<p>و به‌خوبی به‌خاطر دارم که هیچ‌کدام از این دوستان علاقه‌ای به سیاست ایران از خود نشان ندادند مگر چند نفرشان که کلیمی هستند و گاه و بی‌گاه نگران اسرائیل در رابطه باسیاست ایران‌اند. متاسفانه تمامی انرژی که نفیسی صرف سیاست کرده‌بود در گروه ما به هدر رفت. </p>

<p>سرنوشت کتاب برای من هم که به اوضاع سیاسی ایران توجه زیادی دارم چیز به‌تری نبود. وقتی که دوستان من راجع به صحت و سقم حوادث ذکر شده در کتاب سوال می‌کردند پاسخ من به‌ایشان این بود که در مورد ادبیات تخیلی نباید انتظار دقت و واقعیت را داشت. در واقع من این کتاب را علی‌رغم ادعای روی جلد کتاب که آن‌را خاطراتی در قالب کتاب خوانده‌بود، یک اثر تخیلی خلاق می‌دانستم، آن‌را خیلی جذاب و خلاق و روشن‌فکرانه یافتم و البته بي‌نهایت افسرده. کتاب آمیزه‌ای بود از واقعیت و خیال، و ترکیبی از شخصیت‌هایی که احتمالا در میان پنجاه میلیون ایرانی آن زمان وجود داشتند. داستان انطباق خلاقی بود از گذشته به حال و برعکس. و بهترین آن انطباق تخیل غربی با واقعیت شرقی بود. ولی درعین حال آن‌را بی‌نهایت مایوس و سرخورده و تلخ و منفی یافتم. تعجب زیاد من از این بود که اثری از خودکشی و یا حتی مصرف داروهای ضدافسردگی در این کتاب نبود. بدون شک اگر حوادث این کتاب در غرب به‌خصوص در امریکا اتفاق می‌افتاد، مصرف چنین داروهایی در میان شخصیت‌ها کم نبود. </p>

<p>در آن زمان من نویسنده را به‌خاطر به‌هم بافتن آن‌همه حوادث کوچک و بزرگ به‌یک‌دیگر و تطبیق آن‌ها با مجموعه‌ای از آثار نویسندگانی چون هنری جیمز، فیتزجرالد، نوباکو و جین استین که در میان آن‌ها دو نویسنده‌ي اول مورد علاقه‌ي من هستند تحسین کردم. در حالی‌که خیلی امید داشتم که نفیسی خوانش لولیتا را در جاهای دیگر هم تکرار کند ولی متاسفانه تهران مقصد اول و آخر او بود. </p>

<p>بعد از تقریبا چهار سال من هنوز فکر می‌کنم که خیلی جالب خواهد بود که اگر لولیتا را در مثلا واشینگتن به همان روال بخوانیم. نویسنده در درجه اول با مشکل خیلی زیادی روبه‌رو می‌شود در یافتن هفت دختر جوان در ردیف مشابه شخصیت‌های کتاب که بدون وقفه و تحت هر شرایطی با اشتیاق توصیف شده در کتاب خود را هر هفته به کلاس برسانند. دومین مشکل این می‌بود که چه کسی خواهد توانست که دوستان نفیسی را – تمام آن تام و دیزی‌ها و سایر سران جمهوری‌خواه را- که کثافت به‌پا کرده و نه خودشان آن‌را تمیز می‌کنند و نه اصلا انتظار تمیزی دارند زیرا که اشغال را اصلا نمی‌بینند محاکمه کند. در واقع هنگام خواندن کتاب من جای چندین اسم و محل را با اسامی جرج بوش و واشینگتن عوض کردم و شاید کسان باور نکنند هیچ چیز تغییری نکرد که هیچ، بهتر هم خوانده شد. فقط کمی بیشتر افسرده شدم. </p>

<p>اگر لازم باشد از خودم کمی دفاع کنم باید بگویم که من همین‌جا -در امریکا- یاد گرفتم که خاطراتی از این قبیل را خلاق تخیلی بخوانم. وقتی که خاطرات با انگیزه و علایق شخضی و شادی و غم و مسیر زندگی راوی آمیخته شد دیگر آن رنگ خاطره ندارد بل‌که داستانی است که می‌تواند گوشه‌ای هم در واقعیت داشته‌باشد. وقتی‌که راوی یکی از شخصیت‌ها-- و در واقع شخصیت اصلی کتاب است و بخصوص  وقتی که راوی نویسنده‌ای خلاق هم هست دیگر به‌طور حتم خاطرات رنگ دیگری دارد. وقتی که شخصیت‌ها نام دیگری برمی‌گزینند و حرفه دیگر پیدا می‌کنند و از محلی به محل دیگر منتقل می‌شوند و از حادثه‌ای به حادثه دیگر حرکت می‌کنند، و وقتی که راوی یک ایده قوی و یک انگیزه محکم برای مسیر حرکت جریان حوادث دارد؛ به احتمال زیاد خواننده داستانی را می‌خواند که می‌تواند خالی از درس‌های با ارزش و یا نتایج ارزنده تاریخی هم نباشد، ولی در هر صورت خاطره به‌حساب نمی‌آید. و مهم‌تر از همه وقتی‌که خاطره نویس با خاطره نویسی اش تازه به‌شهرتی میرسد دیگر به‌طور حتم احتیاجی به‌یک داستان احساسات برانگیز نیست. </p>

<p>جامعه‌ایرانی در امریکا بر سر این کتاب دچار اختلافی شدید شد. گروه‌‌های سلطنت طلب و طیفی از جمهوری خواهان کتاب و نویسنده آن‌را ستودند. در حالی‌که کسان دیگری آن‌را بر اساس سیاست نویسنده به نقد کشیدند. سرنوشت کنسرت موسیقی جیپسی کینگ برای خود راوی این‌جا تکرار می‌شود. هیچ‌کدام از ستایش‌گران تا منتقدان منصفانه کتاب را نقد نکردند بلکه سیاست نویسنده را به نقد كشيدند. اگر چه از روی عکس العمل نویسنده می‌توان دریافت که ستایش و یا نقد ظاهرا برای نویسنده مسئله‌ای نبوده و نیست. چند میلیون نسخه از کتاب به‌فروش رفته و نقد چه اهمیتی دارد!ا </p>

<p>از میان چند انتقادی که از کتاب شد دو نوشته آن‌‌ها به‌خاطر موقعیت نویسندگانشان شانس و امکان بیشتری داشتند که بررسی موثری از کتاب باشند ولی متاسفانه هر دوی این فرصت‌‌ها تلف شد. حمید دباشی مقاله‌ای در نقد این کتاب در نشریه الازهر نوشت که در آن نفیسی را یک وسیله برای  انتشار و اجرای هدف‌‌های نیو اورینتالیست‌‌ها خواند. در این مقاله او می‌گوید که نفيسي همگام دیگر پیروان و حامیان این مکتب سعی دارد که از شرق به‌طور کلی و به‌خصوص از اسلام چهره‌ای متخاصم جلوه دهد و این عذر خوبی برای غرب خواهد بود که هر گونه زمینه‌ای را برای دفاع از خود در مقابل  این شرق شیطانی تدارک ببیند. مقاله دباشی به‌طور وضوح یک حمله شعار گونه بر علیه سیاست آذر نفیسی است. او نفیسی را یک روشنفکر کمپرادور می‌خواند که بازیچه دست مرتجعینی چون برنارد لوئیس ـ که دباشی او را هم ‌هامبورت لوئیس می‌نامد- شد‌ه‌است. متاسفانه در تمام این مقاله حتی یک جمله هم از کتاب نفيسي بعنوان شاهدی بر این ادعا ذکر نشده‌است. دباشی فقط به بررسی عکس روی جلد اکتفا کرده و آن را هم وسیله دیگری در جهت جلوه دادن زنان و دختران جوان شرقی به‌عنوان ابزار جنسی می‌داند. در مورد کتاب او می‌گوید "آن‌چه که داخل کتاب است همانند آن‌چیزی است که در روی جلد آمده و پشت کتاب توصيه شده  است." </p>

<p>انتقاد دیگری از این کتاب در کتاب یاسمین و ستاره‌ها— بیش‌تر از لولیتا برای خواندن در تهران— نوشته فاطمه کشاورز است. در این کتاب کشاورز همان انتقاد دباشی را منعکس می‌سازد بدون این‌که به مقاله دباشی اشاره‌ای کند. یک‌بار دیگر این سیاست نفيسي است که مورد بررسی است و نه کتاب او. کشاورز در حالی‌که دنباله روی نفیسی را از روند و افکار نیو اورینتالیست‌ها مورد انتقاد قرار می‌دهد فراتر رفته و اعتراض بر این دارد که چرا نفیسی روی بهتر فرهنگ اسلامی یعنی صوفی‌گری که در اشعار شعرائی چون مولانا  و سعدی و حافظ متجلی می‌شود را نشان نمی‌دهد. و یا این‌که به تدریس فروغ فرخزاد نمی‌پردازد. نویسنده به‌طور قابل ملاحظه‌ای از خوانش لولیتا دور می‌شود و نه تنها فراموش می‌کند که نفیسی معلم ادبیات فارسی نیست بلکه فراموش می‌کند که کتاب را برای داعیه‌ای که دارد باید به نقد کشید نه برای آن‌چه که نیست. و باین روال یک‌بار دیگر فرصتی از بین رفت؛ فرصتی مناسب‌تر از فرصتی که دباشی داشت زیرا که کشاورز هم زنی بود از نسل آذر نفیسی و هم در حد او در دنیای اکادمیک امریکا. </p>

<p>بعد از خواندن کتاب کشاورز من راجع به فهم خودم از کتاب خوانش لولیتا در تهران به شک افتادم. شاید من هم همانند بسیاری از ایرانیان دیگر همان‌طور که کشاورز اشاره کرده است نظرم تحت‌الشعاع احساس غرورم به‌عنوان یک زن ایرانی قرار گرفته‌است؟ کتاب نفیسی آن‌طور که من به‌عنوان یک داستان آن‌را خواندم؛ با برداشت دباشی و کشاورز که‌این کتاب را اولین شلیک برای جنگ سوم جهانی می‌دانند فاصله زیادی داشت.  </p>

<p>به‌علاوه من فکر کردم که‌این اشتباه بزرگی بوده که من این کتاب را، مانند کشاورز  و دباشی، آن چنان که باید جدی نگرفته‌ام و شاید همان‌طور که کشاورز پیشنهاد می‌کند این کتاب را باید در نور تازه‌ای خواند. شاید برای خواندنش باید پنجره‌ای دیگر قرض کرد و از آن به کتاب به‌گونه دیگر نگریست. شاید که غرور و تعصب تواما مانع از دریافت خطر پنهان در این کتاب شده‌اند. بر این اعتقاد بر آن شدم که کتاب را دوباره بخوانم که مبادا بار دیگر "فرصتم از دست برود." و کتاب را یک‌بار دیگر خواندم و این بار به‌عنوان یک خاطره و به‌عنوان برداشت‌های یک زن از یک سری حوادث واقعی. </p>

<p>بار دوم کتاب را حتی از بار اول هم بیش‌تر پرداخته یافتم تا روایت واقعیات. داستانی شکل‌گرفته از داستانی دیگر. داستان اطاق یک شعبده‌باز داستانی است از ولادمیر نوباکوو. شعبده باز بعد از آن‌که انقلاب عشق زندگیش را از او می‌گیرد به‌یک زندگی زیر زمینی پناه می‌برد. در اطاقی با یک پنجره و یک تابلو نقاشی، او دنیای خودش را با کسانی که خودش انتخاب کرده می‌سازد. در واقع خود یک تبعیدی داوطلب در سرزمین خودش می‌شود، و در آن به‌زندگی کسانی که در آن راه دارند شکل و فرم و معنی می‌بخشد. نفيسي مانند شعبده‌باز، شخصیتی را در کتاب خود می‌آفریند و او را "شعبده‌باز من" می‌خواند. استادی است که انقلاب او را رانده و او آزرده و نیمی هم داوطلبانه، خلوت خود را می‌آفریند با گروهی منتخب و اطاقی و پنجره‌ای و شکلاتی از سوییس، نمایان‌گر سخاوتی از ایران (امیدوارم)، که با وجود کم‌یابی بی‌دریغ هزینه‌ي پذیرائی دوستان می‌شود. راوی داستان (آذر نفیسی) استاد ادبیات انگلیسی که ظاهرا ناهنگام زمانی‌که انقلاب دیگر لطفی به غرب ندارد به‌ایران آمده است و در می‌یابد که جمهوری اسلامی جای چندان مناسبی برای جین استین نیست و حتی تز دکترایش هم که راجع به دیوید گولد نوشته شده (این نویسنده فقط یک کتاب نوشته که اتفاقا اصلا مورد توجه نبوده‌است. نویسنده ناشر یک روزنامه محلی با تیراژ خیلی کم در منهتان نیویورک بوده و اصلا شهرتی در ادبیات ندارد و تنها معروفیتش محدود به گرایش چپ داشتنش است.) کمک چندانی نمی‌کند. راوی ما در زمره معدود دوستان انتخابی این" شعبده باز من"  است که خودش هم کمی دیرتر تبدیل به‌یک شعبده باز با اطاقی و پنجره‌ای و تابلویی به‌مراتب ارزنده‌تر  - نمایی از کوه البرز مایه غرور بیش‌تر ما تهرانی‌ها و بل‌که‌ایرانی‌ها- می‌شود. اما این شعبده باز کمی از دوروتی (جادوگر شهر از) کمی از آلیس در سرزمین عجایب و کمی هم از شخصیت فرهنگی و شبه اشراقی شهرزاد در هزارویک ‌شب در خود دارد. او هم همانند دو شعبده‌باز پیشین حصاری دور دنیای اختصاصی خود می‌کشد که فقط منتخبین را به آن راه است و دیگران در حسرت آن بیرون. بر خلاف دو شعبده باز دیگر از پند و اندرز کناره می‌جوید و به‌‌این اکتفا دارد که انان را از طریق خوانش و تحلیل ادبیاتی چون لولیتا و دیزی میلر متاثر ساخته که آن‌‌ها بتوانند با استفاده از تخیل و خلاقیت نه تنها خود را شناخته بلکه خود را از نو بسازند. </p>

<p>همان‌طور که زندگی راوی شکل گرفته از زندگی یک داستان است، زندگی دخترهایش هم فرمی از داستان‌هایی که می‌خوانند به‌خود می‌گیرد. تعجبی ندارد که ‌این هفت دختر هرکدام به نحوی با تم و موتیف داستان‌ها هم‌آهنگند. ایستادگی کردن و ستیزش، ساختن و باز ساختن خود، تخیل سازنده داشتن، رویا و آرزو داشتن، مستقل بودن و از مردان بیزار بودن و به آن‌‌ها اعتماد نکردن، هم‌چنین عدم حضور چنین عناصری در اجتماع و نشان‌هایی از فرهنگ غالب مثل مورد تجاوز قرار گرفتن، زور شنیدن و زیر باران رفتن، و مورد تجاوز جنسی قرار گرفتن و دم نزدن، و زیر نفوذ مردان متنفذ فامیل بودن، زیر تسلط پدر و برادر و دائی و عمو بودن، واز همه مهم‌تر تصویر خود را فقط از نقطه‌نظر دیگران داشتن که به‌روال نفيسي خیلی منحصر به زنان ایران است.  </p>

<p>کیفیت مینیاتوری این داستان جشم‌گیرترین خصیصه‌ي‌ این کتاب است که آن‌را از واقعیت دور می‌سازد. تقریبا تمام کرکتر‌ها در این کتاب نماد ایده و یا خصلت به‌خصوصی هستند و همه آن‌‌ها آن‌چنان عرضه شده‌اند که فقط آن کیفیت را نمایان سازند. خواننده در هر شخصیتی فقط آن جنبه‌اش را که مورد نیاز نویسنده یا راوی داستان است و بعدی به داستان می‌بخشد می‌بیند. نسرین با تمام بدبینی‌ها و تنفرش ازمردان ظاهر می‌شود. آذین با تمسخرهایش از هر کس و هر چیز و مهشید باسربه‌زیر بودن و توسری‌خور بودنش توی صف انتظار است. شعبده‌باز وقتی که نفيسي دیگر نفسی برای تحقیر کردن و عیب‌جویی ندارد از راه می‌رسد که جمله او را تکمیل کند و یا اگر لازم باشد حرف‌هایی را که نفیسی نخواسته از دهان خودش که راوی داستان است گفته‌باشد بر زبان جاری کند. هر یک از دختران تحت زور و فشار و ظلم پدر یا برادر و یا دائی و عمو و یا رئیسشان هستند و مجموعا تحت ستم حكومت. جمع‌آوری این چنین گروهی زیر یک سقف آن‌چنان خیالی است که فقط امکان آن در یک داستان موجود است. در حالی‌که در عالم واقع هر کدام از آن‌ها به‌تنهایی می‌توانند وجود داشته‌باشند، تنها تلاش فراوان و تخیل وسیع می‌تواند آن‌ها را چنین راحت دور هم جمع سازد. </p>

<p>اگر یک بعدی بودن دختران آن‌ها را خیالی جلوه می‌دهد نامتجانس بودن چند کاراکتر نیز به‌آن می‌افزاید. "شعبده باز من" تا پایان هم ناشناس و غیر واقعی می‌ماند. او همان‌طور غیر واقعی در اطاق تخیلی به‌یک زندگی تخیلی ادامه می‌دهد و نهایتا در یک سرزمین غیرواقعی ناپدید می‌شود. در واقعیت ایران – حتی امروز – بی‌نهایت مشکل و تقریبا غیر ممکن است که شخصی با مشخصات "شعبده باز من" بتواند این‌چنین پنهان شود. زیرا که در در عالم واقعیت در ایران این تعریف از پرایوسی نه برایش، آن‌طور که‌اینجا متداول است، لغتی وجود دارد و نه موردش به‌سان غرب به‌رسمیت شناخته می‌شود. </p>

<p>تخیل حتی در مورد حوادث هم به‌کار گرفته شده‌است. اگر چه خیلی از حوادث حتی به‌طور سیستماتیک تکرار شده‌اند اما نحوه‌ي بازگویی آن‌ها بیش‌تر به‌شیوه‌ي داستان‌نویسی است تا خاطره‌نگاری. در جایی که حوادثی از قبیل اتوبوس حامل نویسندگان به ارمنستان و نقشه نابودی نویسندگان و یا قتل‌های زنجیره‌ای حوادثی هستند که به‌کرات در کتاب‌ها و مقالات به‌آن‌‌ها اشاره شده داستان دوست بهایی بیش‌تر ساخته ذهن است تا واقعیت. یک دوست بهایی که کاملا از چند و چون زندگی بهاییان اطلاع کامل دارد با اطمینان این داستان را غیرواقعی دانست، و می‌گفت خانم نفیسی اصلا اسم این شخص را فراموش کرده‌بود و آدرسش را گم. روند حوادث و تناوب آن‌ها حضور اشخاص درست هنگامی‌که حضورشان لازم است وقوع حوادثی درست موقعی که نویسنده آن حادثه را برای ثبوت ادعای خود لازم دارد همگان مناسب داستان‌نویسی است . </p>

<p>راوی داستان خود بیش‌تر از همه غیرواقعی است. نامهربانی و فقدان عشق و محبت، هم‌دردی آمیخته با  نخوت و غرور و عیب‌جویی بیش از حد، و پر مدعایی و پرتوقعی هیچ‌کدام صفاتی نیستند که یک مادر ایرانی به‌خودش نسبت بدهد و به‌آن‌ها ببالد. راوی داستان زن سرد مغرور خود پسند نامهربانی است  که همه را به‌هیچ می‌گیرد. او به‌طور حتم نمی‌تواند خود نویسنده باشد. او یک شخصیت خلق شده است (که البته من شخصا حکمت این چنین خصلت‌هایی را برای راوی یک داستان نفهمیده‌ام) که ظاهرا تمام حوادث این کتاب –واقعی و یا تخیلی – بهانه‌هایی  برای بروز خشم و ناکامی‌های او هستند. هیچ حادثه‌ای نیست که نویسنده از آن خشمگین نباشد، هیچ واقعه‌ای نیست که زمینه‌ای برای ابراز عقیده و قضاوت خشن و بی‌رحمانه راوی نشود. خواننده پیوسته با عقاید و آراء نویسنده در هر موردی بمباران می‌شود. به‌طور خلاصه مملکت بزرگمان برای دو دهه از از طنز از خنده از موسیقی از انسانیت از عشق از دوستی خالی می‌شود و همه‌چیز فقط با معیار نفيسي-راوی اندازه می‌شود، معیاری که نه فقط یک معیار بلکه یک قانون است. </p>

<p>اصول عشق و هم‌دردی، بزرگ‌واری و سخاوت در هیچ کجا به‌اندازه‌ي ادبیات ارزش‌مند نبوده‌اند. در خاطره‌نگاری همانند تاریخ‌نویسی نویسنده باید به حوادث و اشخاص مورد نگارش با مهربانی و بزرگ‌وارانه بنگرد. هر صفحه و هر خط باید مدافع حوادث و اشخاص درگیر در آن حوادث باشد . از آن‌جایی‌که اشخاص حتی اگر هم زنده باشند نمی‌توانند از خود دفاع کنند این وظیفه نویسنده است که در بازگو کردن بهترین وجه ممکن را در نظر بگیرد. اگر خوانش لولیتا در تهران یک خاطره باشد خانم نفيسي از این اصل مهم سر باز زده است. </p>

<p>نفیسی در این کتاب رحمی به‌کسی نکرده‌است: مرده یا زنده همه مورد ضرب و شتم او هستند. خانم رضوان (بعد از آن دو پسر حزب‌اللهی) بیش‌تر از همه مورد خشم است. با آن‌که از لحاظ عقیده و علاقه به ادبیات غرب و تدریس خیلی به نفیسی نزدیک است فقط به‌صرف این‌که او روش دیگری را برای زندگی در جمهوری اسلامی برای خود برگزیده مورد خشم است. نفیسی اصلا ابائی از بروز این همه خشم بی‌دلیل ندارد حتی با این‌که می‌داند که او از بیماری سرطان در گذشته است. نفیسی تمام آن اصولی را که خودش به شاگردانش درس می‌دهد نادیده می‌گیرد. من فکر می‌کنم که او موقعی‌که گتسبی بزرگ را می‌خوانده صفحه اول را خیلی سریع ورق زده و نخوانده‌است که: </p>

<p>در سال‌های زودرنجی جوانیم پدرم به‌من نصیحتی کرد که من همواره آن‌را در ذهنم مرور می‌کنم. او می‌گفت هر وقت که حس می‌کنی می‌خواهی از کسی انتقاد کنی به‌خاطر داشته باش که تمام اشخاص این دنیا امتیاز‌هایی را که تو داشته‌ای نداشته‌اند.  </p>

<p>نفیسی شاید فراموش کرده و یا اصلا ندانسته‌است که خانم رضوان دختر شهردار تهران و یکی از شش زن نماینده مجلس نبوده، در انگلیس و یا سوییس درس نخوانده، تحصیلات دانشگاهی خود را در امریکا نگذرانده و احتمالا آن زندگی لوکس و مرفه خانم نفیسی را نداشته‌است، ولی با تمام این‌ها ادبیات غربی را مثل نفیسی دوست دارد و خوبی آن‌را همان‌طور می‌پذیرد که خانم نفیسی. با این‌که در مقام پایین‌تری از نفیسی است بر علیه او نیست که هیچ، بلکه نفیسی ایده‌آل اوست و همیشه می‌گوید که چقدر دلش می‌خواهد که مثل او باشد. خانم رضوان نهایت سعی را دارد که مواظب نفیسی باشد و به او کمک کند. روسری او را مرتب می‌کند و به‌آن سنجاق می‌زند و مواظب است که بین او و مقامات اشکالی پیش نیاید. نفیسی همه‌ي ‌این‌ها را بازگو می‌کند ولی ما هنوز خانم رضوان را جدا از حلقه دوستان که با اسم کوچک خوانده می‌شوند می‌یابیم. در تمام کتاب حتی یک جمله مهربان هم راجع به خانم رضوان نیست با این‌که آن‌‌ها یک دوستی خانوادگی هم با هم دارند. تمام این عصبانیت‌ها و انتقاد‌ها و نامهربانی‌ها همان‌طور بدون ذکر دلیل باقی می‌ماند و حتی بستر مرگ هم نمی‌تواند جرقه‌ای از هم‌دردی در دل پر از نکوهش راوی روشن کند. در صفحه 293 الی 295 نفیسی آخرین فرصت را برای ابراز بی‌علاقگی و خشم و آزردگی از این زن از دست نداده و با همان لحن نکوهش‌بار می‌گوید:  </p>

<p>"او به پروسه پزشکی و شیمی درمانی که برایش پیش گرفته‌بودند خوش‌بین بود. اگرچه سرطان کاملا پخش شده‌بود. او از کار من پرسید ولی من به‌او نگفتم که حالم خوب است، سلامتم و دارم کتاب می‌نویسم  و به‌طور کل دارم لذت می‌برم." <br />
 <br />
 </p>

<p>عدم هم‌دردی و محبت فقط در مورد خانم رضوان صحت ندارد بل‌که "دخترانش" هم از آن بی‌بهره نیستند.. در صفحه 258-259 وقتی‌که دخترها دارند راجع به عشق و ازدواج حرف می‌زنند آذین می‌گوید که: </p>

<p>آذین می‌گفت "این روزها دخترها یا با فشار خانواد‌ه‌ها ازدواج می‌کنند یا برای گرین کارد یا به‌دلیل احتیاجات مادی و یا سکس. آن‌ها برای هر دلیلی ازدواج می‌کنند ولی ندرتا از روی عشق." مهشید گفت "نه همه آن‌ها. زنان زیادی هستند که مستقل هستند. نگاه کنید ببینید چقدر زنانی هستند که مشغول تجارت هستند و چه زنانی که انتخاب کرده‌اند که تنها زندگی کنند." و من (نویسنده) با خودم فکر کردم که "و تو یکه از آن‌ها هستی یک زن جدی و شاغل که هنوز در سن سی و دو سالگی با پدر و مادرت زندگی می‌کنی" </p>

<p>این کنایه‌زنی بی‌رویه و نامنصفانه به‌طور قطع بیش‌تر برازنده آن راوی تخیلی است که باید این‌چنین نامهربان باشد وگرنه نفیسی که خودش در سن بالاتردر حالی‌که ازدواج کرده و فرزندانی هم دارد هنوز با مادرش زندگی می‌کند به‌خوبی می‌داند که ما ایرانی‌ها اعم از زن یا مرد لزوما از زندگی با پدر و مادرمان گریزان نیستیم. بسیاری از ما با کمال میل این‌چنین انتخاب می‌کنیم. به‌علاوه گاهی ضرورت‌های زندگی و حتی رعایت عرف و شرع می‌تواند به‌همان اندازه‌ي میل و غریزه برایمان ارزنده باشد.  </p>

<p>چیزی که من را در این چند سالی که از چاپ کتاب گذشته متحیر کرد و با اطمینان فکر کردم که همگان مانند من این کتاب را یک داستان پنداشته‌اند  سکوت زنان اکادمیک و نویسنده در باره‌این کتاب بود. مخصوصا با توجه به‌این که هدف مورد بحث زندگی زنان در ایران و جمهوری اسلامی بود. به‌این که در داستانی نویسنده‌ای می‌خواهد تمام نقائص و ایرادات زنان ایران را زیر ذره‌بین گذاشته و از آن‌ها یک مشت مظلوم قیمه و قرمه شده بسازد جای ایراد نیست چه بسا این‌که نویسنده تمامی تجربه اش این چنین بوده باشد و یا این‌که به‌‌ضرورت داستانی احتیاج به‌چنین اجتماعی بوده باشد. ولی تاکید روی این‌که‌این یک خاطره بیست ساله از مردم ایران است و عین واقعیت، امری بحث‌برانگیز است. سوال پیش می‌آید که پس این همه زن دکتر و وکیل و مهندس و استاد و نویسنده و روزنامه‌نگار و هنرپیشه و موسیقی‌دان و فیلم‌سازو حساب‌دار و حساب‌رس و طراح و ورزش‌کار و عکاس  و غیره، ‌این‌ها اصلا هیچ‌کدام به‌دیده‌ي نفیسی نیامده‌اند؟ آیا خانم نفیسی از وجود این هزاران هزار زن ایرانی که امروز منسجم‌ترین گروه سیاسی ایران را تشکیل داده و این چنین چهره دولت را عوض کرده و می‌کنند انکار می‌کند؟ این میلیون زنی که در زمان جنگ در اوائل انقلاب --که دولت هم بر این بود که آن‌ها را به‌داخل اشپزخانه‌ بفرستد – ایستادگی کرده و شجاعانه سنگر اشتغال و تحصیل خود را رها نکردند به‌اندازه یک کرکتر در یک رمان نمی‌توانستند مدل یکی از دختران باشند؟ راستی که شجاعت را چگونه تعریف میک‌نیم که هیچ‌کدام از زنان ما در این سه دهه اصلا در آن نگنجند؟ من مطمئن هستم که اگر هنری جیمز با تمام کارنامه جنگیش امروز حضور می‌داشت یک داستان دیگری از دیزی میلر مینوشت. من اطمینان دارم که او هم شجاعت و مقابله را طوری تعریف می‌کرد که در آن زن ایرانی مقام بسیار والایی می‌یافت. </p>

<p>ایران‌ِ آذر نفیسی کامل‌ترین دنیای پر از نقص و ایراد است. دنیایی که هیچ چیز در ان کار نمی کند. مردها ستم‌کار و زنان عاجز و در مانده. دولت خشن و وحشی و مردم بی رحم. مرده روی زمین می‌ماند و مرده شوی بی‌کار. ادبیات مرده و موسیقی خارج از دستگاه. مذهبی دروغگو و ریاکار. دانسگاه حماقت اموز. مردم بدجنس و متعصب . مادران گوسفندان رام در دست شوهران و پسرانشان. از همه بدتر این‌که خودشان هم اکثرا از این همه بلیه بی‌خبرند. (و ان چند جمله نیکو در وصف معارف ایرانی کاملا برای خالی نبودن عریضه که دیگران نگویند) این دنیای کاملا پر از نقص فقط در یک دنیای خیالی می‌تواند خلق شود و بس. دنیای واقعی به‌تائید تمام دوست‌داران هنر و ادبیات قدرت این چنین کامل بودن را دارا نیست. این فقط خیال و فانتزی است که می‌تواند این چنین بسازد. البته جای طنز این‌جاست که آذر نفیسی بیش از هر کس دیگری بر این عقیده است. </p>

<p>جالب این‌که ما در این کتاب به‌عنوان خاطره هیچ از تجربه شخصی نویسنده نمی‌دانیم. ما نمی‌دانیم که چرا یک پدر تحصیل‌کرده فرانسه که به‌خاطر تسلطش به ادبیات فرانسه مدال لژیون دونور می‌گیرد چگونه دختر خیلی جوانش را به‌ازدواج مردی که دخترش از او بی‌زار است درمی‌آورد. چرا او مثل خیلی از پدران ما بر شاغل بودن دخترش تاکید نکرده  و چرا مادر ایشان که خودش نماینده مجلس بوده در این مورد پافشاری ننموده‌است؟ ما نمی‌دانیم که نماینده مجلس بودن مادر ایشان چه تاثیری روی زندگی ایشان داشته‌است. آیا داشتن چنین مادری به‌اندازه خواندن چند رمان جین استین موثر بوده یا نه؟ و بالاخره ما زنان که دستمان از مجلس و مجلسیان کوتاه است خیلی‌مان می‌خواهیم بدانیم که‌این خانم‌ها آن زمان در مجلس چه می‌کردند؟ آیا هیچ‌وقت فرصتی بوده که از ایشان بپرسند که در آن‌زمان اوضاع مجلس چه‌طور بوده؟ چه‌طور ایشان کمپین کرده‌اند؟ احساسات عمومی نسبت به زن بودن یک نماینده مجلس چه بوده‌است؟ ایشان نماینده چه قشری و چه طبقه‌ای بودند؟ مردان با این شش خانم چه برخوردی داشتند؟ چه‌طور مردم را قانع کردند که به‌ایشان  اطمینان کنند؟ چند نفر به آن‌ها رای دادند؟ و آن‌‌ها چه کسانی و از چه دسته و جنس و طبقه‌ای بودند؟ چه مطالبی برایشان مهم بود که در مجلس انحصارا ایشان آن‌را مطرح و برای قانونی کردن آن تلاش کردنند؟ و کارنامه رای آن‌ها چگونه بود؟ آیا آن‌ها هیچ‌وقت به لایحه‌ای رای منفی دادند و آن چه بود؟  </p>

<p>اگر خانم نفیسی چندتایی از این سوال‌ها را جواب می‌دادند و آن‌‌ها را به‌همان طریق خودشان با رمان‌هایی که می‌خواندند مربوط می‌کردند. و اگر شخصیت‌ها را برای ابراز کردن افکار و عقاید خودشان آن‌چنان ویراسته نمی‌کردند آن‌وقت ما یک خاطره می‌داشتیم. در غیر این‌صورت نتیجه یک داستان سفارشی است، با محاسن و معایب</p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue31/07,10,07,02,30,56/ by HTTrack Website Copier/3.x [XR&CO'2014], Sun, 25 May 2025 04:18:22 GMT -->
</html>