<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue32/07,10,23,07,41,19/ by HTTrack Website Copier/3.x [XR&CO'2014], Sun, 25 May 2025 04:18:07 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 32 | پروين پايدار » ظهور فمینیسم پراگماتیک / پروین پایدار</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">ظهور فمینیسم پراگماتیک / پروین پایدار</a></div>
    <div id="author"><a href="mailto:ه">پروين پايدار</a>&nbsp;|&nbsp;&#1587;&#1607; &#1588;&#1606;&#1576;&#1607; ۱ &#1570;&#1576;&#1575;&#1606; ۸۶&nbsp;|&nbsp;<a target="_blank" href="http://www.technorati.com/search//issue32/07,10,23,07,41,19/">
لینک های وارده</a></div>
    <div id="body" style="color: #000;">
      <p><strong>ترجمه:فيروزه مهاجر</strong></p>

<p><em><strong>سایت زنستان: مقاله زیر بخشی از کتاب «جنسیت، دموکراسی: رو در رویی فمینیسم و رفرمیسم در ایران»* نوشته پروین پایدار است.  متن این کتاب در مجموعه 57 صفحه است که متن کامل آن را در بخش بیوگرافی وی در این مجموعه آورده ایم. این کتاب از یک مقدمه و  سه بخش تشکیل شده: 1. سرآغاز بحث جنسیت؛ 2. مرزهای جنسیتی اصلاح طلبی؛ 3. ظهور فمینیسم پراگماتیک. <br />
که متن زیر ترجمه  بخش آخر این کتاب است.</strong><br />
</em></p>

<p><br />
<strong>3. ظهور  فمینیسم پراگماتیک </strong><br />
پس از کند و کاو در وجوه مشترک فمینیسم و اصلاح طلبی، این بخش نهایی روی تفاوت ها درون خود فمینیسم متمرکز است. جریان های فمینیستی موجود اسلامی و سکولاریست که بازیگران اصلی جنبش زنان ایران امروزی هستند مورد بحث قرار می گیرند. ظهور یک مقوله جدید که من "فمینیسم پراگماتیک" نامیده ام، و مرزهای سکولاریسم و اسلام گرایی هر دو را در می نوردد، نیز مطرح شده است. بحث های کلیدی در فمینیسم ایرانی بعد از انقلاب تارهایی اند که از میان بحث های این فمینیست ها می گذرند. در مطالعات زنان ایرانی (و خاورمیانه ای) دو مجموعه بحث بخصوص دوام آورده است. به طور مشخص، سازگاری اسلام و فمینیسم و جهان شمولی حقوق زنان. این مسائل اغلب در ادبیات فمینیست های سکولار و اسلامی ظاهر می شود، و تمامی بازیگران کلیدی در فمینیسم ایرانی در ارتباط با این مسائل مراحلی از تحول فکری را طی کرده اند.</p>

<p><strong>فمینیسم سکولاریست </strong><br />
فمینیسم سکولاریست یک مقوله گسترده فراگیر برای شناسایی طیفی از فمینیسم ها ست که حول یک هویت "سکولاریست" و نه "سکولار" می چرخند. تفاوت بین این دو مقوله در این است که "هویت سکولاریست" هویت سیاسی آگاهانه انتخاب شده ای است که سکولاریسم را به مثابه خط منقسم سیاسی اصلی در موقعیت ایران بر می سازد. بسیاری از سلطنت طلبان و سکولاریست های سوسیالیست در سکولاریسم خود به لحاظ  ایدئولوژیک در همان حد بنیادگرایان اسلامی در اسلام گرایی شان متعهد و افراطی اند. برعکس، "هویت سکولار" در موقعیت ایران هویت اجتماعی ای به مراتب منعطف تر و گل و گشادتر است که می تواند با طیفی از مواضع سیاسی که لزوما حول سکولاریسم نمی چرخند تلفیق شود. <br />
فمینیست های سکولاریست طیف وسیعی از دیدگاه ها را در بر می گیرند، اغلب هم ضد هم، و دستور کارهای سیاسی متفاوتی را در مقام سوسیالیست، سلطنت طلب، سوسیال دمکرات، ناسیونالیست لیبرال، فرهنگ گرا و فمینیست های رادیکال دنبال می کنند. هریک از این برچسب ها انواعی از مواضع سخت و نرم را شامل می شوند. اما، هویت سکولاریست رایج، که در مقابل هویت اسلامیست [از این پس اسلامی نامیده می شود. م] موضع گرفته، برخی از ناهمگن ترین این فمینیسم ها را روی موضوع هایی مانند عدم سازگاری اسلام و فمینیسم و جهان شمولی حقوق زنان به هم نزدیک کرده است.   از آن جا که فمینیسم سوسیالیست موقعیت روان تری بین فمینیست های سکولاریست داشته، در این جا بیشتر از بقیه از آن بهره برده ام. ارجاع خاص به کارهای هایده مغیثی (1996 و 1999) که یکی از انواع پیچیده تر فمینیسم سویالیستی را به شیوه های نظام مند بازنمایی می کند صورت گرفته است. <br />
بحث روی سازگاری "اسلام" و "فمینیسم" درست بعد از انقلاب شروع شد که خیلی از سکولاریست ها به دلایل مختلف موافق بودند اسلام و فمینیسم با هم سازگاری ندارند. بسیاری از سکولاریست ها در ضمن درباره واژه "فمینیسم" هم نظرهایی مشترک داشتند (مغیثی، 1996: 6-5) اما مشکل اصلی آن ها با اصطلاحات "اسلام" و "فمینیسم اسلامی" بود. نگرانی سکولاریست ها این بود که محدودیت های اسلام، به عنوان ایدئولوژی الهی، با موقعیت زنان منطبق شود. ماهیت سرکوبگر دولت بعد از انقلاب در ایران و سیاست اسلامی کردن سریع و به ضرب و زور این نظریه قدیمی را که اسلام علت سرکوب زنان در ایران است تایید کرده بود. این برداشت در دهه  1980الهام بخش یک جریان مخالف فمینیستی شد. یکی از نظریه های قدیمی احیا شده "نظریه نوسازی" بود که حمایت ایالات متحد از نوسازی رژیم پهلوی در ایران اساس آن را تشکیل می داد. همین مبنای نظری مخالفت سلطنت طلبان با انقلاب شد. این امر به مفهومی از تاریخ سیاسی ایران، بخصوص در ارتباط با زنان، برحسب مبارزه بین نیروهای "سنت" که اسلام ذات گرا بازنمایی اش می کرد، و نیروهای مدرنیته که دولت پهلوی نماینده اش بود شکل داد (بک و کدی، 1978؛ پایدار 1995). نقد سوسیالیستی از اسلام منطبق شد با نظریه نوسازی با این استدلال که "مبارزه بین مدرنیسم سکولار و احیای اسلامی اساسا مبارزه ای است درباره دمکراسی سکولار، و عدالت اقتصادی، و آزادی زنان، در نهایت خواست تعویض جامعه فعلی با یک جامعه مدرن سکولار" (مغیثی، 1991: 61) فرح آذری وجود تنوع در اسلام را رد کرد و استدلال کرد که تبعیض اسلامی علیه زنان "در قلب سنت به انقیاد کشیدن زنان در جوامع اسلامی " است (1983: 3). این نقد از اسلام سرکوب زنان را بر حسب اسلام تعریف می کرد و آزادی زنان را در قاموس اسلام نمی دید. بنابراین، اعلام شد که "اسلام و فمینیسم سازگار نیستند" (17:1987). </p>

<p>بحث در تایید و نفی جهان شمولی حقوق زنان یک کلید دیگرو کلیدی قدیمی بود که فمینیست های ایرانی بعد از انقلاب نطرح کردند. باز هم سوسیالیست ها و سلطنت طلبان نشان دادند که حامیان سفت و سخت تر جهان شمولی اند، که یک تریبون مخالفت با نسبی گرایی اسلام ها  تلقی می شد. مبنای جهان شمولی مرد سالاری شناخته شد: </p>

<p>    ما شاید هنوز تعریفی از فمینیسم یا چارچوب بینافرهنگی به قدر کافی گسترده برای شناسایی سرکوب زنان <br />
    در موقعیت های اجتماعی- تاریخی  مختلف نداشته باشیم. اما، این امر تغییری در واقعیت این که مبنای <br />
    سرکوب زنان همه جا ساختارها و روابط پدرسالاری است نمی دهد. آن ها، برغم شکل های مختلف، <br />
    محتوای واحدی دارند. پارادایم ها و چارچوب های فمینیستی همان قدر برای درک نظریه پردازی روابط <br />
    جنسیتی در جوامع غیر غربی مفیدند که در جوامع غربی. (مغیثی، 1996: 8-17)</p>

<p>هدف جهان شمولی به مثابه یک "ایدئولوژی [فمینیستی] واحد و جهانی درنوردیدن ملت ها و سدهای فرهنگی، برای رفتن به آن سوی نظام های سیاسی و تقسیمات اقتصادی" بود (ساناساریان: 1982: 155). مخالفت با نسبی گرایی فرهنگی و ناموفق دانستن غرب  در مواجهه با آن چنین بیان می شد: "به بهانه حفظ میراث فرهنگی اصیل علیه نفوذ خارجی، بدترین اعمال ارتجاعی حفظ شده اند، سنت های ضد زن کهن دوباره فعال  و صداهای مخالف ساکت شده اند" (ساناساریان 1982: 1). این گلایه مشترک بین فمینیست های سکولاریست علیه "سکوت فمینیست ها در غرب در مقابل سرکوب نظام مند حقوق بشر زنان در ایران توسط بنیاد گرایان" (ساناساریان، 1982: 1). بود. استدلال مغیثی این بود که این نمونه ای دراماتیک از "دیدگاه جدید است که طبق آن تساوی جنسیتی، از قبیل آزادی شخصی، آزادی انتخاب، آزادی امتناع و خود مختاری چیزهایی بخصوص غربی هستند که اجازه بی اعتنایی یا توجیه اعمالی را که زنان را در فرهنگ های غیر غربی سرکوب یا غیر انسان می کنند می دهد..." (مغیثی، 1996: 9).</p>

<p>همان طور که گفته شد، تجربه انقلاب آگاهی جنسیتی را بین بسیاری از فمینیست های سوسیالیست شکل داد و آن ها را به مدافعان جنبش مستقل زنان تبدیل کرد. استدلال مغیثی چنین است: "فمینیست بودن با امتناع از تابع احکام مرد محور نهادهای مذهبی و غیر مذهبی قرار دادن خود شروع می شود" (1999: 14).  او پیشروان جنبش زنان اوایل قرن بیستم را به دلیل این که "سیاست رسمی و حمایت دولت را برای کسب اهداف شان" انتخاب کرده اند نقد می کند. (مغیثی، 1996: 182). اما، این بیشتر یک بریدن پیوندهای نهادی است تا ایدئولوژیک. تحلیل مغیثی از سرکوب زنان در ایران به رغم تعدادی "افزوده"، از قبیل مرد سالاری، فرهنگ و سیاست،  استوارانه درون چارچوب سوسیالیستی ماند.</p>

<p>    وضع مصیبت بار زنان در ایران ارتباط تنگاتنگ با مشکلات عمومی مادی، و ساختارهای فرهنگی و <br />
    سیاسی  در ایران دارد. هر موردی خاص است اما من فکر می کنم که انقیاد زنان در ایران همان ریشه <br />
    هایی را دارد که در جوامع دیگر می یابیم. تحولات مثبت در حقوق زنان، استقلال و آزادی شخصی و <br />
    اجتماعی آن ها رابطه تنگاتنگ با تحولات عمومی سیاسی و اجتماعی- اقتصادی در تمامی جوامع شناخته <br />
    شده دارد. این تحولات شرط های اولیه برای آگاهی ایدئولوژیک زنان و مبارزه علیه روابط و نهادهای <br />
    مرد سالاری  سرکوبگر و هنجارها، ارزش ها و زبان جنسیتی شده است (مغیثی، 1996: 188).</p>

<p>در این تحلیل، منافع طبقاتی جای خود را به منافع جنسیتی دادند و استدلال شد که "زن در مقام زن منافع و دغدغه هایی تعریف پذیر دارد که می تواند مبنای همبستگی، عمل مشترک و مبارزه مشترک بین زنان باشد" (مغیثی، 1999: 93). اعتقاد بر این بود که فمینیسم سویسالیستی بهترین موضع برای دفاع از منافع زنان است و بقیه شکل های فمینیسم رد شده اند. استدلال می شد که "فمینیسم اسلامی مربوط به مسئله سازگاری فمینیسم با آموزه های اسلام، و چارچوب های اجتماعی و حقوقی ای است که در جوامع اسلامی شکل گرفته اند. چطور دینی که بر پایه سلسله مراتب جنسیتی است می تواند چارچوبی برای مبارزه بر سر دمکراسی جنسیتی و تساوی زنان با مردان باشد؟ (مغیثی، 1999: 126). تا آن جا که به فمینیست های سوسیالیست مربوط می شد اسلام و اسلام گرایی مقوله هایی تعریف نشده بودند. آن ها نیروی زیادی را صرف رد کار هر فمینیست سکولاری می کردند که سیاست جنسیتی در ایران را بر پایه تفاوت گذاری درون این مقوله ها و ساخت شکنی آن ها تحلیل می کرد. چنین تحلیل هایی مغشوش تلقی می شد (مغیثی، 1999: 33) و نویسندگان آن ها متهم می شدند به "فرصت طلبان حرفه ای" بودن و آلودگی به گناه "تسلیم شدن مجازی فمینیست های سکولار به تقاضاهای موقعیت دینی" (مغیثی، 1999: 135 و 143) رفتاری که با فعالان فمینیست اسلامی توسط برخی فمینیست های سوسیالیست می شد حتی بدتر از این بود. زنان از ایران که برای کنفرانس ها و سخنرانی ها دعوت می شدند و به دلایل شخصی و سیاسی با حجاب ظاهر می شدند اغلب توسط زنان سوسیالیست (و سلطنت طلب) حاضر با فریاد از صحنه پایین کشیده می شدند و در معرض توهین قرار می گرفتند. <br />
اما، به رغم رد کامل فمینیسم اسلامی به عنوان یک سیاست فمینیستی معتبر، فمینیسم سوسیالیستی به طور متناقض در برخی سنگ بناهای نظری پایه خود با انواع پیچیده تر فمینیسم اسلامی اشتراکاتی داشت. این ها شامل ارجاع زیاد به مفهوم مرد سالاری همچون "مبنای  سرکوب زنان در همه جا"، جهان شمولی حقوق زنان، مفهوم سازی یکسان از مسئله تساوی در مقابل تشابه حقوق، و از این قبیل می شد. چنان که مغیثی می گوید "ایده محوری فمینیسم این است که زنان و مردان تفاوت های زیست شناختی دارند اما این تفاوت ها نباید به ارزش گذاری نامساوی تجربه زنان و مردان ختم شود؛ زیست شناسی نباید منجر به تفاوت ها در موقعیت قانونی، امتیاز دادن به یکی نسبت به دیگری شود" (مغیثی، 1999: 140). یک تشابه دیگر در موقعیت این دو فمینیسم این بود که هر دو با نظام های سیاسی سرکوبگر شناسایی می شدند: فمینیسم های اسلامی با جمهوری اسلامی و فمینیسم های سوسیالیستی با اتحاد شوروی و سایر رژیم های سوسیالیستی تمامیت خواه. هر دو اعتبار خود را با فاصله گرفتن از اقتدارگرایی و نشان دادن وجود تنوع فکر و دستور کار سیاسی درون ایدئولوژی خود به دست آوردند. هر دو مجبور بودند استدلال کنند که موقعیت زنان در اسلام یا سوسیالیسم "حقیقی" متفاوت با آنی است که در اسلام یا سوسیالیسم موجود می بینیم. <br />
اما مهم است تاکید بر این امر که تحول فکری درون فمینیسم سوسیالیستی ایرانی ار انقلاب ببعد رخ داد. باید این جنبش را تحسین کرد به خاطر دور شدنش از نقطه شروعی که چیز خیلی زیادتری از هورا کشی برای این یا آن سازمان تحت سلطه مذکر مارکسیست - لنینیست یا مائوییست نبود، و رسیدن به جایی که نظریه فمینیستی خودش را و یک استقلال سیاسی امید بخش کسب کرده است. این تحول توانایی هایی را که برای رشد فمینیسم سوسیالیسم در آینده وجود دارد نشان می دهد. تفاوت بین کتاب های اول و دوم مغیثی (1996 و 1999)، که در فاصله چند سال نوشته شده، نشان خوبی است از سفر نظری ای که اندیشه فمینیسم سوسیالیستی طی کرده است و می کند. در دومی، با پذیرش این که تعریف فمینیسم لازم است "بینافرهنگی" باشد تا ارزش بیابد، مغیثی نسبت به جهان شمولی معضل سازی که فمینیسم های سوسیالیست و سلطنت طلب را (و چنان که خواهیم دید اسلامی را) به لحاظ نظری ساده لوح و فاقد صلاحیت کرده بود یک گام به جلو برداشته است. در حالی که جهان شمولی خطراتی را که در نسبی گرایی فرهنگی برای حقوق زنان هست شناسایی کرده، ناتوان بوده از ارائه پاسخ های مناسب برای مسائل تفاوت (فیلیپس، 2000). بنابراین ورود تدریجی مفاهیم تفاوت و تعدد فرهنگ ها را به درون نظریه سوسیالیستی باید تحولی خوشایند شمرد. گرچه این مفاهیم هنوز به عنوان افزوده هایی به ماتریالیسم به کار می روند، با این همه ورودشان یک شروع خوب است در فرایند ساخت شکنی اندیشه فمینیست سوسیالیستی در ایران. مغیثی با آن چه "پست مدرنیسم" می نامد بحث دارد، اما در ضمن می کوشد ایده هایی را که با آن ملازم است به کار برد. در دهه های اخیر ساخت شکنی به تجدید نظری اساسی در فمینیسم سوسیالیستی غربی کمک کرده است و دلیلی ندارد که همین وضع در مورد  ایران پیش نیاید. </p>

<p><strong>فمینیسم اسلامی </strong><br />
اصطلاح "فمینیسم اسلامی" ابتدا در رشته مطالعات زنان ایرانی در غرب برای نشان دادن تفاوت جنبش زنان بعد از انقلاب به کار رفت (پایدار، 1982). در سال های بعد این اصطلاح  در میان فعالان زن اسلامی که در مقاومت اولیه خود نسبت به مفهوم فمینیسم تجدید نظر کردند و می خواستند از ویژگی های فمینیسم شان حمایت کنند جایی یافت. اما، ملاحظات سیاسی برای این زنان به کار بردن علنی اصطلاح فمینیسم اسلامی را دشوار کرد. در حالی که بسیاری از آن ها به طور خصوصی با این اصطلاح همسان پنداری می کردند، و در چند سال گذشته بسیاری از آن ها سرسپاری شان به فمینیسم و تعریف از آن را علنی کرده اند، تا این اواخر هیچکدام اصطلاح "فمینیسم اسلامی" را به طور علنی به کار نمی بردند. علتش هم این بود که گذاشتن صفت "اسلامی" به دنبال واژه "فمینیسم" می توانست مشکلات بیشتری (از سوی تندروها) بیافریند تا  به کار بردن "فمینیسم" به تنهایی. اصطلاح "فمینیست اسلامی" وسیعا در غرب بکار رفته اما در ضمن اظهارنظرهای منفی را برانگیخته است. در ادبیات مطالعات زنان ایرانی، جایی که اظهارنظرهای منفی اغلب بجای این که به صورت بحث های جدی مطرح شود به طور گذرا صورت می گیرد، اظهارنظرهای منفی هم از سوی کسانی بوده است که فمینیسم و اسلام را سازگار نمی بینند (مغیثی، 1999: 126) و هم از سوی کسانی که حامی این ایده اند (میر حسینی، 1999: 6). اما، هیچکدام نمی توانسته اند توضیح دهند که چرا می توان اصطلاحاتی مانند "فمینیسم سوسیالیستی" یا "فمینیسم لیبرال" را به کار برد، اما نمی توان "فمینیسم اسلامی" را به کار برد، حتی اگر زنانی بخواهند با این صفت خود را بشناسند. این اصطلاح در این نوشته برای ترکیبی از دلایل به کار رفته: افزایش علاقه به فمینیسم از سوی زنان اسلامی؛ تاکید برحق  آن زنان مسلمانی که می خواهند خود را فمینیست بنامند؛ و نابسندگی مخالفت نظری با این اصطلاح. <br />
فمینیسم اسلامی یک گروه گسترده متشکل از تمامی فمینیست هایی است که هویت "اسلامی" دارند و نه هویت  مسلمان. تفاوت بین این دو این است که "هویت اسلامی" یک هویت سیاسی آگاهانه انتخاب شده است که اعتقاد به اسلام را به عنوان خط منقسم سیاسی اصلی در موقعیت ایران بر می سازد. برعکس، یک "هویت مسلمان" در موقعیت ایران هویت اجتماعی منعطف تر و گل و گشادتری است که می تواند با طیفی از مواضع سیاسی که لزوما حول اعتقاد به اسلام نمی چرخند تلفیق شود.<br />
فمینیسم های اسلامی درجات متفاوتی از سیاست اصلاح طلبی را بازنمایی می کنند و هیچ ارائه جمعی یا دفاع از اصول و دستور کار "فمینیسم اسلامی" ای به طور علنی در کار نبوده است. این امر دلایلی دارد – برخی از آن ها در بخش اول این نوشته ذکر شده اند – اما خود سانسوری را باید در بین آن ها نام برد. اظهارات علنی فمینیست های اسلامی، اگر قرار باشد که از خشم تند روها در امان بمانند، اغلب باید بسیار محافظه کارانه تر از اعتقادات واقعی شان باشد. اما برای پی بردن به اندیشه ها و اعتقادات فمینیست اسلامی تحقیق میدانی بیشتر لازم است؛ شرایط سیاسی و اجتماعی ای که فمینیست ها طبق آن کار کرده اند به ایده های آن ها شکل داده و پیوند بین شان ایجاد کرده، و گونه های ارتباط آن ها با موکلان شان، با دولت، با مخالفت اسلامی و با فمینیسم سکولاریست را معین کرده است. اما، می توان مجموعه ای از ایده ها و مواضع را از میان نوشته های فمینیستی اسلامی ارائه داد، حرف هایی که در انظار عمومی زده اند و، مهم تر از همه، گفتگوهای خصوصی آن ها در چند سال گذشته.  ادعا نمی شود که این دیدگاه ها مواضع همه فمینیست های اسلامی است بلکه مسئله بیشتر این است که مواضع مورد بحث راه خود را به درون اندیشه فمینیستی اسلامی در ایران گشوده اند. دیدگاه های زیر، برخی در آثار منتشر شده ثبت شده اند و برخی توسط فمینیست های اسلامی مختلف در زمان های مختلف در مصاحبه های مختلف بیان شده اند، و مرزهای فعلی فمینیسم اسلامی، ماهیت سیال آن و توانایی هایش را نشان می دهند.  <br />
فمینیست های اسلامی معتقدان مومنی هستند و واجبات اسلامی را به انتخاب خود بجا می آورند. بسیاری معتقدند مکان دین باید در قلمروی خصوصی باشد، و خود را با تفسیر از اسلام به عنوان یک نظام سیاسی که باید با آن بر یک جامعه حکومت شود همراه نمی دانند. بسیاری از آن ها به پیروی از روشنفکران مذهبی  مبنای مشروعیت سیاست را در کثرت اندیشه ها و حقوق دمکراتیک مردم می دانند. آن ها تساوی حقوق را در خانواده و جامعه با اسلام سازگار می دانند، اما با اسلامی که تندروها بازنمایی می کنند ناسازگار – یعنی با "اسلام سنتی" که امروزه در ایران به آن عمل می شود. آن ها معتقدند بسیاری از مواضع ضد فمینیستی که به اسلام نسبت داده شده در واقع اسلامی نیستد بلکه از کنترل پدرسالارانه مردان بر زنان سرچشمه می گیرند. تلاش آن ها روی اثبات این نکته متمرکز است و جدا کردن اسلام از میراث مرد سالارانه اش. هدف آن ها این است که با تفسیرهایی جدید اسلام را با نیازهای زن امروزی هماوا کنند. تاکیدشان روی گسترش مرزهای جنسیتی اسلام است، و تغییر آن به منظور پذیرش آن چه که زنان برای یک زندگی مدرن لازم دارند.<br />
درباره نقش زنان در خانواده، آن ها معتقدند که تفاوت زیست شناختی بین مرد و زن نباید باعث نابرابری حقوقی شود (افشار، 1998). به حقوق مساوی و حتی حقوق مثبت اضافی برای زنان به خاطر نقش فرزند آوری شان معتقدند. آن ها برای افزایش سن ازدواج زنان و علیه ازدواج هایی که زن درآن هیچ حق انتخابی ندارد تلاش کرده اند. بسیاری علیه تعدد زوجات و صیغه که مشخصا  مربوط به تشیع است (حائری، 1989) صحبت کرده اند. آن ها مدافع قوانین طلاقی بوده اند که بر پایه استقلال زنان، انتخاب آزاد و امنیت اقتصادی باشد، و قوانین حضانتی که بر پایه حداکثر منافع کودک و مادر تدوین شود. آن ها برای به رسمیت شناخته شدن کار خانه همچون کار شایسته دستمزد تلاش کرده اند تا استقلال زنان خانه دار و نفوذ آن ها در امور خانوادگی را افزایش دهند. آن ها همچنین از تنظیم خانواده و درگیری بیشتر مردان در امور خانه و تربیت فرزند به منظور  وقت دادن به زنان برای فعالیت های اجتماعی دفاع کرده اند. درمورد سقط جنین، گفته شده که سلامت و نظارت مادر در هر تصمیمی درباره سقط جنین مهمترین مسائل اند، اما تحقیق بیشتر لازم است تا طیف دیدگاه های فمینیستی اسلامی درباره سقط جنین مشخص شود چرا که حوزه ای است با حساسیت عظیم برای هر دینی. </p>

<p>بسیاری از فمینیست های اسلامی خشونت و سوء استفاده دولتی و خانگی از زنان را محکوم کرده اند، اما در این جا باز لازم است پژوهش بیشتری درباره دیدگاه های مختلفی که آن ها درباره قانون منحوس قصاص دارند، که به تنبیهاتی مانند سنگسار برای زنان و مردان متهم به زنا و همجنس خواهی وجهه شرعی داده است، صورت گیرد. برخی فمینیست های اسلامی علنا علیه رفتار نابرابر با مردان و زنان در قانون قصاص اعتراض می کنند (هاشمی، 1982). در ضمن برای تعیین دامنه دیدگاه ها درباره آزادی جنسی و همجنس خواهی پژوهش لازم است. بدیهی است که این ها برای هر دینی موضوع های حساسی اند، اما مشخص کردن (هرچند مشکل به دلیل سرکوب سیاسی) میزان حق انتخاب و فردیتی که فمینیست های اسلامی آماده اند درمورد سکسوالیته از آن دفاع کنند مفید خواهد بود. فمینیست های اسلام گرای لیبرال تر درباره این مسائل کاملا ساکت مانده اند، اما ستودن و صحه گذاشتن بر اشعار فروغ فرخزاد را که از لحاظ جنسی پر معناست و یک مظهر آزادی جنسی فردی زنانه است و برادرش همجنس گرای مشهوری بود انتخاب کرده اند. سایر فمینیست های اسلامی دیدگاه های خود را مبنی بر رد آزادی های جنسی و همجنس خواهی اعلام کرده اند (رهنورد، 1995).               </p>

<p>درباره نقش اجتماعی زنان، فمینیست های اسلامی تقریبا همه حامی آن هستند و مدافع اقدام مثبت برای تضمین مشارکت برابر زنان در همه سطوح تصمیم گیری سیاسی و جامعه مدنی، از جمله آموزش و اشتغال، بوده اند. بسیاری دیدگاه اسلامی تندرو را که ارزش کمتری به شهادت زنان می نهد و آن ها را از قاضی شدن منع می کند رد کرده اند، و از برابری زن و مرد در این امور دفاع کرده اند. بسیاری از فمینیست های اسلامی حجاب را یک عمل اسلامی نمی دانند بلکه مرد سالارانه می دانند و آن را به عنوان پیش نیازی برای مشارکت زنان در زندگی اجتماعی قبول ندارند. آن ها خودشان حجاب دارند، اما مدافع آموزش "عفت عمومی" به مردان و زنان به طور مساوی هستند. آن ها همچنین برای زنان حق این را که انتخاب کنند آیا می خواهند حجاب داشته باشند یا نه، و اگر می خواهند، چه شکلی باید دشته باشد قائل هستند (هاشمی، 1982؛ شرکت، 2000). <br />
فمینیست های اسلامی هم، مانند فمینیست های سوسیالیست، با این حکم که اسلام با فمینیسم ناسازگار است شروع کردند. واکنش اولیه آن ها برخورد جداگانه با مسئله حقوق زنان و فمینیسم بود. در حالی که بر سر این امر که اسلام تمامی شرایط لازم را برای حمایت از حقوق زنان تا بالاترین درجه دارد توافق وجود داشت، تعداد کسانی که معتقد بودند فمینیسم با اسلام  سازگار است خیلی نبود. اما، بسیاری از فمینیست های اسلامی از آن موقع تا کنون در موضع خود تجدید نظر کرده اند و پذیرفته اند که، به عنوان "نظریه سرکوب پدرسالارانه جهانشمول" فمینیسم به فهمیدن موقعیت زنان در ایران ربط دارد (رهنورد، 1995). بسیاری از فمینیست های اسلامی اینک خودشان را فمینیست هایی می دانند در مبارزه برای غلبه بر مردسالاری و کسب تساوی حقوقی برای زنان (عباسقلی زاده، 2000).</p>

<p>این علاقه به فمینیسم مقارن شده است با علاقه عمومی به دمکراتیزه کردن به مثابه یک ضرورت عام. در مقاله ای گیرا، نیره توحیدی (2001) رد خط سیر پیچیده جریان اسلامی را درباره مسئله جهان شمولی می گیرد. زنان فعال اسلامی بعد از انقلاب، مغرور از تحسین جهانی به دلیل موفقیت انقلاب ایران استدلال می کردند که رهایی زنان تنها در اسلام ممکن است و بنابراین دیدگاه "اسلامی" زنانگی جهان شمول است.  در طول کنفرانس جهانی دهه ی زنان سازمان ملل، که در 1980 در کپنهاگ برگزار شد، زنان نماینده ایران این پیام را به "زنان مسلمان جهان" دادند: "برخیزید! همچون زینب باشید. اجازه استثمار یا سرکوب شدن را به خود ندهید. صدای اعتراض تان را بلند کنید، زیرا شما برگزیده خدا هستید و مسئولیت سنگین هدایت مستضعفان و محرومان به راه خدا را بر عهده دارید" (پایدار، 1982:193) به موازات تاکید بر جهان شمولی موضع زنان در اسلام، اسلامی ها استدلالی را درباره نسبی گرایی فرهنگی موضع زنان در غرب دنبال می کردند، اما در سال های بعد، بسیاری از فمینیست های اسلامی دولتی و مستقل به این ایده جهان شمولی حقوق زنان روی آوردند (توحیدی،2001). توحیدی (2001)  استدلال می کند که (سوای از بین رفتن مشروعیت تندروها و گرایش به سکولاریزه کردن در ایران) دو تحول عمده به این خط سیر یاری رساندند: نخست، شکست "الگوی  اسلامی زنانگی" که حکومت ایران تبلیغ می کرد در کسب شناخت جهانی؛ و دومی، محکومیت جهانی سیاست های اسلامی کردن حکومت و فشار روی ایران برای تطبیق یافتن با معیارهای جهانی در مورد حقوق زنان (عمدتا از طریق سازمان ملل و سایر تریبون های بین المللی).<br />
فمینیسم اسلامی (حتی در الگوی پیچیده اش) دچار کمبودهای نظری جدی است که باید سریعا به آن بپردازد. این ها شامل ذاتی کردن هم اسلام و هم غرب می شود، و نوسازی نظری بین نسبی گرایی فرهنگی و جهان شمولی – هر دو با مخاطرات خودشان وبرای حقوق زنان. نیاز عاجلی هست به یک بازاندیشی در فمینیسم اسلامی درباه مفاهیم اسلام و پدرسالاری، و مسائل تفاوت و تعدد فرهنگ ها. اما، سیاست فمینیست اسلامی باید به خاطر رشدی اساسی از زمان آغازش در 22 سال پیش [این متن در 2001 نوشته شده. م] ستایش شود. در شرایط انزواطلبی، رقابت بین اسلام تثبیت شده و اصلاح طلب – تندرو در ایران، حرکت به پدرسالاری و جهان شمولی حقوق به مثابه یک شیوه تحلیل، هرچند به طور نظری همانقدر معضل آفرین است که نسبی گرایی فرهنگی، جنبش فمینیست اسلامی را با پیوند دادن آن با جنبش دمکراسی در ایران و جنبش های زنان بین المللی  که تحت حمایت سازمان ملل هستند به طور سیاسی تقویت کرده است. فمینیست های اسلامی، مانند خیلی فمینیست های ایرانی دیگر، بر مسئولیت اجتماعی در مقابل حقوق فردی تاکید داشته اند. در واقع، با نگاهی به عقب و تاریخ ایران در قرن گذشته، ایده های فردگرایی، استقلال و حق انتخاب تا تقریبا همین اواخر بخشی از گفتمان سیاسی (دولت، مخالفان یا جنبش زنان) نبوده است. حتی فمینیسم های سکولاریست ایرانی امروزی هم در مورد این اصول به ایده هایی نرسیده اند. در این شرایط ، باید پذیرفت که فمینیست های اسلامی را ه درازی را در مورد حقوق فردی، حق انتخاب و استقلال به سمت فمینیسم لیبرال طی کرده اند (نجم آبادی، 1998 الف، 2000الف، 2000 ب).  همه این ها نشان می دهد که "هویت" بیان شده توسط بسیاری فمینیست های اسلامی در واقع کاملا پیچیده و بیشتر فردگرایانه است.   اغلب این هویت نه تنها حاوی عناصری است از آن چه آن ها اسلام واقعی می خوانند، بلکه همچنین حاوی آن چیزهایی است که آن ها عناصر برابری خواهانه و غیر استثماری اندیشه سیاسی و اجتماعی غرب و تاریخ فمینیستی تلقی می کنند (توحیدی، 2000). فمینیسم اسلامی از یک جنبش مذهبی دو دهه قبل به جنبشی که آمیخته ای است از محافظه کاری اجتماعی، فرهنگ گرایی و فمینیسم لیبرال تغییر مکان داده است. فمینیسم اسلامی امروز خود را با موفقیت از مواضع تند رو اسلامی که در بسیاری از دستگاه های کلیدی دولت بازنمایی شد گسسته است. این جنبش یک موضع معتبر مخالف اتخاذ کرده است.  </p>

<p><strong>فمینیسم پراگماتیک </strong><br />
یکی از تاثیرات بر فمینیسم، در فرایند توأمان اسلامی شدن و سکولاریست شدن آن، ظهور یک مقوله جدید  بوده است که من آن را فمینیسم پراگماتیک نامیده ام. این گروه نوظهور سکولاریسم و اسلام گرایی را، که زمانی گروه های خودبسنده فمینیستی محسوب می شدند در نوردید وطیفی از زنان را با هویت های سکولار، اسلامی یا مسلمان به خود جذب کرد. گرایش در جهت گیری سیاسی فمینیست های پراگماتیک اعتدال و میانه روی است، و از سوسیال دمکراسی و ناسیونالیسم لیبرال تا ناسیونالیسم فرهنگ گرا و اسلامی اصلاح طلب را در بر می گیرد. چنان که قبلا گفته شد، مخالفت با پراگماتیسم و همکاری بین اسلام گرایی و سکولاریسم برای ایدئولوژی های متفاوتی از قبیل اسلامی تندرو، سوسیالیست و ساطنت طلب به صورت عاملی وحدت بخش عمل کرده است. <br />
پراگماتیسم، به آن مفهوم اسلام گرایی و سوسیالیسم، یک ایدئولوژی نیست. و بنابراین ممکن نیست به آن یک موضع نظری پراگماتیستی منسجم درباره بحث های فمینیستی مخالف با دیدگاه های اسلام گرایان و سکولاریست ها نسبت داد. برعکس، یک فرهنگ و رویکرد سیاسی است که بسیاری از فمینیست های ایرانی خود به خود اتخاذ کرده اند. حامی یک رویکرد پراگماتیک نسبت به مسائل تفاوت و تعدد فرهنگ هاست بجای یک موضع نظری /سیاسی جانبدارانه درباره بحث های مربوط به "اسلام در برابر فمینیسم" یا "جهان شمولی در برابر نسبی گرایی فرهنگی". رویکرد پراگماتیستی در فمینیسم نه از طریق یک کمپین آگاهانه فمینیستی بلکه از طریق موارد همکاری پراکنده به ادبیات مطالعات زنان در داخل و خارج کشور اشاعه یافته است. رویکرد پراگماتیستی مفهومی است که صرفا این اواخر شکل گرفته، و این که در آینده هم همچنان به کار خواهد رفت یا نه سوالی است بی جواب. اما، تردیدی نیست که فمینیسم پراگماتیک گرایشی است که درون <br />
سیاست فمینیستی ایرانی رشد یافته است (کدی، 2000) این ممکن است لحظه مناسب برای دادن صدا و فضای بحث و تبادل نظر عمومی به "فمینیسم پراگماتیک" به مثابه مقوله ای سیاسی باشد. <br />
فمینیسم پراگماتیک، به مثابه یک فرهنگ سیاسی درباره ایجاد نوعی محیط فمینیستی توانمند ساز است که در آن هر گروه فیمنیسم امکان حمایت و تشویق شدن به گسترش دادن مرزهای خود و به کار انداختن تمام توان خود را، به جای در تنگنا گذاشتن فمینیسم دیگران به منظور اثبات برتری خود، داشته باشد. البته، فمینیسم درباره تفاوت نظریه های رقیب است، درباره این که کدام سیاست و نظریه زدتر و بهتر از بقیه وسیله کسب اهداف زنان می شوند. علاوه بر آن، فمینیسم های رقیب منافع و اولویت های زنان را به طور متفاوتی بر ساخته اند. اما، دقیقا به این دلایل است که کیفیت فرهنگی سیاسی می تواند تعیین کننده اصلی در موفقیت کلی جنبش زنان در ایران تلقی شود. در کل، در هر توازن قدرتی بین دولت و مخالفان، یک فرهنگ سیاسی فمینیستی توانبخش شانس بهتری برای افزایش نفوذ کنش جمعی فمینیستی گسترده و متنوع در ایران خواهد داشت. یک عنصر مهم فرهنگی توانمند ساز تشخیص و احترام به تفاوت است. این امر مشتمل است بر درک این مسئله که فمینیسم ها می توانند از یک دیگر بیاموزند و هیچ کدام نمی توانند از کمبودهای نظری و محاسبه غلط سیاسی بری باشند. انسان اغلب با نمایش های تکبر آمیز برتری فمینیست های سکولاریست به این دلیل که نظریه پرداز هستند رو به رو می شود. این امر همراه است با عدم امتنان از درس های مهم م ومهارت هایی که فمینیست های اسلامی درباره سیاست فمینیستی در طول 20 سال گذشته آموخته اند. براستی، هریک می توانست بجای این که به این شدت نقادانه روی دیگری متمرکز شود قدری خودش را  نقد کند. برای مثال، هر دو فمینیسم ها یک میراث ناکامل در ارتباط با حق زن برای انتخاب پوشش خود داشته اند. در دهه 1930، بیشتر فمینیست ها (اگر چه چشم نپوشیدند) در مقابل کشف حجاب اجباری زنان توسط دولت سکوت کردند. در طول دهه 19809 اکثر فمینیست های اسلامی وقتی حجاب اجباری شد جبونانه عمل کردند. </p>

<p>فمینیسم پراگماتیک، به عنوان یک رویکرد سیاسی، مدافع همکاری همه فمینیسم ها بر سر مسائل جنسیتی است، جایی که منافع منطبق باشد و همکاری بتواند نتایجی به بار آورد، و بدون توجه به محدودیت هایی که به آن ها نسبت می دهد. نوعی ائتلاف در این مورد بر پایه پذیرش تفاوت است، نه با هدف تعیین حدود و خط کشی، بلکه به منظور متحد شدن با همه تفاوت ها. این ائتلاف سعی می کند بر اقتدارگرایی و سکولاریسمی که در دو دهه گذشته بر سیاست فمینیستی در ایران حاکم بوده است غلبه کند. اشاره در این جا به وضع جاری است که هر فمینیسمی یک زندگی برنامه ریزی شده را در قلمرو بسته خود می گذراند، انرژی اش را صرف حمله به محدودیت هایی می کند که در دیگری سراغ گرفته، در حالی که حقوق زنان را تندروها ملغا کرده اند، و در حالی که تصور اکثریت اصلاح طلبان مرد سکولار و اسلامی داخل و خارج ایران از فرایند دمکرات شدن، در بهترین حالت، فرایندی به لحاظ جنسیتی خنثی است. فمینیسم پراگماتیک می کوشد این کار را با تفاوت قائل شدن بین دفاع از یا اعتقاد به اسلام، و تایید و حمایت کردن از توانایی های فمینیسم اسلامی از یک دیدگاه سکولار انجام دهد. همچنین سعی می کند بر ترس از از دست دادن هویت و ایدئولوژی که بسیاری از فمینیسم های سکولار را عقب و به حاشیه رانده است غلبه کند. بسیاری از فمینیسم های سکولار نمی توانند تصور کنند که زنان هویت های متعدد داشته باشند یا موقعیت هایی را درک کنند که طی آن زن ها با ایدئولوژی های مختلف در سیاستی ائتلافی درگیر شوند، و در عین حال هویت و ایدئولوژی خود را حفظ  کنند یا حتی گسترش دهند. به این دلیل است که فمینیست های پراگماتیک اغلب با اتهامات ضد و نقیض اسلامی بودن یا ستایشگر غرب بودن مواجه اند و فرصت طلب شمرده می شوند. <br />
اما، واقعیت ایران این است که اتحادی بین فمینیست های سکولار و اسلامی روی موضوع های معین در سر فصل های معین (مانند نمونه هایی که در بخش یک ارائه شد) یک تجمل نظری نیست بلکه نیازی سیاسی است. از اوایل دهه 1980، تعداد زیادی از فمینیست های پراگماتیک سعی کرده اند برای افزایش تاثیر کل جنبش فمینیسم یک فرهنگ سیاسی فیمنیستی توانبخش در ایران ایجاد کنند. این تلاش در جهت های متفاوتی صورت گرفته است. نخستین آن ها ارائه و تعمق درباره تلاش های فمینیست های اسلامی و اصلاح طلب برای گسترش مرزهای اسلام به نفع حقوق زنان و روابط جنسیتی دمکراتیک بود.   در این باره نیازی به توضیح بیشتر نیست، از آن جا که محتوای این نوشته فی نفسه یاری ای است در همین جهت. این تلاش وارد یک مرحله جدید شده است که در آن فمینیست های پراگماتیک اسلامی و سکولاریست به طور مشترک برای متقاعد کردن اصلاح طلبی دینی به این امر که مرزهای سیاسی خود را به جنسیت گسترش دهد مداخله می کنند، چنان که در بخش قبلی گفته شد. <br />
مسیر دوم، مقابله با برداشت های ذات گرایانه، شیء واره کننده و غیر تاریخی از "موقعیت زن در اسلام" بوده است که در غرب به دنبال انقلاب غالب بود، و مفاهیم بدیلی برای درک و تحلیل مسائل جنسیتی در ایران بعد از انقلاب فراهم آورد. این جریان ابعاد نظری و سیاسی کسب کرده است. در وجه نظری، خطای اشتباه گرفتن متون اسلامی – مانند قران، حدیث و شریعت – با "تجربه های زیسته افراد و جوامع محلی: فرصت های موجود، قدرت، کنترل منابع و خود، اشتغال، آموزش، و نقش ها و روابط جنسیتی" نشان داده شد (میرحسینی، 1999:3). در وجه سیاسی، بحث اصلی این بوده که مخالفت فمینیستی با جمهوری اسلامی و سیاست های اسلامی شده آن تنها می تواند (در افزایش حمایت در ایران و جهان و به این ترتیب بر سیر تغییرات تاثیر نهادن) موثر باشد اگر بر پایه این پیش فرض ها قرار داشته باشد که سیاست ایرانی سیاستی است در حال تحول که همان قدر درباره مبارزه قدرت سیاسی داخلی وخارجی است که درباره اسلام و اسلامی شدن در ایران بازگشت ساده و مستقیم به "سنت" یا "شریعت" نیست که بتوان با دور کردن فمینیست ها از سیاست امید به نابودی اش داشت یا از طریق حملات شدید به یک اسلام شیء واره سرنگونش کرد. تحول موثر مستلزم خونسردانه وارد شدن در تحلیل و استراتژی سیاسی، مذاکره با زنان و مردان واقعی در دستگاه دولت و در گروه های مخالف، و پرداختن به خط مشی ها و قوانین دولت است.</p>

<p>مسیر سوم ایجاد شبکه ای بود از زنان پراگماتیک در داخل و خارج ایران و عوض کردن عقیده افراد مخالف درباره ارزش همکاری فراسوی مرزها از طریق ترویج چند فرهنگی و فمینیسم دمکراتیک. نشریه نیمه دیگر که در انگلستان و ایالات متحد توسط گروهی فمینیست پراگماتیک منتشر می شد این فرایند را در 1983 شروع کرد. تنها این اواخر است که برای نشریات زنان اسلامی و سکولاریست ممکن شده است که در داخل کشور اعلام مخالفت کنند.   تلاش دیگر در این جهت کنفرانس های مطالعات زنان و سایر کنفرانس ها در کشورهای غربی بوده که مشتمل می شده است بر سخنرانانی از ایران در مورد مسائل جنسیتی. این کنفرانس ها فرصت هایی برای زنان در تبعید فراهم آورده است برای برقراری پیوندهای شخصی.   در دیدارها از ایران توسط ایرانیانی که خارج زندگی می کنند بسیاری پیوندهای دیگر برقرار شده و اینک یک شبکه جهانی فمینیست های پراگماتیک و مردان موافق فمینیسم وجود دارد که در مبارزه علیه نقض حقوق بشر فمینیست ها و اصلاح طلبان در ایران کاملا فعال بوده است. <br />
این تلاش ها از ظهور سیاست ائتلاف فمینیستی در ایران خبر می دهد. اما، چالش ها عظیم اند. فمینیست های پراگماتیک قبل از این که ریشه های فرهنگ سیاسی توانبخش آن قدر قوت بگیرد که با هر بادی از جا کنده نشود راه زیادی را باید طی کنند. دو مثال از آسیب پذیری فعلی در فمینیسم پراگماتیک در داخل و خارج ایران نکته را به تصویر می کشد. اولی دوام فرهنگ سیاسی ضد دمکراتیک درون رشته های مطالعات زنان ایرانی است. مثالی از این دسته در خارج از ایران مبارزه جویی اخیر میر حسینی (1999)، فمینیستی پراگماتیک (با ارزیابی من) است با فمیینست های پراگماتیک دیگر (باز هم به ارزیابی من) بر سر اعلام هویت شان و توضیح دادن دلایل شان برای تحول مفاهیم "جنسیت در اسلام". او تلویحا می گوید که حمایت آن فمینیست های پراگماتیک که هویت شان را در مقابل فمینیست های اسلامی اعلام نکرده اند صادقانه نیست و تاکتیکی است (میرحسینی، 1999). او معتقد است که بی صداقتی، تاکتیک های سیاسی و دستور کار مخفی مطرح اند: " من اغلب به همکارانم گوش می دهم، یا نوشته های آن ها را با این احساس قوی می خوانم که دستور کاری آگاه و ناخودآگاه زیر چیزی که واقعیت عنوان شده وجود دارد" (میر حسینی، 4:1999) او اعلام کرده است که هویت خودش هویت یک زن مسلمان، فمینیست و انسان شناس اجتماعی است که در غرب تحصیل کرده و همان جا هم کار می کند، و دیگران را دعوت کرده که هویت خودشان را اعلام کنند (میر حسینی، 1999:11). اما این واقعیت که او هویت خود را اعلام کرده نه ارزش تحلیل او را از جنسیت و اسلام بالا می برد و نه پایین می آورد. برعکس، این کار یک ضعف "سیاسی" را وارد کار نظری قابل اعتماد او می کند. این ضعف ناشی از این فرضیات است که (الف) اگر موضع نویسنده ای در طول سال ها تحول یابد و تغییر کند (حتی اگر دلایل توضیح داده نشوند) این باید نشانی از بی صداقتی، فرصت طلبی، دستور کار مخفی یا تاکتیک های سیاسی باشد، نه نشانه ای از رشد، روا داری و پراگماتیسم؛ و (ب) تحلیل هر نویسنده ای از جنسیت و اسلام تنها وقتی معتبر است که او هویت شخصی خود را اعلام کند. ضعف سیاسی که این فرضیات به آن منتهی می شود شامل فشار غیر دمکراتیک به سایر فمینیست ها، تفرقه افکنی و تضعیف آرمان فمینیسم مبتنی بر همکاری است. </p>

<p>یک مثال دیگر آسیب پذیری فعلی عقب نشینی در روابط بین برخی فمینیست های سکولاریست و اسلامی در ایران مربوط به "افسانه برلین" (فرهادپور، 2000) است. یک گروه مختلط (از حیث گرایش های فمینیستی و سیاسی) فمینیست و اصلاح طلب برجسته دعوت شده بودند که در یک کنفرانس بین المللی در آلمان در آوریل 2000 شرکت کنند. تند روها با صدور حکم بازداشت برای همه شرکت کنندگانی که جرات بازگشت به ایران را داشتند از این کنفرانس به صورت بهانه ای برای ضربه زدن به جنبش جامعه مدنی استفاده کردند. در میان زنان، دو زن سکولار دستگیر و زندانی شدند و یک زن فعال اسلامی جریمه شد و حکمی تعلیقی گرفت. واکنش زنان اسلامی به نقض آزادی زنان سکولار به دلیل ترس از انتقام جویی تند روها واکنشی ضعیف بود. این امر به یاس و نگرانی بین زنان سکولاریست و، در میان صفوف زنان پراگماتیک، بین اسلامی ها و سکولاریست هایی که سال ها همکاری داشتند منجر شد. یکبار دیگر، خشم زنان متوجه هم دیگر شد در حالی که اقتدارگرایی دولتی دشمن اصلی بود. مسئله اصلی شرایطی بود که تحت آن فمینیست ها سعی می کردند با توجه به آن ائتلاف هایی را شکل دهند، یعنی جایی که مشارکت در فضای عمومی نیازمند سانسور کردن خود و تقویت تقسیم بندی "ما" و "آن ها" ی تحمیلی دولت بود. این واقعیت که زنان قادر نیستند دیدگاه هایی را متفاوت از گفتمان جنسیتی رسمی از حیث لحن و محتوا به زبان آورند، و این که اگر چنین کنند به احتمال زیاد رو در روی هم قرارشان می دهند، پیامدهایی جدی برای شکل دادن به گفتگوی صادقانه و ساختن ائتلاف های پر معنا در داخل فمینیسم در جمهوری اسلامی ایران دارد.     </p>

<p>________________________________</p>

<p><br />
 * - مشخصات اصلی نوشته از این قرار است:<br />
<div dir="ltr">Gender of Democracy: The Encounter between Feminism and Reformism in Contemporary Iran<br />
Democracy, Governance and Human Rights Programme Paper Number 6, October 2001<br />
United Nations Research Institute for Social Development (UNRISD)</p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue32/07,10,23,07,41,19/ by HTTrack Website Copier/3.x [XR&CO'2014], Sun, 25 May 2025 04:18:07 GMT -->
</html>