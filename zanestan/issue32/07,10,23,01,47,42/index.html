<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue32/07,10,23,01,47,42/ by HTTrack Website Copier/3.x [XR&CO'2014], Sun, 25 May 2025 04:18:10 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 32 | مهناز متين » نقدی بر نشریه «نیمه دیگر»*/مهناز متین</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">نقدی بر نشریه «نیمه دیگر»*/مهناز متین</a></div>
    <div id="author"><a href="mailto:ه">مهناز متين</a>&nbsp;|&nbsp;&#1587;&#1607; &#1588;&#1606;&#1576;&#1607; ۱ &#1570;&#1576;&#1575;&#1606; ۸۶&nbsp;|&nbsp;<a target="_blank" href="http://www.technorati.com/search//issue32/07,10,23,01,47,42/">
لینک های وارده</a></div>
    <div id="body" style="color: #000;">
      <p>سایت زنستان: «نیمه دیگر» که برای اولین بار در سال 1363 (1984) منتشر شد، خود را «فصلنامه فرهنگی، سیاسی و اجتماعی زنان» معرفی می کند و می خواهد «به عنوان زن، نگاهی ویژه به تاریخ، فرهنگ و جریان های سیاسی بیندازد و به بررسی تجربیات زنان در سطح جهان بپردازد». «نیمه دیگر» در این راستا گام های ارزشمندی برمی دارد و به طرح مباحثی می پردازد که در نشریات ایران هیچ جایی نداشتند.<br />
بررسی های تاریخی «نیمه دیگر» در برگیرنده اسناد گردآوری نشده و نویافته جنبش زنان در یک سده اخیر است. بخش تاریخ شفاهی، بیشتر گفتگو با زنان چپ گرائیست که تجربه مبارزاتی خود را در سازمان های سیاسی در انقلاب 1357 بازگو می کنند. همین تجربیات از خلال برخی داستان های کوتاه نیز بازتاب می یابند. گردآوری و چاپ این تجربیات، کمک ارزنده ای بوده است به بسیاری از مبارزان زن که به تجزیه و تحلیل تجربه شخصی خود نشستند و بسیاری از باورها، توهمات و تابوهای خود را به نقد کشیدند. «نیمه دیگر» فعالیت زنان ایرانی در خارج کشور را بازتاب می دهد و از این راه به شناساندن گروه ها، محفل ها و گردهم آیی های زنان ایرانی یاری می رساند. وضعیت زنان اقلیت های ملی و مذهبی که در نشریات داخل کشور هیچ جایی ندارد، در «نیمه دیگر» جایگاهی می یابد؛ از جمله وضعیت سیاسی و مبارزاتی زنان کردستان. بازگویی خاطره ای کوتاه، اما قابل تأمل، گواهی است آشکار از ضدیت تازه اسلام آوردگان نسبت به هم وطنان یهودی مان (1). آثار ادبی، هنری و سینمایی زنان در چندین مقاله مورد نقد قرار می گیرند (2).<br />
«نیمه دیگر» به عنوان نشریه ای که بیش از یک دهه با کیفیتی خوب و در مقیاسی نسبتاً وسیع منتشر شد، در جنبش 20 ساله اخیر زنان ایران جایگاهی ویژه دارد. «نیمه دیگر»، مسئله زن را در زمانی طرح کرد که کمتر فرد یا گروهی به اهمیت این مسئله باور داشت. نقش «نیمه دیگر» در سپردن کلام به زنان و گشودن فضایی برای بحث و تبادل نظر در مورد مسئله زن، و نیز در افشای وضعیت زنان در ایران، آگاه کردن بخش مهمی از زنان در خارج – و حتی داخل – کشور نسبت به مسئله زن و علاقمندی آنان به شرکت در مبارزات برابری خواهانه انکارناپذیر است.<br />
با این همه، ارزیابی دستاورد «نیمه دیگر» در طرح و پیشبرد مباحث نظری و مسائل عملی جنبش فمینیستی ایران و نیز جایگاه «نیمه دیگر» در پی ریزی جریانی فمینیستی، لائیک، با پشتوانه تئوریکی جدی در میان زنان ایرانی، نیازمند تأملی بیشتر در مباحث و مقالات و تحول این نشریه در طول زمان است.<br />
هرچند «نیمه دیگر» در شماره های نخست خود، چند مقاله در مورد جنبش آزادی خواهانه و برابری طلبانه زنان، مانند جنبش حق رأی در آغاز قرن (در اروپا و آمریکا) درج می کند، اما این مقالات از حد معرفی پیشتر نمی روند و به همان جنبش نیز ختم می شوند. برای مثال حتا جنبش اواخر سال های 1960 که اندیشه رهایی زن و مبارزه زنان را دستخوش تحولی مهم کرد، مورد توجه قرار نمی گیرد. به شالوده های فکری فمینیسم نیز اهمیتی در خور داده نمی شود. برای مثال کتاب «جنس دوم» سیمون دوبوار که تئوری های فمینیستی را عمیقاً تحث تأثیر خود قرار داد، نقد و بررسی نمی شود. همین بی توجهی، درباره کتاب های دیگری که متون کلاسیک فمینیستی هستند نیز به چشم می خورد.<br />
در مورد مشخص جنبش زنان ایران، نوشته هایی در زمینه های تاریخی و فرهنگی مانند «زن در جراید مشروطیت» (3) و «نقش و تصویر زن در شاهنامه فردوسی» (4) کارهای با ارزشی هستند که «نیمه دیگر» به چاپشان همت کرد. اما این بررسی های جالب متأسفانه در حد دو سه نوشته باقی ماند.<br />
در مورد اسلام و تحلیل نقشی که از نظر تاریخی و اجتماعی در تعیین موقعیت زنان داشته است، مقاله خوب افسانه نجم آبادی با عنوان «ظهور اسلام و تأثیر آن بر وضع زن» (5)، از پژوهش هایی است که «نیمه دیگر» به چاپ رساند. این مقاله، بررسی «تحولات مثبتی» است که ادعا می شود اسلام برای زنان به ارمغان آورده و طرح این پرسش که آیا این ادعا بر اساس واقعیت است یا تخیل؟ نجم آبادی می گوید: «تحقیقات تاریخی درباره اسلام ... به ویژه اکنون که تحریفات تاریخی و داستان سرایی های تخیل آمیز درباره اسلام به کار تحکیم سیاسی و عقیدتی جنبشی بس واپس گرا گرفته می شود، بیش از هر زمان حائز اهمیت است». افسوس که افسانه نجم آبادی امروز همین «داستان سرایی»ها را «بازنگری های زن ورانه از اندیشه ها و متون اسلامی» و «گشایش زبان و دین و فرهنگ به گستره های نوین تخیل» می نامد (6).<br />
مقالات پژوهشی «نیمه دیگر» درباره اسلام در حد یکی دو مقاله باقی می ماند، نوشته های پراکنده ای، البته در برخی شماره های مجله به چشم می خورد، بیشتر درباره جایگاه زن بر مبنای فقه و شریعت اسلامی. «نیمه دیگر» اما به بحث درباره حکومت دینی نمی پردازد و رابطه مسئله زن و مبارزه در راه برابری حقوق زن و مرد را با مقولات بنیادینی همچون لائیسیته، دموکراسی، آزادی های فردی و حقوق شهروندی مورد تحلیل و بررسی قرار نمی دهد.<br />
بی توجهی «نیمه دیگر» نسبت به مقولات مهم نظری جنبش زنان البته امری مطلق نیست. در مقاله ای در شماره 2 مجله (پاییز 1363 / 1984) زیر عنوان «جنبش زنان ایران»، نویسنده – ناهید یگانه – در نقد نظر هما ناطق (7) که تظاهرات زنان در آستانه انقلاب مشروطیت را حرکتی ارتجاعی ارزیابی کرده است، می گوید: «تظاهرات زنان، چه با شعارهای ارتجاعی و چه به تحریک ملایان باشد یا نباشد، فعالیت های زنان در مطبوعات چه مترقی و چه ارتجاعی باشد یا نباشد، همه و همه به صرف حضور در صحنه فعالیت های سیاسی، کسب امتیاز سیاسی برای زنان ایرانی محسوب می شود... فعالیت سیاسی زنان بدون در نظر گرفتن اینکه در حیطه چه سیاستی بود و چه شعارهایی داشت، گامی به جلو بود و اثرات مهمی در موقعیت زنان ایران در دراز مدت داشت ... توجه به فرم (یعنی حرکت زنان برای بیرون آمدن از نقش های سنتی) نسبت به توجه به محتوا (یعنی مترقی و یا مرتجع بودن شعارهایشان) از اهمیت بیشتری برخوردار است».<br />
این نظر، چالشی است در برابر آن دسته از طرفداران رهایی زن که مبارزه زنان را جزئی از جنبشی پیشرو برای شکل گیری جامعه ای آزاد و دموکراتیک می دانند، جامعه ای که در آن حقوق فردی و جمعی در چارچوب قوانین و قراردادهای انسانی و مترقی تأمین می شود و زن و مرد به طور برابر از این حقوق برخوردار می گردند. مقاله ناهید یگانه، اما هیچ واکنشی برنمی انگیزد، نه در خود «نیمه دیگر» و نه در نشریات دیگری که به مسئله زنان می پرداختند. این بی تفاوتی عمومی در مورد برخی دیگر از مقالات «نیمه دیگر» که مسائل قابل تأملی طرح می کنند نیز محسوس است. برای مثال، می توانیم از مقاله نیره توحیدی (8) یاد کنیم که به جستجوی «الگوی شایسته بومی» برای زنان ایرانی است:<br />
«... زنان ایرانی به تدریج الگوهای شایسته و بومی خود را کشف و خلق می کنند، الگوهایی که نه چون «الگوی زن مسلمان» رو به گذشته و انقیاد و تبعیض را تقویت بکند و نه بیگانه و فرهنگ باخته و «غربزده» باشد».<br />
و یا به مقاله افسانه نجم آبادی (9) که در پی «زبان سومی» می گردد:<br />
«... زبان سومی که بر مبنای انکار تفاوت های ساخته نشده باشد ولی نیاز به تساوی حقوق را نیز منکر نباشد».<br />
این دو مقاله، در واقع مسئله واحدی را برجسته می کنند (10) و آن لزوم انطباق مبانی عام فمینیستی با ویژگی های جامعه ایران است. اما به رغم اهمیت این مسئله برای جنبش زنان، نظر طرح شده در این مقاله ها، چالشی در برابر خود نیافتند و مورد تحلیل و تدفیق قرار نگرفتند. در این باره بحثی درنگرفت که «الگوهای شایسته بومی» چه ویژگی هایی دارند؟ «غرب زده» کیست؟ «فرهنگ باختگی» چیست؟ «تفاوت هایی» که «زبان سوم» نباید بر مبنای انکارشان ساخته شود کدامند؟ و ... ناگزیر، این نظرگاه ها به گرایشی نزدیک شدند که در آن «الگوی بومی» بیش از پیش به «الگوی زن مسلمان» فروکاسته شد و «زبان سوم» به همان «زبان زنان اسلامی اصلاح طلب». پایان کار «نیمه دیگر» چه بسا بی ارتباط با چیرگی همین گرایش نباشد.<br />
آخرین شماره دوره اول «نیمه دیگر» (11) در سال 70 چاپ شد و افسانه نجم آبادی در سر سخن آن، پایان شکل پیشین فعالیت «نیمه دیگر» را اعلام کرد. او در همین سرسخن، معادلی برای فمینیسم و فمینیست پیشنهاد می کند: «زن ورانه» و «زن وری». در ضرورت این کار استدلال می آورد: «جویش معادل برای این مفهوم ] فمینیسم[ به زبان فارسی اکنون که زنان ایرانی / فارسی زبان، خود نیازمند آفرینش زبانی شده اند که بیانگر مفاهیم مورد توجه آنان در این زمینه ها باشد، اهمیت تازه ای یافته است. چرا که بیگانه ماندن «فمینیسم» در زبان می تواند یکی از راه های بیگانه نگه داشتن آن در اندیشه زن ایرانی باشد» (12).<br />
یافتن معادل برای واژه ها و اصطلاحات وارداتی که دغدغه خاطر اغلب پژوهشگران و دست اندرکاران رشته های علوم انسانی و علوم به طور عام است، کاریست رایج و اغلب مفید. اگر پیشنهاد واژگان «زن ورانه» و «زن وری» با ارجاع به کوشش های مجله «زن روز» در یافتن معادلی برای «فمینیسم» نبود، و اگر تعطیل پروژه اولیه «نیمه دیگر» همزمان نبود با پیدایش آنچه به «فمینیسم اسلامی» معروف شده، و سرانجام اگر همین سر سخن با اعلام انتشار مجله «زنان» و خوشامدگویی به آن پایان نمی یافت، شاید نه استفاده از «زن وری» به جای فمینیسم – بیش از آنچه که باید – پرسش برانگیز می شد و نه پایان دوره اول «نیمه دیگر» جنبه سمبلیک به خود می گرفت. بعدها، افسانه نجم آبادی در گفتگویی با مجله «جنس دوم» (13)، پایان کار «نیمه دیگر» را این گونه توضیح می دهد: «سال های اخیر که بیشتر و بیشتر شرایط در ایران طوری بود که افراد توانسته اند نظراتشان را در ایران چاپ کنند، حتا کسانیکه قبلاً برای «نیمه دیگر» چیز می نوشتند ترجیح می دهند در ایران مطالب شان را چاپ کنند، چون مخاطب اصلی در آنجاست ... تعطیل کردن نیمه دیگر منفی نیست، بلکه یک دلیل بسیار مهم آن شرایط مثبت نشر در ایران است». نجم آبادی در همین گفتگو اعلام می کند که چاپ «نیمه دیگر» به شکل تماتیک کنونی نیز با شماره 5 پایان گرفته است.<br />
بحث درباره وجود و یا عدم وجود «شرایط مثبت نشر درایران» موضوع نوشته حاضر نیست، اما شرایط نشر مجلات زنان در ایران را باید کمی بازشکافیم.<br />
زنان دگراندیش تنها آن زمان مجازند نظرات خود را در این نشریات بیان کنند که چارچوب فکری این نشریات مورد سؤال قرار نگیرد. بخش مهمی از زنان لائیک فمینیست اصولاً هیچ جایی برای بیان مسائل خود در نشریات ایران ندارند، مگر اینکه به موضوعاتی بپردازند  که مورد پذیرش گردانندگان این نشریات باشد.<br />
«جنس دوم» تنها نشریه زنان دگراندیش – که هنوز به عنوان مجله امتیاز انتشار ندارد و شماره به شماره اجازه انتشار می گیرد – بی شک فضایی را گشوده است برای ابراز نظرات زنان دگراندیش ایرانی و به این لحاظ انتشار آن امریست مثبت و ارزشمند برای همه فمینیست های لائیک. اما با درنظر گرفتن تمام محدودیت های آزادی بیان در ایران، آیا وجود این نشریات می تواند توجیهی باشد برای تعطیل یک نشریه فمینیست در خارج کشور؟ افسانه نجم آبادی البته مشکلات دیگری را هم طرح می کند که می توانند در تعطیلی «نیمه دیگر» دخیل باشند، از جمله شرایط سخت زندگی در خارج، پراکندگی خوانندگان و نویسندگان و مشکلات مالی. اما اگر علت اصلی خاتمه ی کار «نیمه دیگر» این موانع بودند، چرا بر این تأکید می شود که این تعطیلی «منفی نیست»؟<br />
با توجه به این ملاحظات، به نظر نمی رسد که تحول دیدگاه برخی از فمینیست های پژوهشگر ما در خارج کشور تنها نتیجه تحول شرایط در ایران باشد و آزادی بیان و نشری که وجود ندارد. بلکه این تحول را باید حاصل پذیرفتن قوانین جمهوری اسلامی از سوی این گروه از فمینیست ها دانست که بیش از پیش آنها را به کار در محدوده این قوانین ضد زن و ضد انسان محدود می کند.<br />
به این ترتیب، «نیمه دیگر» که در مقطعی مهم از مبارزات زنان ایرانی و در نخستین سال های سرکوب فراگیر اوپوزیسیون، نقشی مهم و حتا منحصر به فرد در طرح مسئله زن ایفا کرد، در مقطعی بحرانی و در حالیکه وجود نشریه های مستقل و لائیک زنان بیش از هر زمانی ضروریست، تعطیل می شود.</p>

<p>پانویس ها:</p>

<p>* - این نوشته بخشی از سخنرانی مهناز متین زیر عنوان «بررسی تطبیقی نشریات ویژه زنان در داخل و خارج کشور» در کنفرانس بنیاد پژوهش های زنان ایران (برکلی، کالیفرنیا، سال 2000) است که سپس در سالنامه بنیاد به چاپ رسید (بررسی مطالعات و مبارزات فمینیستی زنان در دو دهه اخیر و چشم انداز آینده، یازدهمین کنفرانس بین المللی سالیانه بنیاد پژوهش های زنان ایران، شماره یازدهم، تابستان 2000)<br />
1. «نیمه دیگر»، شماره 11، بهار 1369، «در کوچه پس کوچه های غربت»، هما سرشار.<br />
2. برای مثال، مجموعه خوب و با کیفیت «ویژه سیمین دانشور»، به همت فرزانه میلانی، زمستان 1365 و یا نقدهای ادبی بسیار خوب فرشته داوران در همین مجموعه و نیز نوشته او با عنوان «در حضر» و مشکلات «به صیغه اول شخص مفرد»، در شماره 10، زمستان 68.<br />
3. روشنک منصور. «نیمه دیگر»، شماره 1، بهار 1363.<br />
4. پروین شکیبایی. «نیمه دیگر»، شماره 6، زمستان 1366 و شماره 7، تابستان 1367.<br />
5. آذر طبری (افسانه نجم آبادی). «نیمه دیگر»، شماره 2، پاییز 1363.<br />
6. مقاله: «سال های عسرت، سال های رویش، نگارش زنورانه در جمهوری اسلامی ایران»، افسانه نجم آبادی، کنکاش، شماره 12، پاییز 1374.<br />
7. هما ناطق. «مسئله زن در برخی از مدونات چپ در نهضت مشروطه تا عصر رضاخان»، «زمان نو»، شماره 1، آبان 1362. زنده یاد پروین پایدار مقالاتش را در آن زمان با نام ناهید یگانه منتشر می کرد.<br />
8. «مسئله زن و روشنفکران طی تحولات دهه های اخیر»، «نیمه دیگر»، شماره 10، زمستان 1368.<br />
9. «فضای تنگ ناسازگاری»، «نیمه دیگر»، شماره 11، بهار 1369.<br />
10. در کنار هم قرار دادن نقطه نظر افسانه نجم آبادی و نیره توحیدی در این بحث، به هیچ عنوان به معنای یکی شمردن دیدگاه ها و عملکردهای این دو پژوهشگر نیست. هدف، تنها جلب توجه خواننده به نقطه نظراتی است که بررسی و تحلیل آنها می تواند به روشن شدن تحول «نیمه دیگر» یاری رساند.<br />
11. «نیمه دیگر» در دو دوره منتشر شده است: دوره اول (از سال 63 تا 71) در 17 شماره و دوره دوم، تحت عنوان «پژوهش های زنورانه»، (از سال 71 تا 78) در 5 شماره تماتیک. شماره 17 درباره «زن در دوره قاجار و انقلاب مشروطه» (به کوشش ژانت آفاری، در واقع اولین شماره دوره دوم است که شماره های بعدی آن عبارتند از: شماره 2: ویژه زبان و زنان (به همت سیمین کریمی)، شماره 3: نونگاری زن و زنانگی در عصر قاجار، شماره 4: در پی زبانی از آن خود؟ (هر دو این شماره ها به همت افسانه نجم آبادی)، شماره 5: خشونت و خانواده (به همت ویدا ناصحی – بهنام).<br />
12. «نیمه دیگر»، شماره 15 / 16، پاییز / زمستان 1370، «حرف هایی با خواننده»،.<br />
13. «جنس دوم»، شماره 4، دی ماه 1378.</p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue32/07,10,23,01,47,42/ by HTTrack Website Copier/3.x [XR&CO'2014], Sun, 25 May 2025 04:18:10 GMT -->
</html>