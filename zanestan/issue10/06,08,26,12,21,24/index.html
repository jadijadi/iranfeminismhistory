<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue10/06,08,26,12,21,24/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 10 | مريم ميرزا » نگاهی به رابطه قدرت و روسپی گری/مريم ميرزا</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">نگاهی به رابطه قدرت و روسپی گری/مريم ميرزا</a></div>
    <div id="author"><a href="mailto:ه">مريم ميرزا</a>&nbsp;|&nbsp;&#1588;&#1606;&#1576;&#1607; ۴ &#1588;&#1607;&#1585;&#1740;&#1608;&#1585; ۸۵&nbsp;|&nbsp;<a target="_blank" href="http://www.technorati.com/search//issue10/06,08,26,12,21,24/">
لینک های وارده</a></div>
    <div id="body" style="color: #000;">
      <p> شاید وقتی سال 1379 در راهروی یکی از طبقات دادگاه جنایی تهران، افراد حاضر با فریاد کشیدن «...جنده...جنده...» زنی قاتل به نام مژگان را خطاب قرار دادند ، بیشترین علت استفاده شان از این واژه قتلی بود که مژگان به علت رابطه اش با مرد یک خانواده ، متهم به شراکت در آن بود. زن و دختر 9 ماهه مرد با ضربات چاقوی مرد ( شوهر و پدر خانواده ) به قتل رسیده بودند. قتلی که در آن از چهره قربانی سه زن پرده برداشته شد. دختر و زن خانواده که قربانی مردی به نام پدر و شوهر در خانواده خود شده بودند و زن دیگری که سال ها پیش از اتهام مشارکتش در این قتل، قربانی اعتیاد و فقر شوهر خود شده بود و تن به تن فروشی سپرده بود. اگرچه هیچ کدام از حاضران که فریاد می زدند «...جنده...جنده...» به راستی شغل مژگان را مورد حمله قرار نداده بودند بلکه نفرت و خشمشان را با پرتاب این کلمه به صورتش، جبران می کردند. کلمه ای که نظیرش را برای مردان به سختی می توان در ادبیات روزمره اجتماع جستجو کرد. حتی برای ابراز خشم به مردی که با روسپیان متعددی رابطه داشته باشد و مجرم اول در جرم قتل دختر چند ماهه و همسرش باشد. </p>

<p> وقتی سخن از رابطه میان قدرت و روسپیگری به میان می آید ، شاید به نظر برسد که این ترکیب صرفا به رابطه ای میان روسپیگری و قدرت حاکمیت اشاره دارد. حاکمیت که به نظر می رسد از یک سو با ابزارهای مختلف قدرت، برای حفظ وجهه ایدئولوژیک خود تاکید بر نادیده گرفتن «روسپیگری علنی» دارد و او سوی دیگر به علت ضعف نهادهای حمایتی خود، به علل مختلف از جمله عدم اعتقاد به خشونت علیه زنان و برای حفظ موضع ایدئولوژیک خود نسبت به زنان ، به روسپیگری دامن می زند.  <br />
 بارها بخش بزرگی از بدنه این نهاد، به عناوین مختلف، پیش از آنکه یا بدون آنکه روسپیگری را به عنوان آسیب اجتماعی یاد کنند، به عنوان جرم تلقی کرده اند.(1) جرمی که به نظر می رسد به اعتقاد این افراد به عنوان یکی از مهم ترین تبعات مختلفش می توان از متزلزل کردن نهاد خانواده نام برد. اما کدام خانواده ؟<br />
 حاکمیت پیش از پاسخ به این سوال با برخورد قهری خود برای زدودن این انگ از چهره شهرهای کشور تلاش می کند. نابود کردن محله غربت در خاک سفید تهران پارس در اسفند 1379 یکی از اقدامات در این جهت بود. صرف نظر از این اقدام که بدون در نظر گرفتن تبعات منفی اش بر روسپیان این منطقه(2)  انجام شد، رویه کلی  بر انکار روسپی گری اجباری، هر چند به صورت پراکنده و بدون تمرکز در جایی خاص به عنوان مرکز تاکید دارد. مرکزی که به خاطر نبود ناظر انتظامی بدل به مرکزی حاصلخیز برای انواع آسیب های اجتماعی دیگر می شود که این موضوع برای تصمیم گیران و مجریان، برخورد قهری با روسپیگری را از درجه اهمیت بیشتری برخوردار می کند.<br />
 مبحث روسپیگری اجباری چه آنجایی که با بحث قاچاق زنان گره می خورد و چه آنجایی که با دیگر آسیب های اجتماعی می آمیزد و چه به صورت مجزا ، مطرح کردنش همیشه موضوعی خلاف مصلحت های مختلف در نظر گرفته شده است و جز در آمارهای بیشتر محرمانه و در سازمان های اندک به آن به عنوان آسیب اجتماعی پرداخته نشده است.  همه این موارد نشان از ابراز قدرتی دارد که بر روسپیان به علت موقعیت متزلزشان روا داشته می شود. و نه تنها پیش درمانی و درمان آسیبی را که گرفتارش هستند، به تعویق می اندازد که با طرد و انکار آنها امکان هر چه بیشتر دامن زدن به این آسیب را به صورت گسترده تر و عمیق تر فراهم می کند.<br />
 اما جدا از این نهاد، باید به سراغ نهاد خانواده رفت. نهادی که در اظهار نظرهای رسمی و غیر رسمی ، روسپیگری را خطری جدی برای آن در نظر می گیرند. مسلما این نگاه بر بسیاری از واقعیات تلخی که حتی به صورت آمار منتشر شده نیز موجودند کور است. واقعیاتی که نشان از خروج روسپی گری از دل نظام مردسالارانه حاکم بر خانواده ها دارد. نظامی که در عرصه تصمیم گیری اجتماعی و سیاسی نیز با این تفکر که دامن زدن به آن بیشتر موجب حفظ حریم خانواده می شود، تقویت می شود. <br />
 وقتی دولت نهم در عرصه زنان ، با تغییر معنادار نام «مرکز امور مشارکت زنان» به «مرکز امور زنان و خانواده» سعی در هر چه بیشتر ذوب کردن هویت زن در هویت خانواده دارد آیا به این نکته واقف است که بر اساس تحقیقات انجام شده، گسترش خلاء هویت در زنان به دامن زدن به روسپیگری می انجامد.(3) زني که در یک مرکز مثل مرکز امور زنان و خانواده با تعریفش صرفا در چارچوب خانواده و در یک وازارتخانه مثل وزارت کشور، با اظهار نظر مسئول دفتر امور زنان، فرشته ساسانی «درباره سپردن مشاغل به مردان، در بحران بیکاری»، هر چه بیشتر به خانواده پاس داده می شود،بدون اینکه این فرض زیر سوال برده شود که نهاد خانواده نهادی قدسی و عاری از هر ظلم، خشونت و آسیبی نسبت به زن است. <br />
 بر اساس تحقیقات ، 5/22 درصد از زنان روسپی در دوران کودکی قربانی سوء استفاده جنسی بوده اند که 5/12 درصد از موارد این عمل توسط نزدیک ترین و محرم ترین افراد زندگی آنها یعنی پدر ، برادر و دایی و ... و در چارچوب خانواده انجام شده است.(4) این در حالی است که تجاوز جنسی از سوی محارم به قدری مذموم و قبیح است که با اینکه در رده اول انواع خشونت علیه زنان قابل ملاحظه است اما آمار درباره آن وجود ندارد و دولت نیز روی آن سرپوش می گذارد.(5) دولتی که این اواخر نیز با اعلام اولویت های پژوهشی اش در «مرکز امور زنان و خانواده» بیشترین قوای خود را به رجوع زنان به همین خانواده ها معطوف کرده است. خانواده هایی که سلسله مراتب قدرت در آن و موقعیت ممتاز مردان خانواده در این سلسله مراتب و تقویت این سلسله مراتب از سوی نهادهای اجتماعی ، راه را برای هر نوع خشونت به زنان و از آن میان خشونت جنسی به آنان باز می گذارد. <br />
بر اساس آمار منتشر شده ، 3/69 درصد روسپیان با ازدواج از خانواده های خود جدا شده اند.(6) یعنی با ورود به خانواده ای دیگر. 1/54 درصد شوهران زنان روسپی یا اعتیاد به مواد مخدر دارند و یا در قاچاق آن دست دارند. 27/11 درصد آنها واسطه گر فحشا هستند و 78/15 درصد نیز به سایر جرایم از قبیل دزدی و ... مشغول هستند.(7) این در حالی است که اعتیاد یکی از عوامل اصلی گرایش زنان به روسپی گری است و بیشتر زنان معتاد ، توسط همسران خود به اعتیاد روی آورده اند.(8) که چرایی تاثیر ژرف مردان بر زنانشان را شاید بشود در سیستمی جستجو کرد که کماکان مرد را قیم زن، زن را تمکین کننده از مرد می خواهد و در این چرخه معیوب بالا و پایین سازی، زنان را به ورطه ی نابودی می کشاند. <br />
 جدا از3/69 درصد زنان روسپی که با ازدواج از خانواده اولیه خود جدا شده اند، 5/26 درصد روسپیان از خانواده اولیه خود گریخته اند و 8/94 درصدشان در جامعه ای که دولت هر چه بیشتر سعی در حفظ ظاهر آن با ابزارهای مختلف مثل عدم ایجاد خانه امن دارد ، در 48 ساعت اولیه ی پس از فرارشان ، روسپیگری خود را آغاز کرده اند، بیشتر آنها برخوردار نبودن از سرپناه را علت عمده گرایش خود به روسپیگری پس از فرار اعلام کرده اند.(9) فرار از خانه در بیشتر موارد یکی از راه های منفعلانه مقابله با نابرابری ها و تبعیض های اعمال شده بر زنان در خانواده ها است. تبعیضاتی که به علت خاستگاه فرهنگی و پشتوانه قانونی خود، با قرار دادن زنان در موقعیت فرودست، رفتار منفعلانه آنان را رقم می زند.  <br />
تنها 7/0 درصد از زنان روسپی دارای سواد دانشگاهی هستند و اکثر این زنان با هیچ گونه مهارت درآمدزایی که بتوانند با آن امرار معاش کنند آشنا نیستند.(10) این هم از تبعات همان چیزی است که توسط متولیان امر در جهت هر چه بیشتر فرهنگ سازی مردسالاری کردن دامن گیر زنان روسپی می شود. مردسالاری ای که برای حفظ موقعیت برتر خود و استفاده از ابزار های قدرت ، نفقه را پیش بینی و موقعیت های شغلی را از زنان دریغ می کند و زنان را به صورت نهادینه شده هر چه بیشتر وابسته به قدرت اقتصادی مرد خانواده می خواهد.<br />
نهاد دولت و خانواده با هر چه بیشتر فضا را به سوی قدرت مداری مرد و ضف زنان پیش بردن و با تقویت یکدیگر در این راه ، به آسیب اجتماعی ای دامن می زنند که زن در گرداب آن از سوی دولت مجرم و از سوی خانواده فاحشه تلقی می شود و از سوی هر دو طرد. او در چنین سیستمی مجرم محسوب می شود اگرچه سهم قضاوت کنندگانش بیشتر از سهم خود او در این فرایند روسپی سازی است.<br />
در ارتباط با قدرت و روسپی گری می توان به سلسله مراتب قدرت و ساز و کارهای حفظ آن در خود نهاد روسپی گری نیز پرداخت. رابطه روسپی با قواد و رابطه روسپی با مشتری در این عرصه قابل مطالعه است. </p>

<p><br />
(1)	رجوع شود به بحث های مختلف درباره روسپیگری در اواخر سال 1384، که با اظهار نظر نمایندگان مجلس هفتم شروع و با پاسخ های مختلف فعالان اجتماعی در حوزه های مختلف پیگیری شد _ مجله زنان، شماره 130<br />
(2)	رجوع شود به مقاله روسپیگری در محله غربت، سعید خراط ها _ از مجموعه مقالات اولین همایش ملی آسیب های اجتماعی در ایران<br />
(3)	عوامل زمینه ساز تن دادن به روسپیگری، شهین علیایی زند _ از مجموعه مقالات اولین همایش ملی آسیب های اجتماعی در ایران<br />
(4)	همان <br />
(5)	خشونت علیه زنان، مهرانگیز کار<br />
(6)	عوامل زمینه ساز تن دادن به روسپیگری، شهین علیایی زند<br />
(7)	همان<br />
(8)	روشنک وامقی، مشاور دبیر کل ستاد مبارزه با مواد مخدر در امور بانوان_ایسنا، 31/3/1385<br />
(9)	عوامل زمینه ساز تن دادن به روسپیگری، شهین علیایی زند<br />
(10) همان<br />
</p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue10/06,08,26,12,21,24/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
</html>