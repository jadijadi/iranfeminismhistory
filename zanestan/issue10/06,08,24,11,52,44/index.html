<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue10/06,08,24,11,52,44/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 10 |  پریسا کاکائی  » تجارت انسان را متوقف كنيد</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">تجارت انسان را متوقف كنيد</a></div>
    <div id="author"><a href="mailto:info@herlandmag.com"> پریسا کاکائی </a>&nbsp;|&nbsp;&#1662;&#1606;&#1580;&#1588;&#1606;&#1576;&#1607; ۲ &#1588;&#1607;&#1585;&#1740;&#1608;&#1585; ۸۵&nbsp;|&nbsp;<a target="_blank" href="http://www.technorati.com/search//issue10/06,08,24,11,52,44/">
لینک های وارده</a></div>
    <div id="body" style="color: #000;">
      <p>پیش از برگزاری جام جهانی فوتبال در آلمان، اخباری پیرامون تخصیص امکاناتی برای فعالیت زنان روسپی از طریق فضای مجازی اینترنت منتشر شد.  در همان زمان محافل اجتماعی،   نسبت به ورود کودکان و زنان از کشورهای اروپای شرقی توسط باندهای قاچاق انسان  به دولت آلمان هشدار  دادند. قابل ذکر است آلمان یکی از کشورهایی است که روسپیگری در آن قانونی بوده و روسپیان می‌توانند با داشتن کارت بهداشتی در محله‌های خاصی، از این راه یعنی اشتغال به نوع مترقی بردگی، کسب درآمد کنند.<br />
تجارت انسان که از دیرباز به صورت برده‌داری و خرید و فروش کنیزکان، غلامان و سیاهپوستان رواج یافته، اکنون عمده تمرکز خود را روی کودکان و زنان قرار داده است. این دو هم به عنوان نیروهای کار ارزان و هم مقاصدی برای سوء استفاده های جنسی، همواره سود فراوانی برای شبکه های قاچاق انسان داشته اند. شبکه های مزبور یا به صورت خانه های کوچک فحشا درون جامعه فعالیت می کنند و یا به صورت باندهای بزرگ، مبادرت به صدور زنان و کودکان به کشورهای خارجی می‌كنند. کشورهای جهان سوم، شاید از مهم ترین بازارها برای سوداگران انسان باشند، زیرا همواره فقر در این کشورها موجب سوء استفاده از زنان شده و فرصتهای سودآوری را برای متقاضیان چه در سطح خرد و چه کلان فراهم می کند. ایولین رید عضو فعال جنبش زنان در دهه‌های (1960-1970) در این باره می‌گوید: "بازار جنسی جزو اساسی بازار کالای مصرفی است که برای جامعه طبقاتی سرمایه‌داری اهمیت بنیادی دارد."<br />
در گذشته، زمانی که برای گزینش همسر، معیارهای سلامت و زیبایی زنان مطرح بودند، اساس ارتباطات بر مبنای تولید مثل صرف بود اما وقتی مسئله چند همسری پیش آمد و جوامع طبقاتی شکل گرفتند، دیگر ثروت زن مقدم بر زیبائی بود و از طرفی   مردها با در دست گرفتن مشاغل و تلاش برای مالکیت، زنان را نیز جزو مایملک خود می‌دانستند. بدین ترتیب مردها با داشتن مجموعه‌ای از زنان، با معیارهای متفاوت چه به شکل غربی آن و چه به شکل شرقی آن یعنی حرمسرا، شخصیت انسانی زن را تبدیل به یک کالای مصرفی کردند. پس از گذشت سال‌ها، با تقبیح اجتماعی چند همسری و پیش آمدن مشکلات اقتصادی، مردان، معیار انتخاب همسر خوب برای خانه را تلفیقی از ثروت، زیبائی، سلامت و نجابت دانسته و گاه به دلیل عدم توانائی فردی در تطبیق طبقاتی یا ظاهری با چنین معیارهایی، شکل حرمسرا به روابط خارج از خانه تغییر دادند. به این ترتیب مردان، متقاضیان زنان تنها و بی‌خانمانی شدند که با عمیق‌تر شدن شکاف‌های طبقاتی و محرومیت مضاعف زنان و در نتیجه  فقر، تن فروشی را پیشه کردند.<br />
با اینکه معامله تن، به دلیل ایجاد نگرش مصرفی به انسان، در ذات، قابل نفی و تقبیح است، اما دیدگاه کشورهای مختلف و راهکارهای پیشنهادی متفاوت است. در کشورهایی مثل آلمان، هلند و  برزیل که روسپیگری مجاز و به صورت یک شغل درآمده، روسپیان بومی، در معرض آسیب کمتری هستند چرا که دولت با در نظر گرفتن جایگاه ویژه و همچنین نظارت‌های بهداشتی، برای این افراد حقوق شهروندی در نظر گرفته و آنها می توانند نسبت به خشونت‌های اعمال شده توسط مشتریان یا اشخاصی که می‌خواهند آنها را اجبارا به روسپیگری مجبور کنند، شکایت کنند. برنامه‌ریزان چنین کشورهای معتقدند از آنجایی که از دلایل اصلی تن‌فروشی، فقر و مشکلات اقتصادی است و با توجه به روند کنونی وضعیت اقتصاد و سیاست‌های سیستم سرمایه داری جهانی، شکاف‌های طبقاتی روند رو به افزایش دارد و مسئله روسپیگری قابل حل نیست، بنابراین برای جلوگیری از گسترش بیماری‌های مقاربتی و همچنین مقابله با سوداگران انسانی، بهترین راه حل، مجاز شمردن روسپیگری و تخصیص اماکن و امکاناتی به این افراد است.<br />
از طرفی کشورهایی مثل سوئد، از آنجائیکه هر انسان را محق در برخورداری از حقوق اولیه می دانند، نه تنها روسپیگری را غیر مجاز اعلام کرده و ممنوعیت قانونی برای عاملان آن قائل می شوند بلکه متقاضیان را نیز مستوجب پی‌گرد قانونی دانسته و چنین عملی جرم محسوب می‌شود. کشورهایی از این دست، راه حل را دامن زدن به خواسته‌های طبقاتی نمی‌‌دانند و با فراهم کردن امکاناتی برای زنان آسیب‌دیده و بالابردن مهارت‌های فردی و اشتغال زایی برای آنها، زمینه را برای رشد فردی آماده کرده و سپس انتظار حفظ حرمت انسانی را دارند. <br />
در ایران نیز، قبل و بعد از انقلاب، روسپیگری و مدیریت آن جرم بوده با این تفاوت که پیش از انقلاب، وجود اماکنی مثل شهر نو، جنبه قانونی به روسپیگری تحت نظارت دولت داده و زنان ساکن در این شهرک نیز عمدتا از طبقه فقیر و قشر آسیب‌دیده بودند که ناچار به تن فروشی می‌شدند. بعد از انقلاب هم قانونی که مستقیما به روسپيگري اشاره کند و تعریف یا مجازاتی برای آن قائل شود مگر تحت عناوینی مثل جرایم ضد عفت و اخلاق عمومی، قوادی و واسطه گری و یا زنا دیده نمی‌شود. به اعتقاد دکتر سعید مدنی: "در قوانین، عدم تمایز بین بی‌مبالاتی جنسی و روسپيگری وجود نداشته و به انگیزه و علت وقوع جرم توجه نمی‌کنند، یعنی بین کسی که برای کسب معاش و تامین حداقل نیازهای اساسی خودش یا خانواده‌اش تن به رابطه نامشروع می‌دهد و کسی که صرفا برای لذت جنسی این کار را می‌کند، تفاوتی قائل نمی‌شوند." نوع برخورد جامعه و دولت با روسپیگری مسئله مهمی است چرا که در نگرش جرم‌انگارانه، حداقل در کشوری مثل ایران، تنها فرد روسپی است که مجرم شناخته شده، از منظر اجتماعی نیز مطرود است و هیچ توجهی به تاثیر میزان بازار تقاضا در عرضه نمی‌شود. سیمون دوبوار معتقد است: " با روسپی، اعم از این که ضابطه قانونی او را تحت مراقبت پلیس قرار دهد و اعم از اینکه به طور پنهانی کار کند، به هر حال مانند نجس ها رفتار می‌شود." درست است که در جرایمی مثل زنا یا قوادی، هم برای مرد و هم زن مجازات‌هایی در نظر گرفته شده اما امروزه آنچه به چشم می‌آید تقبیح و تدابیر حذفی در مورد روسپیان است و نه مشتریان آنها، که علاوه بر حضور نگرش مردسالارانه در این تدابیر، فقدان دیدگاه‌های کارشناسانه به جهت بررسی ریشه‌ای آسیب‌های اجتماعی نیز به وضوح قابل مشاهده است. <br />
اگر بخواهیم از بعد طبقاتی به مسئله روسپی گری نگاه کنیم، همانطور که در جام جهانی آلمان اتفاق افتاد، معمولا برای گرم کردن این بازار، افرادی از خارج از محیط مورد نظر با سطح طبقاتی پایین‌تر برای ارائه خدماتی از این دست آورده می‌شوند. در حقیقت ارتباط جنسی که بورژوازی به آن به شکل یک تابو نگاه می‌کند، وسیله‌ای برای سوء‌استفاده مردان این طبقه از زنان فقیر شده است. در نظام بورژوا که مفاهیمی چون زن نجیب پر رنگ‌تر می‌شود و زن را برای پذیرفته شدن در اجتماع، مجاب به نمونه بودن و نهی از روابط چندگانه می‌کند، زن فقیر را قربانی مرد می‌داند تا بدین روش، جامعه با ادامه بقای طبقه برتر سالم بماند. با نگاهی به آمار دختران فراری و یا زنان خیابانی شهر به سادگی می شود به این معامله پی برد، زیرا بیشتر این دختران از قشر فقیر و یا متوسط رو به پایین جامعه هستند هرچند که در برخی موارد، حتی بدون دخالت فقر، عوامل فرهنگی و اجتماعی دیگری نیز خود دلیل بر آسیبهای اجتماعی می شوند. <br />
زنان خیابانی که بیشتر به دلایل اقتصادی تن به ارتباط جنسی می دهند عموما همانند زنانی که مورد تجاوز قرار می گیرند دچار آسیب‌های روانی شدیدی می‌شوند. ترس، اضطراب و مسائل مربوط به احترام به خویش و همچنین اختلال در کارکردهای جنسی، سرزنش خویشتن، فقدان احساس امنیت و دیگر نشانگان، از جمله بحران‌های روانی است که این زنان تجربه می‌کنند. از طرفی آنها به دلیل برخوردار نبودن از حقوق شهروندی و در نتیجه به رسمیت شناخته نشدن شکایاتشان، به راحتی مورد آسیب جسمی مشتریان خود قرار گرفته و سلامت جسمی شان صدمات شدیدی می بیند. <br />
به هر حال، در جامعه ای مثل ایران که شکاف طبقاتی بین مردم رو به افزایش است و بیشترین آسیب را نیز زنان و کودکان می‌بینند، آنچه مهم است برطرف کردن فاصله‌ها ست نه حذف قربانی و یا حتی نادیده گرفتنشان. زنان فقیر که به دلیل نابرابری‌های مادی، تقسیم ناعادلانه مشاغل و یا آسیب‌های اجتماعی مجبور به تن فروشی می‌شوند بخشی از جمعیت ایران هستند که باید برای برگشتن به زندگی سالم توانمند شوند. برای توانمند شدن هم در ابتدا لازم است دیده شده و به عنوان انسان مورد احترام قرار بگیرند. دولت موظف است با برنامه‌ریزی‌هایی برای قشر آسیب دیده، مهارت‌های شغلی لازم را به این زنان آموخته و علاوه بر اشتغال‌زایی، تسهیلاتی چون بیمه، حقوق بیکاری، مسکن و کمک خرج تحصیل برای فرزندانشان را فراهم كند. همچنین با بهره گیری از متخصصان، برای کسانی که در معرض تجاوز یا هر شکلی از خشونت قرار می‌گیرند امنیت روانی و محیطی لازم را فراهم کند تا این افراد با مراجعه به مراکز مربوطه مورد درمان روانی و جسمی قرار گرفته و از خدمات مددکاری بهره‌مند شوند. همچنین اماکنی را ایجاد کند که زنان و دختران آسیب دیده برای پناه نه به خیابان‌ها که به خانه‌های امن دولتی رجوع کنند. مسلما راه‌حل‌های بهتر و کارشناسانه تری نیز هستند که دولت می‌تواند با همفکری اساتید مربوطه در پیش گرفته و تجارت انسانی را در ایران متوقف کند. برای توقف این چرخه نگرشی درمانگر لازم است نه جرم نگر.</p>

<p></p>

<p><strong>منابع:</strong><br />
1.	شیبلی هاید، جانت - روان شناسی زنان – ترجمه اکرم خمسه – نشر آگه - پاییز 1384<br />
2.	دوبووار، سیمون – جنس دوم – ترجمه قاسم صنعوی – جلد دوم – انتشارات توس – 1380<br />
3.	رید، ایولین – آزادی زنان – ترجمه افشنگ مقصودی – نشر گل آذین – 1383<br />
4.	زرآبادی، شیوا – مقاله قوانین چند کشور در مورد روسپی گری – سایت زنان ایران <br />
5.	خبرگزاری مهر – نغمه های غم انگیز یک زندگی – 1383 -  <br />
6.	وبلاگ امپراتور <br />
7.	وبلاگ زمرد</p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue10/06,08,24,11,52,44/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
</html>