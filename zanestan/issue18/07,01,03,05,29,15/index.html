<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue18/07,01,03,05,29,15/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 18 | پریسا کاکائی » زن در آثار نادر ابراهیمی /پریسا کاکائی</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">زن در آثار نادر ابراهیمی /پریسا کاکائی</a></div>
    <div id="author"><a href="mailto:herlandmag@gmail.com">پریسا کاکائی</a>&nbsp;|&nbsp;&#1670;&#1607;&#1575;&#1585;&#1588;&#1606;&#1576;&#1607; ۱۳ &#1583;&#1740; ۸۵&nbsp;|&nbsp;<a target="_blank" href="http://www.technorati.com/search//issue18/07,01,03,05,29,15/">
لینک های وارده</a></div>
    <div id="body" style="color: #000;">
      <p>"هیچ چیز دنیا را به فساد و تباهی نکشانده است مگر زور گفتن معدودی و زور شنیدن بسیاری." <br />
بدون شک، بیشتر آنان که با آثار نادر ابراهیمی آشنا هستند، مجموعه‌ی تلویزیونی ٣٦ ساعته‌ی ”آتش بدون دود” و کتاب وی را با همین عنوان به خاطر دارند. آتش بدون دود، داستان زنان و مردان ترکمن صحراست. داستانی که با عشق شروع می شود و با عشق پایان می یاید و البته آنچه در آن مشهود است تحول حادثه است که رنگ ضرورت به خود می گیرد. زیرا ابراهیمی معتقد است عشق به دیگری حادثه است و عشق به وطن ضرورت.<br />
 داستان از دشمنی دو قوم یموت و گوکلان و جنگهای هر روزه آنها اغاز می شود. گالان اوجا، شاعر وحشی یموتی، تنها هدفش کشتن پسران بیوک اوچی، بزرگ قبیله ی گوکلان و پدر سولماز است. سولماز نیز یگانه نگین گوکلانی ست، دختری سوار کار، یکه تاز، تیراندازی بی نظیر که "چون تفنگ به سر دست می آورد، برادرانش به احترام مهارتش کنار می کشیدند، و چون او می تاخت، تنها خاک سم اسبش را به خورد برادران می داد." گالان در پی برخوردی غیر منتظره، دل به سولماز دخترک گوکلانی می بندد در عین حال که خوب می داند "گوکلان به یموت دختر نمی دهد". و این نقطه ی آغازی می شود بر نبردی دیگر. سولماز از گالان می خواهد برای به دست آوردنش با مرگ دست و پنجه نرم کرده و لیاقتش را به او ثابت کند. بعد از این ماجرا، و پیروزی گالان، وقتی سالها بعد، برادران سولماز، گالان را تنها در کنار چشمه آب از پشت با تیر زدند، سولماز به خونخواهی وی، یکه و تنها به سراغ برادرانش می رود، می کشد و کشته می شود.<br />
حدود نیم  قرن بعد، آلنی، نوه سولماز و گالان، به درخواست پدر خود، سنت شکنی کرده و برای آموختن طبابت از دیار هجرت می کند تا روزی با دانش و دارو به زادگاهی برگردد که درآن یاشولی ها با سوءاستفاده از ایمان مردم به مقدسات، درختی را درمانگر مردم معرفی و کیسه های خود را پر می کردند. آلنی که دل در گرو مارال دختری از قبیله خود نهاده بود، بار سفر می بندد و زمانی بر می گردد که دانش اندوخته و توانایی درمان دردهای مردم را دارد. اما آن زمان که تصمیم به بازگشت می گیرد تا با درخت جهالت مبارزه کند، گماشتگان یاشولی کمر به قتل او می بندند. مارال علی رغم توصیه مردان، در کنار برادران آلنی قرار گرفته و تفنگ به دست به استقبال او و جنگ با دشمنانش می رود. آن دو از آن پس در کنار هم مبارزه می کنند و در مقابل تمام مصائب می ایستند تا قوم خود را ناجی باشند. اما ماجرا به همین جا ختم نمی شود و آنها ریشه ظلم را گسترده تر از محدوده خود حس می کنند و به دنبال افزودن دانش و مبازره با بی عدالتی پای به دنیای بزرگتر شهر و دانشگاه و حتی کشورهای دیگر می گذارند. در تمام داستان، آلنی و مارال، هر دو مظهر علم و دانایی و مبارزه هستند. هر دو تحصیل می کنند، هر دو زبان گزنده ای دارند و در مقابل ظالم کوتاه نمی آیند، هر دو عاشقند و اما نه مغبون عشق. هر دو به زندان می روند،  هر دو مشاور و عامل طرحهای مبارزاتی هستند و هر دو منتقد. آن زمان هم که آلنی کشته می شود، مارال به انتها نمی رسد و با ادامه راه، تعهدش به مردم را به پایان می رساند. آن دو آنچنان متحد و یکسان برای آرمانهایشان مبارزه می کردند که دیگر کسی آلنی را به تنهایی خطاب نمی کرد و مارال را پشتیبان صرف و یا ضمیمه وی نمی دانست بلکه همه می دانستند دکتر مارال، شخصیت مستقل با ایده مستقل و گاه متفاوت از آلنی ست.<br />
آنچه در طول هفت جلد کتاب آتش بدون دود روی می دهد مبارزات فرزندان دو قوم برای از بین بردن جنگها و جهل و نادانی ست. زنان و مردانی که در طی داستان تصویر می شوند، پا به پای هم انتظار می کشند و با تلاش، آینده ای متفاوت را رقم می زنند. زنان این دو قبیله نه تنها همدوش مردانشان مبارزه می کنند، که حکم بیدار باش قبایل خود را دارند. زمانی که خستگی و ناامیدی چادرها و ساکنانش را در بر گرفته، زنی تنها به میدان می آید و آنها را یادآور گذشته می شود. مردان فقط مبارزه می کنند اما زنان علاوه بر امور روزمره و کارهای خانه داری و به دنیا آوردن فرزندان قوی، در میدان مبارزه آنها را تنها نمی گذارند. آنها موجوداتی وابسته و نیازمند نیستند، بلکه محور اصلی قوم محسوب می شوند. آنها هیچ وقت مثل مردانشان رجز نمی خوانند و زبان به تمسخر هم نمی گشایند اما آنجا که باید، تفنگ به دست می گیرند و بی پروا در مقابل ظلم سخن می گویند. پروایی از شکستن رسوم دست و پا گیر ندارند تا آنجا که مارال در جایی می گوید:" رسم های ناقابل گذشته را براندازید و اجازه بدهید که زنان در کنار مردان حرف بزنند." اوج برابری زن و مرد در کتاب مزبور آن هنگام است که مارال هم خود را وارد صحنه دانش و تحصیل می کند و حتی گاه از آلنی سبقت می گیرد. مارال، اهداف سیاسی و اجتماعی، دانش جویی و عدالت خواهی اش را در کنار مادر بودن پی می گیرد تا آنجا که وقتی ظلم زمانه بیداد می کند، مبارزه اش را مقدم بر وابستگی های عاطفی فرزند و مادری دنبال می کند. <br />
در این بین آلنی، مظهر مردی دانش آموخته و آزادی خواه نیز علی رغم آنکه در دل سنت بزرگ شده، پا از حیطه تعصب فراتر گذارده و دل به حقیقت جویی می سپرد. او زمانی که آی دوغدی بزرگ می گوید:"باید باور کنیم که عصر مردان بزرگ و آگاه، در صحرای ما آغاز شده است." لب به سخن گشوده و می گوید: " یادت باشد که عصر مردان و زنان بزرگ آغاز شده است نه عصر مردان بزرگ."<br />
ابراهیمی کوشیده است تا در آثار خود تصویر کلیشه ای زن را تغییر و مفهوم زن خوب را مورد بازبینی قرار دهد و اصولا مبنای خوب بودن را مطیع بودن قرار ندهد. او نه اندیشه و رویاهای دور و نه مبارزه برای احقاق حق و نه شکستن محدویتها را صرفا مردانه تلقی کرده و نه زنان را ضعیفه هایی محتاج دانسته که ناجی سوار بر اسب سفید آنها را به کاخ آروزهایشان برساند. زنهای داستانهای وی، زنانی عالم و آگاه به مسائل روز هستند که خود را درگیر مسائل اجتماعی کرده و به بهانه مطبخ داری و تربیت فرزند در گوشه خانه و پشت پرده پنهان نمی شوند. او حضور زن را در عرصه های سیاسی و اجتماعی منافی اصول دین نمی داند و درگیر تقسیم بندیهای کوته فکرانه سیستم مرد سالاری نمی شود. بلکه از زوایای مختلف اثبات می کند زنان همیشه پرچم دار مبارزات انسانی علیه استبداد بوده اند و آنچه امروز با تاخیر اتفاق افتاده است بیداری مردان و مشارکت آنها در این مبارزات است. شخصیتی که ازمارال تصویر می کند از زن زیبا و متشخص امروزی و یا مقدس و گوش به فرمان که در هر دو حال ایفا کننده نقشهای تعییین شده توسط سیستمهای سرمایه داری هستند به دوراست. او در جایی بیان می کند که احترام داشتن نزد زنانی چون مارال، احترام داشتن واقعی ست.<br />
در کتاب های نادر ابراهیمی،  عشق بهانه ای برای تضعیف زن قرار داده نشده است. او التماس برای زیستن را شایسته انسان ندانسته و انسان را تنها به مفهوم مرد تلقی نکرده است. اگرچه در برخی موارد زن را آنگونه توصیف کرده که همان تقدیس بیش از حد و فرا انسانی جلوه دادن وی، به ذهن خطور می کند اما در پی آن مشارکت فعالانه زن در امور زندگی آنچنان قوی بوده که این هاله مقدس جای خود را به توانمندی داده است. در داستانهای کوتاه او نیز که گاه گویای تحلیل های درونی افراد سیاسی در مورد درستی و غلطی  راهی که رفته اند و تغییرات همقطارانشان است، مثل یادگار مقدس در مجموعه مکانهای عمومی، زنان به مثابه یاورانی مطرح شده اند که همان بار روانی را بر دوش کشیده اند اما طاقت از کف نداده و همچنان مبنای استحکام خانواده اند و با درکی متقابل بی تابی های مردان را تعادل می بخشند.<br />
در کتاب بار دیگر، شهری که دوست می داشتم نیز جنبه دیگری از توانایی زن قابل بررسی ست. مرد جوانی که دختر مورد علاقه اش وی را به خاطر جبر پدر ترک کرده است در طی نامه هایی به دختر، سخن از خواستن انسان می گوید و آنچه پیش آمده را تن دادن به تقدیر محسوب می کند. ابراهیمی در این داستان، رفتار هلیا را به جنسیتش منسوب نکرده و آن را همچون بسیاری از ادیبان، خصیصه شیطان گونه زن تلقی نمی کند. او درنامه دوم خود، دختر را به بودن آنچه می تواند باشد دعوت می کند:<br />
"هلیای من! به روزهای اندوه باری بیندیش که تسلیم شدگی را نفرین خواهی کرد. و به روزهایی که هزار نفرین، حتی لحظه یی را بر نمی گرداند. تو امروز بر فرازی ایستاده یی که هزار راه را می توانی دید؛ و دیدگان تو به تو امان می دهند که راه ها را تا اعماقشان بپایی. در آن لحظه یی که تو یک آری را با تمام زندگی تعویض می کنی، درآن لحظه های خطیر که سپر می افکنی و می گذاری دیگران به جای تو بیندیشند، درآن لحظه هایی که تو ناتوانی خویش را در برابر فریادهای دیگران احساس می کنی، در آن لحظه یی که تو از فراز، پا در راهی می گذاری که آن سوی آن، اختتام تمام اندیشه ها و رویاهاست، به یاد داشته باش، که روزها و لحظه ها هیچ گاه باز نمی گردند."<br />
نادر ابراهیمی که در فروردین‌ماه سال ١٣١۵ در تهران به‌دنیا آمد ه است، در زمانی نوشتن را در پیش گرفت که مردان زمانه، بر اساس احکام مذهبی و قوانین مدنی و سنت و فرهنگ رایج، نقش زن را تنها در چهاردیواری خانه تعریف می کردند در حالیکه وی بدون آنکه در نوشته هایش حکم یا نظری در مورد زن بدهد، همت گمارد و تصویری دیگر از زن ارائه داد. چرا که معتقد بود: "زندگی، طغیانی ست بر تمام درهای بسته و پاسداران بستگی." <br />
"ابراهیمی، پس از گرفتن دیپلم ادبی از دبیرستان دارالفنون، به دانشكده‌ی حقوق وارد شد. اما این دانشكده را پس از دو سال رها كرد و سپس در رشته‌ی زبان و ادبیات انگلیسی به درجه‌ی لیسانس رسید. او از ١٣ سالگی به یك سازمان سیاسی پیوست كه بارها دستگیری، بازجویی و زندان رفتن را برایش درپی داشت. در تمام سال‌های پركار و بی‌كار یا وقت‌هایی كه در زندان به‌سر می‌برد، نوشتن را ـ كه از ١٦ سالگی آغاز كرده بود ـ كنار نگذاشت. در سال ١٣۴٢ نخستین كتاب خود را با عنوان ” خانه‌یی برای شب” به‌چاپ رسانید كه داستان ”دشنام” در آن با استقبالی چشمگیر مواجه شد. تا سال ١٣۸٠ علاوه بر صدها مقاله‌ی تحقیقی‌ و نقد، بیش از صد كتاب از او چاپ و منتشر شده است كه دربرگیرنده‌ی داستان بلند (رمان) و كوتاه، كتاب كودك و نوجوان، نمایشنامه، فیلمنامه و پژوهش در زمینه‌های گوناگون است. ضمن آن‌كه چند اثرش به زبان‌های مختلف دنیا برگردانده شده است.<br />
نادر ابراهیمی چندین فیلم مستند و سینمایی و همچنین دو مجموعه‌ی تلویزیونی را نوشته و كارگردانی كرده، و آهنگ‌ها و ترانه‌هایی برای آن‌ها ساخته است. او همچنین توانسته است نخستین مؤسسه‌ی غیرانتفاعی ـ غیردولتی ایران‌شناسی را تاسیس كند؛ كه هزینه و زحمت‌های فراوانی برای سفر، تهیه‌ی فیلم و عكس و اسلاید از سراسر ایران و بایگانی كردن آن‌ها صرف كرد؛ ولی چنان‌كه باید، شناخته و به‌كار گرفته نشد و با فرارسیدن انقلاب و جنگ، متوقف شد.<br />
 او فعالیت حرفه‌یی خود را در زمینه‌ی ادبیات كودكان، با تاسیس ”مؤسسه‌ی همگام با كودكان و نوجوانان” ـ با همكاری همسرش ـ در آن مؤسسه متمركز كرد. این مؤسسه، به‌منظور مطالعه در زمینه‌ی مسائل مربوط به كودكان و نوجوانان برپا شد و فعالیتش را در حیطه‌ی نوشتن، چاپ و پخش كتاب، نقاشی، عكاسی، و پژوهش درباره‌ی خلق‌وخو، رفتار و زبان كودكان و نیز بررسی شیوه‌های یادگیری آنان دنبال كرد. ”همگام” عنوان ”ناشر برگزیده‌ی آسیا” و ”ناشر برگزیده‌ی نخست جهان” را از جشنواره‌های آسیایی و جهانی تصویرگری كتاب كودك دریافت كرد.  ابراهیمی در زمینه‌ی ادبیات كودكان، جایزه‌ی نخست براتیلاوا، جایزه‌ی نخست تعلیم و تربیت یونسكو، جایزه‌ی كتاب برگزیده‌ی سال ایران و چندین جایزه‌ی دیگر را هم دریافت كرده است. او همچنین عنوان ”نویسنده‌ی برگزیده‌ی ادبیات داستانی ٢٠ سال بعد از انقلاب” را به‌خاطر داستان بلند و هفت‌جلدی ”آتش بدون دود” به‌دست آورده است." *<br />
  نادر ابراهیمی در حال حاضر، به علت بیماری در منزل استراحت می كند، در حالیکه كارهای ناتمامی شامل تحقیقات، داستانهای بلند و كوتاه و فیلمنامه در دست دارد. به امید روزی که بار دیگر، طغیان کند بر تمام درهای بسته. <br />
 <br />
 <br />
 <br />
<strong>* برگرفته از سایت نادر ابراهیمی، www.naderebrahimi.info</strong></p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue18/07,01,03,05,29,15/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
</html>