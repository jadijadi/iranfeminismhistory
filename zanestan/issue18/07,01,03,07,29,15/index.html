<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue18/07,01,03,07,29,15/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 18 | نسیم سرابندی » زن مدرن در شعر فروغ/ نسیم سرابندی</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">زن مدرن در شعر فروغ/ نسیم سرابندی</a></div>
    <div id="author"><a href="mailto:herlandmag@gmail.com">نسیم سرابندی</a>&nbsp;|&nbsp;&#1670;&#1607;&#1575;&#1585;&#1588;&#1606;&#1576;&#1607; ۱۳ &#1583;&#1740; ۸۵&nbsp;|&nbsp;<a target="_blank" href="http://www.technorati.com/search//issue18/07,01,03,07,29,15/">
لینک های وارده</a></div>
    <div id="body" style="color: #000;">
      <p>    بررسي شعر فروغ از منظر اجتماعي، شناخت خوبي از جامعه ي رو به مدرنيته ايران مي دهد. اشعار او که جايگاه خاصي در ميان شاعران شعر نو ايران دارد نه تنها موردپسند منتقدان، شاعران و نويسندگان است بلکه توانسته توجه ي عامه مردم را به خود جلب کند. اين شايد از نقاط قوّت آن باشد. اما آنچه که در اين مقاله مي خواهم مطرح کنم قابليت جامعه شناختي شعر اوست. البته بررسي همه جانبه ي اين اشعار از ديدگاه جامعه شناختي دشوار است و باعث کلي گويي مي شود وشايد انتخاب يک موضوع براي تأمل پسنديده تر باشد. شناخت جايگاه زن مدرن در شعر فروغ موضوعي است که مي تواند شخصيت رو به تغيير زن ايراني و چالش هاي اورا به تصوير بکشد.<br />
 از آن جايي که فروغ در دوراني (1335-1313) زندگي مي کرد که جامعه ي ايراني دستخوش تغييرات وسيعي بود و اين تغييرات در شعر او تبلور يافته است، مي توان به ارزش کار وي پي برد.<br />
    کتاب هاي او شامل «اسير»، «ديوار»، «عصيان»، «تولدي ديگر» و «ايمان بياوريم به آغاز فصل سرد» است.گرچه سه کتاب نخست او دوران آغاز و رشد شاعري فروغ را نشان مي دهد اما بايد بگويم که دو کتاب «تولدي ديگر» و «ايمان بياوريم…» او داراي اشعار بسيار پخته تري هستند. به همين دليل اشعاري که در اين مقاله به آن ها اشاره مي شود، همگي از اين دو انتخاب شده اند.</p>

<p><strong>ورود مدرنيته</strong><br />
    روند مدرنيزاسيون در هر کشوري با فراز و نشيب هاي بسياري همراه بوده است. همان طور که کشور ما در طي 150 سال گذشته در برزخ سنت ومدرنيته دست و پا زده است. مدرنيته که همراه خود تغيير و تحول در همه سطوح زندگي انسان ها را به همراه دارد حتي شخصيت افراد را هم دستخوش تغيير قرار مي دهد. انسان مدرن در روند مدرنيته و عقلاني شدن خوي و صفت هاي ديگري مي يابد و براي ورود به دنياي جديدي تلاش مي کند. <br />
شايد نتوان گفت که در حدود پنجاه سال پيش مدرنيته (به معناي واقعي) چندان وارد جامعه ايراني شده بود. اما در اثر ارتباط ايرانيان با غرب دانه هاي تغيير در کشور ما در حال جوانه زدن بود. اين جوانه زدن که تحولات بسياري براي زن و مرد ايراني به همراه  داشت انسان هايي نو به وجود مي آورد. نمي توان به قطع و يقين گفت که فروغ فرخزاد به عنوان يک شاعر زن، يک زن مدرن است. اما در شعر او مي توان سايه هاي تغيير را دنبال کرد. اين سايه ها گر چه در لفافه واژه ها پنهانند اما وجود دارند. آن جا که فروغ مي گويد: <br />
«و اين منم / زني تنها / در آستانه فصلي سرد / در ابتداي درک هستي آلوده زمين / و يأس ساده و غمناک آسمان / و ناتواني اين دست هاي سيماني» (دفتر شعر" ايمان بياوريم به آغاز فصل سرد")<br />
شکل گيري انساني نو را مي بينيم که به دنبال درک تازه اي از جهان خود است و در آستانه يک تغيير فصل بزرگ. اما او به عنوان يک زن که پا در سنت دارد چگونه مي تواند از اين قيد و بندها رها شده و شخصيتي نو براي خود بسازد. تلاش فروغ براي به تصوير کشيدن تغييرات زندگي خود که جداي از تحولات درون جامعه نيست، در ميان سطرهاي شعر او آشکار است. <br />
    براي بررسي زن مدرن در شعر فروغ نياز به اين است که در ابتدا مولفه هاي مدرنيته را بشناسيم. گرچه مدرنيته در هر کشوري با تفاوت هاي بسياري وارد شده و در زمينه هاي گوناگون تغيير ايجاد کرده اما اين مؤلفه ها بر تفکرات انسان مدرن اثر گذاشته و او را هم متحول کرده است. در مقاله اي که در پيش رو داريد از روش «لئولوونتال» در جامعه شناسي ادبيات استفاده شده است. و همان طور که وي مي گويد، تلاش شده «بين تجربه هاي شخصيت هاي خيالي و فضاي خاص تاريخي که منشأ آن تجربه ها است رابطه برقرار کند و تأويل ادبي را به بخشي از جامعه شناسي شناخت مبدل سازد». ( لئو لوونتال/ ص122) سعی کرده ام «بر اساس معادله خصوصي درون مايه ها و فنون سبکي، معادلات اجتماعي» (لئو لوونتال/ ص122) را بنويسم.<br />
 <br />
<strong>مولفه هاي مدرنيته</strong><br />
   تحليل محتواي شعر فروغ بر اساس يک دسته از مؤلفه ها کار چندان راحتي نيست. چرا که او درست مانند انسان هايي که درحال ورود به دنياي مدرن هستند روحيه اي سرگردان و گاه متناقض دارد و اين را حتي در شعر سرودن خود نشان داده است. روزي از زني نو سخن مي گويد و فردا از زني سنتي. همه مؤلفه هاي مدرنيته بدون نقص در زن مدرن صدق نمي کند. بنابراين در شعر فروغ هم همين طور است اما نشانه هاي برخي عناصر ديده مي شود.<br />
    مؤلفه هاي مدرنيته به صورت خلاصه انسان گرايانه بودن جهان بيني مدرنيته، مادي گرايي، عقل گرايي، ويژگي تجربي بودن جهان، برابري طلبي، فردگرايي، احساسات گرايي(انسان مدرن ملاک تمام داوري هاي خود را بر درد و رنج انسان ها مي گذارد و براي رفع درد و رنج و ايجاد لذت تلاش مي کند) و انديشه پيشرفت (ملکيان/1385) است. <br />
   اما در مؤلفه هاي انسان مدرن مي توان به موارد زير اشاره کرد: <br />
1-	مشاهده گرا، تجربه گرا، آزمايش گرا<br />
2-	قايل به عقل جزئي، استدلال گر و ابزاري<br />
3-	کمابيش مادي گرا<br />
4-	انسان گرا<br />
5-	 فردگرا<br />
6-	برابري طلب<br />
7-	آزاد انديش و تعبدگريز<br />
8-	عاطفه گرا(در نظر او ميزان درستي و نادرستي در ميزان لذت و درد و رنجي است که همراه عمل و گفتار اوست)<br />
9-	قائل به پيشرفت و سنت گريز (وبلاگ معنويت و عقلانيت)<br />
 نمي توان گفت همه اين موارد در انسان مدرن متحقق شده است. اما بخشي از آن وجود دارد. زن مدرن نيز با حرکت به سمت مدرنيته فردگرا، برابري طلب، عقل گرا، عاطفه گرا، مادي گرا و سنت گريز شده است. </p>

<p><strong>نگاهي به مدرنيته و شعر فروغ</strong><br />
    آن چه که در شعر فروغ نيز ديده مي شود به نوعي بازتاب بعضي از اين مؤلفه هاست. دکتر شفيعي کدکني در مجله بخارا مدعي مي شود که « فروغ يکي از چند چهره ايست که عنوان روشنفکر بر آن صادق است.» به گفته او «صورت و معني شعر او مدرن است و هيچ گونه نقابي از رياي روشنفکرانه بر چهره شخصيت او ديده نمي شود». «فروغ در هنر خويش زلال است و صادق. همان است که احساس مي کند و همان است که مي گويد. سنت گريزي او و مدرنيت او را در وصف هاي او به خوبي مي بينيم.». به اعتقاد دکتر کدکني « فروغ آشکارا با سنت در نمي افتد. چرا که سنت پديده اي ايستا و نگاه سنتي نگاهي مطمئن است. اما نگاه فروغ از دريچه وصف هايش نگاهي است که درآن همه چيز مغشوش، سرگردان، مشوش، مضطرب، گيج، گذران، درهم، پريده رنگ، نامعلوم، بي اعتبار، فرّار، دوردست، پريشان و بي سامان، بي تفاوت، منقلب، بيهوده، ارزان، گنگ، گمشده، مرموز، بي قرار، عاصي، نامسکون، مه آلود، سست، خسته، خواب آلود، مخدوش و پيچاپيچ است. فروغ روشنفکري است که با وصف هايش از پايه گسيختگي از سنت را به تصوير مي کشد. او به ستيز با سنت برخاسته است.» (شفيعي کدکني/بخارا)  اين توصيفي است که دکتر کدکني از شعر فروغ دارد. <br />
    اما فروغ همان طور که به ستيز با سنت مي پردازد گاه دچار تناقضات سطحي مي شود که اگر به عمق شعر او برسيم اين تضادها رنگ مي بازد. آن جا که مي گويد:<br />
«مادر تمام زندگي اش / سجاده ايست گسترده / در آستان وحشت دوزخ / مادر هميشه در ته هر چيزي دنبال جاي پاي معصيتي مي گردد / مادر تمام روز دعا مي خواند / مادر گناهکار طبيعي است / مادر در انتظار ظهور است و بخششي که نازل خواهد شد» (شعر« دلم براي باغچه مي سوزد»)<br />
    عليرغم اين که باورها و تصاوير سنتي مثل انسان هاي هميشه گناهکار که به دوزخ مي روند را به چالش مي کشد، اما مي توان رنگ و بويي از علاقه فروغ به همين سنت را ديد. او نگاهي مدرن دارد و مانند يک انسان مدرن دوزخ را به چالش مي کشد. با ديدي انسان گرايانه و تقدس زدا اين تصوير تنيده شده در گذشته را زير سوال مي برد. وقتي که در دنياي جديد ايمان، به جاي خدا، به انسان است چرا بايد او را گناهکار طبيعي دانست؟ مگر نه اين که در اديان کهن اعتقاد بر اين است که انسان موجودي معصيت کار است اما در فرهنگ جديد همين انسان معيار همه چيز است. <br />
انسان مدرن هر روز دعا نمي خواند، چون بر خلاف گذشتگان زندگي اش را در گرو عوامل ماورايي نمي بيند و تماماً آن را نتيجه تلاش خود مي داند. او ديگر تصور نمي کند که عليرغم تمام تلاش ها گامي به جلو برنداشته است و بيشتر در جهالت خود فرو رفته. او رو به آينده حرکت مي کند و مي گويد که در قياس با گذشته در وضعيت مطلوب تري هستم با اين که در قياس با آينده در وضعيت بدتري مي باشم. منتظر ظهور کسي نيست چون مي انديشد که خود بايد همه چيز را تجربه کند و به همه چيز دست يابد. پس نيازي به ناجي ندارد که او را ببخشايد. <br />
    با همه اطميناني که انسان مدرن به خود دارد اما باز هم سرگردان است. انساني که فروغ با نگاهي تمسخرآميز به آن مي نگرد:<br />
«انسان پوک / انسان پوک پراعتماد / نگاه کن که دندان هايش / چگونه وقت جويدن سرود مي خوانند / و چشم هايش / چگونه وقت خيره شدن مي درند / و او چگونه از کنار درختان خيس مي گذرد: / صبور / سنگين / سرگردان» (دفتر شعر «ايمان بياوريم به آغاز فصل سرد») <br />
خوب که نگاه مي کنيم مي بينيم فروغ از انسان سخن گفته و نه از زن. اما مگر زن جداي از انسان است؟! آيا مي توان زن را انسان ندانست؟! همانطور که انسان ها تغيير مي کنند، زن و مرد هم شکل ديگري به خود مي گيرند. </p>

<p><strong>حرکت بي پرواي فروغ به سمت عشق</strong><br />
     در شعر او زن موجودي است که بر خلاف گذشته و با جسارت از عشق سخن مي گويد. و نامطمئن «در سايه بي اعتبار عشق» معشوق هايش را به چالش مي کشد و بين معشوق ها و مردها تفاوتي نمي بيند و آنان را به باد انتقاد مي گيرد. او آزرده مي شود از اين که به عنوان يک ابزار به او بنگرند و معتقد است که مردان سنتي جهان او به دنبال ارضاي نيازهاي جنسي خويش اند. <br />
زن شعر او به دنبال لذت جنسي و خواهان خودآگاهي جنسيتي است و از کارکردهاي سنتي که براي زن قائل هستند فرار مي کند. او ديگر خشنودي زن مدرن را در کارکرد هاي زيستي (ازدواج، باروري، پرورش فرزند و مادري) نمي داند.(درويش پور/زن ايراني ...) نگاهش به عشق، نامطمئن، بي اعتماد و بي ثبات است:<br />
«درخت کوچک من / به باد عاشق بود / به باد بي سامان / کجاست خانه باد؟ / کجاست خانه باد؟»<br />
(شعر «ميان تاريکي» از کتاب «تولدي ديگر»)<br />
    فروغ مي گويد: «ديدم که پوست تنم از انبساط عشق ترک مي خورد / ديدم که حجم آتشينم / آهسته آب شد / و ريخت، ريخت، ريخت / در ماه، ماه به گودي نشسته، ماه منقلب تار / در يکديگر گريسته بوديم / در يکديگر تمام لحظه بي اعتبار وحدت را / ديوانه وار زيسته بوديم».( شعر «وصل» از کتاب «تولدي ديگر») عشق او زود گذر است. لحظه اي از انبساط آن ترک مي خورد و لحظه اي ديگر آب مي شود. <br />
    فروغ در شعر «معشوق من» در کتاب «تولدي ديگر» دست به وصف معشوق خود مي زند. آن معشوق سنتي و ماندگار را پس مي زند آن جا که مي گويد: «مردي است از قرون گذشته / يادآور اصالت زيبايي / او مثل يک سرود خوش عاميانه است / سرشار از خشونت عرياني». معشوقش را انساني ساده و امروزي توصيف مي کند – گرچه پس زمينه هايي از اصالت يک شاهزاده را به همراه دارد– که «يک ظرف بستني و يا يک بند رخت را با خلوص دوست مي دارد».<br />
    در «عروسک کوکي» فروغ نگاه به زن را به عنوان يک وسيله به نقد مي کشد. آن زن اسطوره اي و اثيري را که در ادبيات ما هم بسيار وجود دارد، چون يک عروسک کوکي مي خواند. زني که خاموش است و با صدايي کاذب و بيگانه، به دروغ فرياد مي زند: «دوست مي دارم».<br />
ديگر نمي توان در آغوش يک مرد همچون« ماده اي زيبا» بود. زيرا اين تصوير در ذهن او شکسته است و او تابوهاي جنسيتي را در شعرش مي شکند. حرکت از نقش يک زن اثيري تا يک زن لکاته ادامه مي يابد. اما آيا زن امروز يکي از اين دو فرم است؟! زن امروز نه لکاته است و نه اثيري. زني است که همان طور که مي تواند زندگي کند، مي تواند دوست بدارد و با آگاهي تن و روح خود را درگير عشق کند. آن جا که فروغ مي گويد: «مي توان با سکه اي ناچيز ايمان يافت» در واقع در حال تخريب آن نگاه سنتي به زن لکاته است.</p>

<p><strong>تجربه زيستن</strong><br />
    در نظر فروغ ديگر نمي توان همچون اين بيت: «مي توان در حجره هاي مسجدي پوسيد / چون زيارتنامه خواني پير»، از دنيا بريد. بايد وارد اين جهان شد و تجربه بودن و زيستن را آزمود. زن مدرن ديگر «چون صفر در تفريق و جمع و ضرب» حاصلي پيوسته يکسان ندارد. او گر چه سر در گم و متزلزل است و هر گامي که بر مي دارد، شايد دچار اشتباه مي شود اما در دنياي مدرن خبط و اشتباه قابل پذيرش است. اشتباه کردن به معني اين است که شک بکني، شکست بخوري و نقاط ضعف آدمي را نشان بدهي. اما باز هم از جاي برخيزي و حرکت کني. زن امروز دمدمي مزاج، خام دست و در حال فرم بخشي و آفرينش تصويري تازه است. اما در حال تجربه کردن دنيا به روشي نو است. فروغ در آخر اين شعر مي گويد: «مي توان همچو عروسک هاي کوکي بود / با دو چشم شيشه اي دنياي خود را ديد / مي توان در جعبه اي ماهوت / با تني انباشته از کاه / سال ها در لا به لاي تور و پولک خفت / مي توان با هر فشار هرزه دستي / بي سبب فرياد کرد و گفت / آه، من بسيار خوشبختم». </p>

<p><strong>گام نهادن بر زمين خاکي</strong><br />
    نگاه فروغ نگاهي زميني است و خود را متعلق به اين دنيا مي داند و اظهار مي کند که روي خاک مي زيد. او از تقدس مي گريزد و با رها کردن تار و پودهاي الوهيت همه چيز را زميني و عقلاني جلوه مي دهد. <br />
    نام يکي از اشعار وي در کتاب «تولدي ديگري»، «روي خاک» است. و با اين ابيات شروع مي شود: «هرگز آرزو نکرده ام / يک ستاره در سراب آسمان شوم / يا چو روح برگزيدگان / همنشين خامش فرشتگان شوم / هرگز از زمين جدا نبوده ام / با ستاره آشنا نبوده ام»<br />
    همان طور که دورکيم مي گويد آسمان از خدايان تهي شده است، (دورکيم/ص206) انسان به دنبال جهاني است که با مشاهده قابل دسترس است و او به مدد استعدادهاي خود است که حرکت مي کند. انسان مدرن با اين که با از دست دادن ايمان خود به نوعي افسردگي و کاهش سرزندگي هم چون افت دما اخلاقي رسيده است،(دورکيم/ص205) اما خدايان را به چالش مي کشد. در همه چيز شک مي کند و اين شک شروع يک حرکت است. ترديد مي کند به آن چه که تا پيش از اين احساس مي کرد در آسمان ها وجود دارد. چشمان او از آسمان به زمين مي آيد و او اکنون در پي همه چيز به جاي ايمان، در زمين است. علاقه اي به فرشتگان و برگزيدگان ندارد و به دنبال هيچ قهرماني نيست. چون خود اوست که امروز آسمان ها را پر مي کند. <br />
«کدام قله، کدام اوج؟ / مرا پناه دهيد اي چراغ هاي مشوش». (شعر«وهم سبز» از کتاب«تولدي ديگر»)از روشنايي که دين براي او داشته مي گريزد و به چراغ هايي نامطمئن پناه مي برد. به دنبال هيچ اوج قله اي نيست. هستي را هستي بيمار مي نامد و در يکي از اشعارش مي گويد: «ما بر زميني هرزه روييديم / ما بر زميني هرزه مي باريم / ما هيچ را در راه ها ديديم».( شعر«در آبهاي سبز تابستان» از کتاب«تولدي ديگر») و درست است که به هيچ مي رسد اما باز هم به دنبال همين هيچ مي دود و سرگردان است. </p>

<p><strong>مرگ اسطوره؟؟</strong><br />
    فروغ در شعر «کسي که مثل هيچ کس نيست» سخن از قهرماني به ميان مي آورد که مافوق آن قهرماني است که همه منتظر او هستند. بدين صورت يک قهرمان را مي شکند و قهرماني ديگر مي سازد، که با اين که همه منتظر او هستند اما او نمي آيد. در واقع او قهرمان پروري را بي اعتبار مي کند و با اين کار متعالي بودن و جبر قانون را بي اعتبار مي سازد. (رستره پور/چهارصد ...) قهرمان او آن چنان زميني است که مخاطب با خود مي انديشد: آيا واقعاً اين قهرمان است؟! پس چرا کاري خارق العاده انجام نمي دهد؟ قهرماني که «پپسي قسمت مي کند / باغ ملي را قسمت مي کند / شربت سياه سرفه را قسمت مي کند / و هر چه را که باد کرده باشد قسمت مي کند / و سهم ما را هم مي دهد». آن کسي که مي آيد کس ديگري است و نه آن قهرماني که ما منتظرش بوديم. او زميني است و نه آسماني.<br />
    فروغ در شعر خود از واژه رسولان و پيغمبران بسيار استفاده مي کند. اما به هيچ کدام ايمان ندارد و آسمان را هم پر از دروغ مي بيند: «وقتي در آسمان دروغ وزيدن مي گيرد / ديگر چگونه به سوره هاي رسولان سر شکسته پناه آورد؟» (دفتر شعر«ايمان بياوريم به آغاز فصل سرد»)<br />
    در شعر «پنجره» باز هم از شک و ويراني نگاه انسان مي گويد: «پيغمبران، رسالت ويراني را / با خود به قرن ما آوردند / اين انفجارهاي پياپي / و ابرهاي مسموم / آيا طنين آيه هاي مقدس هستند؟»<br />
<strong><br />
سرگشتگي براي يافتن هويتي جديد</strong><br />
    فروغ فرخزاد در شعر خودي را نشان مي دهد که در پي هويتي فردي است. همين فرد گرايي در انسان مدرن است که او را از سنت و هر چيز قدسي که جمع گراست گريزان مي کند. او همانند انسان مدرن تنهاست.(موذن/جايگاه ...) و اين تنهايي را در شعر خود فرياد مي زند. در شعر «آن روزها» از کتاب «تولدي ديگر» مي سرايد: «و دختري که گونه هايش را / با برگ هاي شمعداني رنگ مي زد / آه / اکنون زني تنهاست / اکنون زني تنهاست».<br />
او با حسرت از روزهاي گذشته، «روزهاي سالم سرشار»، «روزهاي جذبه و حيرت» ياد مي کند. روزهايي که بويي از مادر، خانواده و جمع دارند. او زني تنهاست که مي خواهد تنها بماند و تنها زندگي کند. جسارت فروغ در اعتراف به تنهايي بسيار همانند شجاعت انسان مدرن است که با هر وجهي از زندگي خويش خود را تنها مي بيند. <br />
    چرا مي گويم فروغ جسور است چون او عليرغم تمام سنت هايي که با آن رشد کرده بر خلاف زنان گذشته نه تنها توانايي سخن گفتن از عشقي بي قرار و بي ثبات را دارد، در عين حال در شعر خود نشان مي دهد که بر تن و جسم خود نيز نگاهي متفاوت دارد. او بلوغ را در خود مي فهمد و آگاه به تغيير چيزي است.<br />
«آه، من پر بودم از شهوت - شهوت مرگ / هر دو پستانم از احساسي سرسام آور تير کشيد / آه / من به ياد آوردم / اولين روز بلوغم را / که همه اندامم / باز مي شد در بهتي معصوم / تا بيامزد با آن مبهم، آن گنگ، آن نامعلوم»( شعر«دريافت» از کتاب «تولدي ديگر»)<br />
آميزش با نامعلوم يعني فرار از گذشته معلوم. همان طور که براي انسان مدرن هيچ مدينه فاضله اي وجود ندارد و در دنيا غريب و تنهاست. نگاه بي ثبات و سرگردان و نامطئن فروغ را در اين ابيات مي بينيم: «در شب کوچک من دلهره ويراني است»،( شعر«بادما را خواهد برد» از کتاب«تولدي ديگر»)<br />
«و بر اين بام که هر لحظه در او بيم فرو ريختن است»،(همان) «لحظه اي و پس از آن، هيچ!».(همان)<br />
او در پي خوشبختي است که ديرپا و زود گذر است: «در سايه اي خود را رها کردم / در سايه بي اعتبار عشق / در سايه فرار خوشبختي / در سايه ناپايداري ها» (شعر «در آبهاي سرد تابستان» از کتاب «تولدي ديگر»)<br />
    همان طور که در ذهن او انديشه حرکت به جلو زنده است اما در شعر «وهم سبز»، به تلخي اعتراف مي کند که پيش نرفته است. زني که مأيوس است و اميدي به يافتن آرامشي که زنان ديگر دارند ندارد. او در برزخي غرق کشمکش است. از آن تصاوير مطمئن و ثابت گريخته است اما هويتي جديد نيافته و اين همان تصوير زني است که در حال تقلا کردن بين سنت و مدرنيته است: «و يأسم از صبوري روحم وسيعتر شده بود / و آن بهار، و آن وهم سبز رنگ / که بر دريچه گذر داشت، با دلم مي گفت / نگاه کن / تو هيچ گاه پيش نرفتي / تو فرو رفتي».</p>

<p><strong>فرديت و مفهوم وطن پرستي</strong><br />
    مفهوم مدرنيته سخت با فرديت گره خورده است. در جوامع مدرن، مبناي تنظيم روابط اجتماعي، توجه به هويت فردي و شخصيت مستقل است. از آن جايي که رشد فردگرايي در زنان باعث تغيير نقش جنسي آنان مي شود شاهد تحولي وسيع تر نسبت به مردان، در زنان هستيم. مردان نقش جنسي خود را با فرد گرا شدن تغيير نمي دهند.(درويش پور/زن ايراني ...)<br />
    همان طور که در ابياتي که در بالا ذکر کردم ما شاهد آن هستيم که در شعر فروغ هم اين اتفاق افتاده است. زن شعر او با يافتن هويت فردي ديد متفاوتي به جسم خود پيدا کرده و نقش هاي سنتي جنسيت خود را کنار زده و به دنبال جايگاه جديدي است. اين فردگرايي به معناي استقلال اقتصادي، خودآگاهي زنان و پايان بخشيدن به نگاه به زن صرفاً به عنوان مادر، همسر و جنس دوم و به رسميت شناختن تسلط و تملک زن بر بدن خود است. <br />
    در شعر«اي مرز پر گوهر» که در کتاب «تولدي ديگر» است ما شاعري آگاه را مي بينيم که به همه ي قيد و بندها و محدوديت ها معترض است. شعر با اين ابيات شروع مي شود:<br />
«فاتح شدم / خود را به ثبت رساندم / خود را به نامي، در يک شناسنامه، مزين کردم / و هستيم / به يک شماره مشخص شد / پس زنده باد 678 صادره از بخش 5 ساکن تهران.»<br />
پس از آن فروغ در تمام ابيات اين شعر با کنايه از عدد 678 نام مي برد. او از «آغوش مهربان مام وطن، لالايي تمدن و فرهنگ و جق جق جقجقه ي قانون» خيالش راحت است. چون حالا او را نه با نامش که با شماره ي 678 مي شناسند. هر کاري که بخواهد انجام بدهد اين شماره اش است که به آن نياز دارد نه هيچ چيز ديگر. در ابيات اين شعر فروغ چندين بار به کنايه واژه هايي را تکرار مي کند:<br />
«من مي توانم از فردا / در پستوي مغازه ي خاچيک / بعد از فرو کشيدن چندين نفس، ز چند گرم جنس / دست اول خالص / و صرف چند باديه پپسي کولاي ناخالص / و پخش چند يا حق و يا هو و وغ وغ و هوهو / رسماً به مجمع فضلاي فکور و فضله هاي فاضل / روشنفکر / و پيروان مکتب داخ داخ تاراخ تاراخ بپيوندم.»<br />
فروغ مي گويد چون توانسته ام شناسنامه اي با يک شماره در سرزمينم داشته باشم پس الآن «وطن پرست غيوري» به حساب مي آيم که «سهمي از ايده آل عظيمي که اجتماع / هر چهارشنبه بعد از ظهر، آنرا / با اشتياق و دلهره دنبال مي کند / در قلب و مغز خويش داشته باشم» اين شعر از کنايه ها و ريشخند هاي فروغ از روشنفکران تازه به دوران رسيده و انسان هاي ناسيوناليست و مکتب گراي زمان خود سرشار است.</p>

<p><strong>صورت و محتواي نو</strong><br />
    آنچه شعر او را بسيار جذاب مي کند استفاده از واژگان امروز مثل راديو، شناسنامه، کارخانجات عظيم پلاسکو، روزنامه، فسفر، ايستگاه و ... است. اين واژه ها را بسيار زيبا در پيوند با کلمات ديگر مي آورد و باعث مي شود زبان شعري او زباني راحت و در عين حال دشوار جلوه کند. زبان شعر او زبان محاوره است و اين سبب مي شود مخاطب شاعر را جزيي از خود ببيند و بخواهد که با او همراه شود. (اکبرياني/فروغ ...)<br />
    از آن جايي که هم مضمون و هم فرم شعر او مدرن است ما در محتوا شاهد آن هستيم که بحران انسان امروز به تصوير کشيده مي شود. بحران هويتي، فرهنگي، اجتماعي، ايدئولوژيک، حقوقي و... همين مسئله شعر او را شعري اجتماعي کرده است و شايد واقعا به گفته آقاي سيد علي صالحي وجدان فروغ «وجداني جامعه گراست که به ادراک و عاطفه مفهومي نو مي بخشد.».<br />
    او در شعر خود از قطعيت سخن نمي گويد و ما با نسبيت ها مواجه هستيم.(اکبرياني/فروغ ...) او عصيان گر است. به عنوان يک زن و يک انسان در برابر تمام امواج سختي هاي جامعه خود طغيان کرده است. ولي به باور و يقين نرسيده است. همان طور که بحران هويت انسان مدرن را به ترسيم مي کشد، با قطعيت و مطلق انگاري هم مبارزه مي کند. مي خواهد آزاد باشد. اما دنياي اطراف او نمي گذارد. پس با آن ستيز مي کند.<br />
    در اشعاري که در متن مقاله ذکر کردم نشان دادم که او قهرمان پرور و اسطوره ساز نيست. اين اسطوره نداشتن از نشانه هاي مدرن شدن اوست. شعر فروغ شعري چند صدايي و چند بعدي است(اکبرياني/فروغ ...) که ما، در آن به چالش کشيدن همه باورهاي محکم را مي بينيم. اين شعر چند صدا ماندگار است. او هيچ بايد و نبايدي را نمي پذيرد و اشعار انتقادي او به هيچ ايدئولوژي نمي رسد و وي در تلاش نقد دنياي خود مي باشد. <br />
انسانيت فروغ در حال کشمکش با سنت هاست، در حال بال گشودن به سوي آن چه که نمي شناسد اما طالب آن است.گرچه گاه شکست مي خورد ولي برخاستن براي او دشوار نيست و اين از ويژگي هاي زن مدرن است. وقتي که مي سرايد: «پرنده اي که مرده بود» از شکست خوردن مي گويد اما پس از آن به سرعت اضافه مي کند: <br />
«به من پند داد(مبارزه)، که پرواز را به خاطر بسپارم(پيروزي)»<br />
«نهايت تمام نيروها پيوستن است، پيوستن به اصل روشن خورشيد(نتيجه)» (صالحی/ 1368)<br />
    زن مدرن شعر او متعلق به هيچ دوره و شرايط خاصي نيست. ويژگي هاي اين زن همان طور که در پنجاه سال پيش وجود داشت، در زمان حال هم زنده است. عليرغم اين که شعر او در دوران گذشته مورد استقبال گروه نه چندان وسيعي بود امروزه مي بينيم که اشعارش را انسان هاي بيشتري مي خوانند. چون شعر او شعر هميشه است و به دوران خاصي تعلق ندارد.</p>

<p><br />
<strong>منابع:</strong></p>

<p>1) مصطفي ملکيان/ مدرنيته را چگونه مي فهمم؟ / روزنامه ايران/ فرهنگ و انديشه/ شنبه 2 ارديبهشت 1385<br />
2) تعاريف سنت و مدرنيته / وبلاگ معنويت و عقلانيت / www.manaviat.blogfa.com<br />
4) مهرداد درويش پور / زن ايراني در برزخ سنت و مدرنيته؟/ برگرفته از سايت www.gooya.com<br />
5)  اميل دورکيم / احساس مذهبي در عصر حاضر / مترجم:سارا شريعتي / مجله جامعه شناسي ايران / دوره پنجم، شماره 2، تابستان 1383<br />
6) شفيعي کدکني /  وصف هاي فروغ فرخزاد / مجله بخارا / شماره 44 / برگرفته از وبلاگ <br />
www.sibestaan.malakut.org <br />
7) محمد هاشم اکبرياني/ فروغ مدرن تر از شاملو / برگرفته از وبلاگ قابيل(مجله داستان و شعر) به آدرسwww.ghabil.com<br />
8) لورا رستره پور/ چهارصد سال ديوانگي / ترجمه رباب محب / برگرفته از وبلاگ www.ghalamrow.com<br />
9) عباس مؤذن /جايگاه انسان در ادبيات مدرن / برگرفته از وبلاگ www.pendar.net<br />
10) مجموعه اشعار فروغ فرخزاد / کتاب تولدي ديگر و ايمان بياوريم به آغاز فصل سرد<br />
11) لئولوونتال/ جامعه شناسي ادبيات/ ترجمه ي محمدرضا شادور/ مجله جامعه شناسي ايران، دوره چهارم، شماره 1، ص 117- 136   <br />
12) سيد علی صالحی/ 1368/ شرح شوکران/ انتشارات تهران </p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue18/07,01,03,07,29,15/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
</html>