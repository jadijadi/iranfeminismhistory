<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue18/07,01,02,05,25,07/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 18 | سهیلا بسکی   » جنوب تهران</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">جنوب تهران</a></div>
    <div id="author"><a href="mailto:herlandmag@gmail.com">سهیلا بسکی  </a>&nbsp;|&nbsp;&#1587;&#1607; &#1588;&#1606;&#1576;&#1607; ۱۲ &#1583;&#1740; ۸۵&nbsp;|&nbsp;<a target="_blank" href="http://www.technorati.com/search//issue18/07,01,02,05,25,07/">
لینک های وارده</a></div>
    <div id="body" style="color: #000;">
      <p> از ميدان انقلاب رو به جنوب كه مي‌رويد شيب را زير پا احساس مي‌كنيد، و پيش رو; هم در سطح و هم در ارتفاع‌، كه ساختمان‌ها هم كوتاهتر و ناهموارتر مي‌شوند: مغازه‌هاي يك شكل در پايين و خانه‌هاي آجري در بالا، با بقاياي ستون‌هاي نقشدار ايوان‌ها، هره‌چيني‌هاي زيربام‌، حصارها و نرده‌هاي آهني با نقش گل و برگ و شيرواني‌هاي زنگ زده كه زير قشري از دود و غبار ساليان هنوز جلوه مي‌فروشند. <br />
پائين‌تر در ميدان قزوين ازدحام مردان جواني كه اوركت و شلوار نظامي به تن دارندو صبح جمعه براي معاملهء خرده ريزهايي كه معلوم نيست از كجا به دست آمده‌، سر در هم فرو برده و به هم فشرده ايستاده‌اند، رنگ سبز كدري بر ميدان خاكي رنگ مي‌پاشد. دست راست‌، جمشيدِ با خاك يكسان شده چون جاي خالي دندان افتاده به چشم ميآيد. شبح هولناك شهر نو در ميان كاجهاي كوتاه قامت‌ِ زمين صاف شده پشت لباسفروشي‌هاي گمرك مي‌گردد. در دو سوي خيابان قزوين صف بي‌پايان ميل‌لنگ تراشي‌ها، باربري‌ها، پيچ و مهره‌اي‌ها و كله‌پزي‌هاست‌، يك اندازه و يك شكل‌; و در اين ميان ناگهان <كتابخانهء باقرالعلوم‌> با خط خوش نستعليق بر كاشي‌هاي خوشرنگ لاجوردي و كمي دورتر گلفروشي تك افتادهء شگفت‌انگيزي كه تصور مشتريان آن چندان آسان نيست‌: جواني كه به خواستگاري مي‌رود، يا يك دختر مدرسه‌اي كه با يك شاخهء گل روز معلم را جشن مي‌گيرد؟ <br />
از شكافي در ميان حصار مغازه‌ها به عمق بيشتري مي‌رويد: به سوي جنوب تهران بزرگ‌، جنوب سنتي پايتخت‌، حريم راهآهن‌; به خانهء زني كه نمي‌توانيد به آساني عنواني براي او بيابيد; از آنهايي كه در كودكي‌، در شش سالگي‌، با موهاي وزكرده زير روسري‌، نحيف و قوز كرده در لباسهاي بيقوارهء گل و گشاد و شلوارهاي چيت‌، ترس فروخورده و بهت‌زده‌، دايهء كودكان فربه و زيبا با فكل‌هاي رنگين بر موهاي براق فرفري و دامن‌هاي كوتاه چيندار مي‌شدند... از آنهايي كه خيلي زود، در ده دوازده سالگي‌، با لمس پنهاني دست تمناي پسران خانه و شايد پدران آنها، چون گل‌هاي بيمار در غنچه مي‌پوسيدند، و خوشبخت مي‌بودند اگر در جواني خانم خانه نوكر بي‌سر و زباني بر ايشان دست و پا مي‌كرد، و گرنه چاره‌اي جز خيابان نمي‌يافتند... و در ميانسالي اگر از سرنوشت زنان خياباني گريخته باشند، هنوز با چنگ و دندان مي‌ستيزند تا سر پا بايستند... تنها و خشمگين‌، با صداي گرفته و خنده‌هاي خشك بي‌طنين‌، و برق كينه‌اي كه در چشمانشان روشن و خاموش مي‌شود. <br />
خيابان‌ها را باز مي‌شناسيد، با نامهايي بر پيشاني اتوبوس‌هاي انباشته‌، <خط‌>هايي كه او از آنها سخن گفته است‌، كه مسيرهايشان‌، مسافرهايشان‌، راننده‌هايشان‌، ايستگاه‌هايشان را مثل كف دست مي‌شناسد، و از هيچ چيز به اندازهء تغيير آنها نفرت ندارد كه غافلگيرش مي‌كنند، وقتي كه در تاريك روشن سحرگاهان با شتاب از خانه بيرون مي‌زند، ناسزاگويان به رانندگان اتومبيلهايي كه برايش مي‌ايستند، به مردهايي كه همه بي‌شرفند، به عوضي‌هاي صف منتظران اتوبوس‌، كارگران و آبدارچي‌هاي لرزان از سرما كه اجازه نمي‌دهند با خشونت و حق بجانبي خود را جلوي صف مسافران اندازد، و به رانندگان نمك‌نشناسي كه قوطي سيگارهاي سهميه‌اي را كه روي داشبورد اتوبوسشان مي‌گذارد فراموش مي‌كنند و نمي‌گذارند سر وقت به خانهء مشتريهايش برسد، تا زودتر دنبالهء ماجراي نزاع خانم‌ها با مادر شوهرها، خواهرها، دوستها، آرايشگرها... را پي بگيرد، بر سينه بكوبد و از سوز دل به آنهايي كه خانم را آزار داده‌اند ناسزا بگويد... و نمي‌تواند عصر سر وقت به ايستگاه اتوبوس برسد تا در راه‌ِ بازگشت داستان تازه را براي زنان همتا كه در مسير هر يك از خط‌ها با او همراهند بازگويد، خشنود از ضرب شستي كه به خانم نشان داده شده كه خيال مي‌كرده <خري‌> است‌... و نوار تازهء معين را از نوار فروشي بگيرد، سبزي‌هاي مشتري فردايش را بخرد و زيپ‌هاي سفارشي او را، و به نفتي محله سري بزند، فرياد بكشد كه بالاخره كوپن‌هاي نفتش باطل مي‌شود، سرپايي با زنهاي همسايه گپي بزند و به خانه برود... <br />
خيابان‌ها باريك و باريكتر مي‌شوند. عبور از ميان اتوبوس‌ها، ميني‌بوس‌ها، كاميون‌ها و وانت‌هاي پارك شده كه صاحبانشان صبح جمعه در خانه‌ها مانده‌اند، دشوار است‌. مغازه‌ها بازند و خيابان‌ها پر از بچه‌هايي است كه جليقه‌هاي چند بار از نوبافته شدهء چركمرده و پيژامه‌هاي نازك بر تن دارند. فضاي خيابان آكنده از چكاچك صداي نازك و تيز آنهاست كه در هواي سرد نامهربان مي‌شكند. پيرمردهاي ملول و گنگ با كلاههاي پوستي‌، روي چهار پايه‌هاي كوچك‌، كنار مغازه‌ها نشسته‌اند، يا خميده پشت در ميان خيابان‌، بي‌اعتنا به اتومبيل‌هايي كه مي‌گذرند، گاري‌هاي دستي كوچك را به زحمت پيش مي‌رانند، و چه بسا كه همانجا، در پشت گاري‌ها، در مقابل مغازه‌ها از پا مي‌افتند. <br />
آب آلودهء جوي‌هاي باريك كوچه‌ها پرتو سرد و سربي آفتاب صبحگاهي را باز مي‌تابانند; جوي‌ها پر از آب صابون و پس‌ماندهء غذاي خانه‌هاي تنگ‌ِ هم‌فشرده است‌، خانه‌هايي در انتهاي كوچه‌هاي باريك‌تري كه تنها يك تن مي‌تواند از آنها بگذرد، خانه‌هايي به اندازهء كف دست كه روي هم سوارند; اتاق يكي در كنار مستراح ديگري است و آشپزخانهء ديگري روي اتاق آن يكي و ايوان آن يكي روي حياط اين يكي‌. خانه‌ها اشكال هندسي باورنكردني دارند; چند ضلعي‌هاي تصور ناپذيرند با بام‌ها و ايوان‌هايي پوشيده از بشكه‌هاي سياه‌، آجرهاي شكسته‌، پيت‌هاي پلاستيكي نفت و آدم‌هاي چشم در چشم و آرنج به آرنج‌: مستأجرهاي تك اتاقي و صاحبخانه‌هاي يك اتاقي‌، زن‌هاي تنهاي صيغه‌اي‌، محارم زيردست و پاي هم‌: برادر و زن برادر، مادر زن و داماد، پدر شوهر و عروس‌... نوك دماغ‌ها چسبيده به هم و سرها در هم فرورفته‌اند. حصيرهاي فرسوده و كج شده و صفحات موجدار زرد كدر شده هم نمي‌توانند حريم خانه را از چشم همسايه كه مي‌توان برقش را ديد و نگاه پيرزنهاي جادو كه هميشه حاضر و ناظر سايه‌هاي شب را از اين بام به آن پله‌، و از آن پله به اين انبار رد مي‌زنند، بپوشانند. <br />
از پنجره‌اي بسته صداي دايره‌اي كه در مراسم پاتختي‌ِ عروسي مي‌زنند و صداي زني كه تركي مي‌خواند در كوچه جاري است‌. كودكان لبخند بر لب گوش مي‌كنند. خياط كوچك اندام تر و تميزي با كلاه گيس حنايي و جليقهء قرمز در مقابل ويترين مغازهء بي‌تابلوي خياطي‌اش ايستاده است‌. در ويترين سه پيراهن كمر كشدار حرير آبي و صورتي آويزان است‌. خروسهاي سينه سپر كرده و سرافراشته و مرغهاي سير و پر از كثافت جوي‌ها، آسوده خاطر از خانه‌ها به كوچه و از كوچه به مغازه‌هاي غريب تنگ و تاريك مي‌روند. ديوار اتاقي را سوراخ كرده‌اند، يخچال كهنه‌اي در آن گذاشته‌اند، با تخته چوبي به جاي پيشخان و بسته‌هاي آدامس و آب نباتي كه دل بچه‌ها را مي‌برد، مغازه ساخته‌اند. شبحي پشت پيشخان بي‌حركت نشسته است‌. شبح فارسي نمي‌داند. به كوچهء باريك روبرو اشاره مي‌كند. <br />
به صداي زنگ در گربهء سفيد كثيفي كه زير آفتاب بي‌رمق پائيزي‌، روي ايوان انباشته از وسايل كهنه لميده‌، با بيحالي سر برمي‌گرداند. پير زن همسايه سر بيرون ميآورد. لاي در باز است‌. آب و كف پودر رختشويي از جوي باريك سيماني زير در وارد كوچه مي‌شود. زن شتابزده دامنش را كه در شلوار كشباف تنگ فرو كرده بيرون مي‌كشد. دستش را با دامن پاك مي‌كند و در را به روي چهرهء كنجكاو پيرزن مي‌بندد. پاهاي برهنه‌اش كبود است‌. دستي به صورت مي‌كشد تا كبودي زيرچشم و جاي خراش ناخن را پنهان كند. صبح جمعه ضبط صوت را كنار پنجرهء اتاقش در طبقهء بالا گذاشته‌، صداي آن را تا آخرين درجه بالا برده و گوش به تصنيف‌هاي خوانندهء محبوبش مهستي رخت‌هاي زوج پير همسايه را مي‌شسته است‌; به ازاي آن كه گاه كليدي را به پيرزن بسپارد تا كوپن نفتش باطل نشود، و شب‌هايي را گوش و هوش به زنگ در خانهء خود ساعات انتظار ديوانه كننده را نزد آنها بگذراند و به حرف‌هاي پيرمرد هشتاد ساله‌اي بخندد كه روزها با گاري دستي خرمالوي گنديده مي‌فروشد و شب‌ها مي‌نالد كه چرا زنش با او نمي‌خوابد. <br />
قربان صدقهء قدمتان مي‌رود كه نگرانش شده‌ايد و قدم رنجه كرده‌ايد. موي آشفته‌اش را پشت گوش مي‌زند. به سوي پلكاني فلزي مي‌رود كه به ايواني كوچك‌، در مقابل اتاق كوچك او، در طبقهء بالا منتهي مي‌شود. اتاق يك پيش اتاقي دارد، با پادري صورتي و پرده‌هاي گلدار. يخچالي كه از تميزي برق مي‌زند كنار ميزكوچك چاي است‌. در اتاق كوچك متكاهايي كه مرتب روي پتوي پهن شده كنار ديوار چيده شده‌اند روكش ساتن صورتي دارند. اتاق پاكيزه مثل اتاق تازه عروسها يا گوشه‌اي از مهمانخانه‌هاي دربسته است كه دختران جوان پا به بخت جهازشان را در آنجا مي‌چينند. عروس ژاپني با بادبزن رنگين در مقابل آينهء بيضي پايه‌داري روي تاقچهء گچي كوتاه ايستاده است‌. در آينهء پاكيزه تصوير سرپوش حلبي سوراخ لولهء بخاري را مي‌بينيد كه دفترچهء بانكي‌اش را در آنجا مي‌گذارد و دستمزدهاي روز كار را، تا وقتي آخر هفته به بانك بسپاردشان و حساب پس‌انداز و سود ماهانهء آن را به ذهن بسپارد. <br />
مي‌رود و ميآيد، ظرف پر از نارنگي و پرتقال و موزهاي درشت‌، پيش‌دستي‌هاي ملامين با گلهاي صورتي‌، و كاسهء آجيل را روي زمين مي‌گذارد و حرف مي‌زند. مي‌گويد كه سر كار نيامده است تا تكليفش را با آن <مرتيكهء دبنگ‌> روشن كند: <br />
<اگر زنش شلوارش را درآورده سرش كرده چرا من نكنم‌. حالا كه پول مرا گرفته و ماشين هم خريده و خرش از پل گذشته خيال مي‌كند مي‌تواند دربرود. مگر من زن كارخانه‌اي‌ام‌. اگر آن سر دنيا هم برود پيدايش مي‌كنم‌. عكسش را مي‌دهم توي روزنامه چاپ كنند.> <br />
و بر سينه مي‌كوبد:<به من دروغ گفت‌، برايم نامه نوشت كه دوستم دارد و براي همين به ژاپن نمي‌رود...> <br />
و گريهء سوزناك غريبي سر مي‌دهد. اشكي از چشمانش فرو نمي‌ريزد، اما با دست گونه‌اش را پاك مي‌كند. ناگهان صاف مي‌نشيند: <من هم صداي زنده‌اش را دارم كه به زنش فحش داده است‌. امروز به خانه‌اش زنگ زدم‌. نوار را براي زنه گذاشتم بهش گفتم بيچاره تو كه مي‌داني من بچه نياوردم‌، تازه‌تر و جوون‌ترم‌...> <br />
پرتقال و نارنگي و موز در پيش دستي صورتي مي‌گذارد. ظرف آجيل را به جلو هل مي‌دهد، از جوجه كباب‌هايي كه براي مرد از بالاي شهر آورده مي‌گويد، از سيني بزم‌هايي كه براي او چيده است‌. صدايش مي‌شكند و برق اشك در چشمانش مي‌درخشد. <br />
نارنگي را پوست مي‌كند و جلوي شما مي‌گذارد. تعارف مي‌كند كه ظهر براي ناهار بمانيد و از حال اهل خانه مي‌پرسد، از شوهر، مادرشوهر، خواروبارفروشي سر خيابان كه دو هفته پيش با او حرفش شده بود. برقي در نگاهش مي‌درخشد و لبخند مي‌زند. <br />
نارنگي را مي‌خوريد و برمي‌خيزيد. تا سر كوچه همراهيتان مي‌كند. كوچه پرهياهوتر و پرنورتر شده است‌. كودكان بيشمار كه نمي‌توان فهميد شب هنگام چگونه در اين خانه‌ها جاي گرفته‌اند، به ديوارها مي‌چسبند تا اتومبيل از كنارشان بگذرد. مرغ و خروسها از مقابل اتومبيل مي‌گريزند، از جويهاي خاكستري مي‌پرند و به اعتراض فرياد برميآورند. بزحمت از كنار پيكاني جگري رنگ در مقابل خانهء سنگي تميزي كه بر سر در آن گلهاي شمعداني در حلب‌هاي قديمي روغن قو و بر ديوارهايش پيچك‌هاي تازه آب خورده مي‌درخشند، و مرد تنومندي مشغول شستن آن است مي‌گذريد و رو به بالا مي‌رويد، رو به بالا... <br />
</p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue18/07,01,02,05,25,07/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
</html>