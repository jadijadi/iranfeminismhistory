<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue18/07,01,02,03,41,57/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 18 | زهرا صادقی » زن مثل مادر</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">زن مثل مادر</a></div>
    <div id="author"><a href="mailto:herlandmag@gmil.com">زهرا صادقی</a>&nbsp;|&nbsp;&#1587;&#1607; &#1588;&#1606;&#1576;&#1607; ۱۲ &#1583;&#1740; ۸۵&nbsp;|&nbsp;<a target="_blank" href="http://www.technorati.com/search//issue18/07,01,02,03,41,57/">
لینک های وارده</a></div>
    <div id="body" style="color: #000;">
      <p>اولين توصيفي كه از «ميم مثل مادر» شنيدم٬ در يك عصر سرد پاييزي در خانه‌ي هنرمندان از زبان يك كارگردان و بازيگر تئاتر بود كه گفت « فيلم به شدت سعي مي‌كند احساسات سطحي آدم را تحريك كند». آن‌موقع فكر كردم احساسات هم مگر طبقه‌بندي و درجه‌يك و دو دارد؟! اما وقتي كه چندهفته‌ بعد در سالن سينما نشسته‌بودم و درحال تماشاي فيلم دندان‌هايم را به‌هم مي‌فشردم و دقيقه‌اي يك‌بار به‌ساعتم نگاه مي‌كردم٬ ياد آن جمله افتادم و در دل موافقت صددرصدم را با آن ابراز كردم. تنها عاملي كه توانست مجبورم كند دوباره به‌تماشاي فيلم بروم٬ نوشتن همين يادداشت بود. <br />
با كمال تاسف و شرمندگي بايد بگويم كه برخلاف اكثر تماشاگران نه‌تنها در هيچ صحنه‌اي از فيلم متاثر نشدم٬ بلكه صحنه‌هايي كه ديگران را به گريه مي‌انداخت فيلم‌هاي كهنه‌ي باليوودي را برايم تداعي و فشار دندان‌هايم را بيش‌تر مي‌كرد. نقد بر فيلم بسيار دارم٬ اما در اين يادداشت سعي مي‌كنم سلايق شخصي‌ام را فاكتور گرفته و ايرادات متفرقه را نيز مسكوت گذاشته و با عينك فمينيستي به نقد فيلم بپردازم. <br />
«ميم مثل مادر» تصوير زني را ارائه مي‌كند كه جوان٬ روشن٬ زيبا٬ هنرمند٬ شجاع و خوشبخت است. زني كه شجاعت و انسان‌دوستي او را به خدمت در بيمارستان‌هاي صحرايي در زمان جنگ كشانده و برايش مسموميت شيميايي گاز خردل را نيز به‌يادگار گذاشته‌است. <br />
سپيده تصوير نسبتا ايده‌آلي را از زنان مطلوب جامعه مردسالار ارائه مي‌دهد. زناني كه در عين موفقيت اجتماعي و هنري٬ در زندگي شخصي‌شان نیز ايده‌آل محسوب می شوند. عكس بزرگی از شوهرش یكی از دیوارهای خانه را به خود اختصاص داده، تا دم در به استقبال شوهرش مي‌آيد٬ كتش را مي‌گيرد٬ شام را پيشاپيش حاضر كرده‌است و روي حرف شوهرش نيز حرف نمي‌زند.<br />
سپيده باردار مي‌شود٬‌ و در اواسط بارداري مي‌فهمد كه به علت مسموميت شيميايي احتمالا فرزندش ناقص و معلول خواهد بود. شوهر سپيده فردي سنتي و تاحدودي مستبد است٬ همه‌جا به‌جاي سپيده فكر مي‌كند٬ حرف مي‌زند ( در مطب دكتر و هنگام مراجعه براي سقط جنين) به‌جاي او تصميم مي‌گيرد ( پيغام پذيرش سپيده براي نوازندگي اركستر را از پيغام‌گير پاك‌مي‌كند و به تصميم خود سپيده را به سقط جنين وامي‌دارد) و این او است که حس مي‌كند داشتن فرزندي معلول به موقعيت شغلي‌اش در وزارت امور خارجه و زندگي‌اش لطمه خواهدزد٬ و اصرار فراوان بر سقط جنين دارد. <br />
برخورد مرد با اين مساله به نحوي است كه تماشاگر را عصبي كرده و از سقط جنين تصويري منفي رسم مي‌كند. اگرچه حتی اصرار به سقط جنین از طرف مرد به آزادی یک زن در امری که مربوط به او است لطمه وارد می کند اما به نظر می رسد در این سکانس ها بیشتر ارایه تصویری پلید از سقط جنین مد نظر بوده تا حفظ آزادی و احترام به استقلال تصمیم گیری زنان. <br />
فیلم حتی از نگاهی عرفی هم به دور است که دیگر از نظر عموم سقط جنين در شرایطی كه پزشكان تقريبا مطمئنند که بچه معلول خواهد بود٬ چه از نظر انساني و درنظر گرفتن مصلحت خود جنين و چه از نظر منطقي كار درستی است.<br />
در اين ميان سپيده با وجود اين‌كه مي‌داند فرزندش معلول خواهدبود اصرار به مادر شدن دارد. شاید چون سپيده زني است که مانند تصویر ایده آلش در یک جامعه مردانه، با وجود همه‌ي موفقيت شخصي و كاري‌اش٬ باز هم هويت  خود را در «مادر شدن» مي‌جويد و راضي به سقط نيست چون ممكن است ديگر نتواند مادر شود. <br />
این فلسفه هم است که شاید بتواند بیننده غیر گریان و منطقی فیلم را آگاه کند. آگاه به قدرت کلیشه سازی های جامعه که یک زن حتی در اصرارش به نگهداری یک جنین معلول نه حق حیات یک بشر که تصویر کمال خود را در ذهن مخاطب مردسالار یک جامعه مردسالار می جوید.<br />
اصرار سپيده به مادر شدن با وجود آگاهي به معلوليت فرزندش٬ شايد كركتر «سلما» را در فيلم رقصنده در تاريكي تداعي كند كه با وجود اطلاع از بیماری ارثی كاهش تدریجی بیناییش باردار شد چون «تنها مي‌خواست بچه كوچكي را در آغوش بگيرد» ولو آن بچه به‌تدريج نابينا شود. <br />
در نهایت شوهر٬ سپيده را قانع كرده و او را براي سقط جنين به مطب يك پزشك زنان، كه مسلما به طور غيرقانوني به اين‌كار مي‌پردازد، مي‌برد. اين‌جاست كه شاهد ترسيم زشت‌ترين و مشمئزكننده‌ترين تصاوير از سقط جنين هستيم. مطبي تاريك و كثيف٬ مردي با ظاهري نامرتب و ناخوشايند پشت در اتاق و فريادهاي دردآلود زني كه زير عمل است. پزشكي با چهره‌اي سنگدل و خنده‌اي شيطاني و برخوردی بی ادبانه و تحقیرآمیز و اتاقي كثيف و خون‌آلود و ترس‌آور كه بیشتر مسلخ را می ماند تا مطب پزشك و زناني كه فرزندشان را سقط مي‌كنند همه در اثر ارتباط نامشروع باردار شده‌اند. <br />
تمام فاكتورها دست‌به‌دست هم مي‌دهند تا کسی اين تصور را پیدا نکند كه شاید سقط جنين ‌نه كاری كثیف و زشت و شیطانی، بلكه عملي لازم و ضروري باشد كه طبیعتا هم لزومی نداشته باشد در چنين محيطي و به چنين شيوه‌ي ترسناك و تحقيرآميزي انجام شود. <br />
سپيده از آن‌جا كه فقط یک «مادر» است و مادري جايي براي هويت خودش٬ احساس خودش و فكر كردن به خودش باقي نگذاشته‌است٬ تنها سوالي هم كه درباره سقط جنین، این تجربه نوی زندگی اش دارد اين است كه «آيا جنينش دردي را حس خواهدكرد؟». اين است تصوير زن ايده‌آل. مادر ايده‌آل. به هر قيمتي فرزندش را مي‌خواهد٬ ( البته شوهرش را بيش‌تر٬ چون براي حفظ شوهر حاضر به سقط كودك مي‌شود) حال كه مجبور به سقط كردنش است تنها به درد او فكر مي‌كند و نه خودش. <br />
بالاخره سپيده با آمپول و در خانه به اصرار شوهرش اقدام به سقط جنين مي‌كند، يك تصوير وحشتناك و دردآلود ديگر از سقط جنين و اين سقط ناموفق به تولد زودرس فرزندش مي‌انجامد. شوهر اصرار به سپردن بچه به آسايشگاه دارد و به دليل مقاومت سپيده٬ او را طلاق مي‌دهد و بچه را نيز به خودش مي‌سپارد. از اين‌جا به بعد تصوير مادر سنتي‌ آشناتر مي‌شود:‌ بزرگ كردن بچه در شرايط نامساعد مالي٬ سخت كار كردن٬ فروش وسايل خانه و ... <br />
سرانجام سعيد، همان جنین جنجال آفرین در ده سالگي كودكي است با مشكل تنفسي و ريوي وحرکتی، اما دوست‌داشتني و باهوش و هنرمند مانند مادرش. <br />
شوهر سپيده بعد از سال‌ها به ديدن سپيده مي‌آيد تا دوباره با او زندگي كند ولي هم‌چنان سر حرف خود باقي‌ست که بچه بايد به آسايشگاه برود. سپيده نيز پيشنهاد او را رد مي‌كند البته مشخص نيست چرا٬‌چون اين پيشنهاد غيرانساني است٬ يا چون تصوير مادر خوب را خدشه‌دار مي‌كند؟ <br />
فيلم در نهايت با عود مسموميت شيميايي سپيده و شيمي درماني وي٬ و حضور پدر سعید در كنسرت موسيقي معلولين ( كه سعيد نيز در آن مي‌نوازد) و اجراي سرودي در وصف مقام والاي مادر! خاتمه مي‌يابد.<br />
تصوير رسم‌شده از زن روسپي یک تصویر ارایه شده کلیشه ای دیگر از زن در این فیلم است. همان زنان روسپی همیشگی با یک نوع سيگار کشیدن٬ آرايش٬ کردن، لباس پوشیدن، رنگ ‌موي مش٬ حرف زدن بي‌پروا و ... که جدا از یکسان بودن همیشگی این مولفه ها، به نظر می رسد این تصویر تفاوت فاحشی هم با تیپ نرمال بسیاری از دختران امروز جامعه نداشته باشد. البته دخترانی که شاید زیاد به دل آنهایی که هویت مادری را تک هویت یا کامل ترین هویت زن قلمداد می کنند خوش نیاید. <br />
فضاي "میم مثل مادر" به شدت «بيانيه‌اي» است. براي رساندن مفاهيم٬ از صحنه‌ها و نمادهاي به‌شدت صريح و واضح استفاده مي‌شود٬ طوري كه به مخاطب اين حس دست مي‌دهد كه در حال خواندن مانيفستي از مواضع نويسنده فيلم‌نامه و كارگردان است. <br />
"ميم مثل مادر" نه فيلمي ضدجنگ که بیشتر ستایشگر مقام مادری (به تعریف جامعه مردسالار)  و ضد سقط جنين است.</p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue18/07,01,02,03,41,57/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
</html>