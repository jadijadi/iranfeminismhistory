<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue18/07,01,03,06,29,15/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 18 | زهرا صادقی » بررسي سير تحولي تصوير زن در ادبيات مردانه/زهرا صادقی</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">بررسي سير تحولي تصوير زن در ادبيات مردانه/زهرا صادقی</a></div>
    <div id="author"><a href="mailto:herlandmag@gmail.com">زهرا صادقی</a>&nbsp;|&nbsp;&#1670;&#1607;&#1575;&#1585;&#1588;&#1606;&#1576;&#1607; ۱۳ &#1583;&#1740; ۸۵&nbsp;|&nbsp;<a target="_blank" href="http://www.technorati.com/search//issue18/07,01,03,06,29,15/">
لینک های وارده</a></div>
    <div id="body" style="color: #000;">
      <p>در ادب فارسي٬‌ زن همواره از تصاوير شکوهمند و زنده بوده و در سروده‌ها و نوشته‌هاي شعرا و ادبا حضور پررونق داشته‌است. انگشت‌شمارند شعرايي که در وصف زن نسروده و او را مدح و ستايش نکرده‌باشند. از فردوسي تا سعدي و جامي و مولوي و حافظ و ... شعرا همواره زن را در آثارخود تصوير کرده٬ ستوده و بر وي تاخته‌اند. با بررسي تصوير زن در اين آثار مي‌توان شمايي از نگرش کلي ادب فارسي به زن٬‌ الگوي زن مطلوب و موردپسند و زن بدخو و شرير ترسيم کرد. در ادب فارسي٬ زن بيش از هر جايگاه ديگري در در جايگاه معشوق قرارداشته‌است. بيش از هر صفت ديگري٬‌ زيبايي و دلبري و لوندي در وي ستوده شده و در وصف لب لعل و چشم نرگس‌گون و بر سيمين و گيسوي کمندش سخن‌سرايي شده‌است. جايگاه‌هاي ديگري که براي وي متصور بوده‌اند نيز از مادر و همسر و خواهر و دختر فراتر نرفته‌ و مجموعا زن در ادب فارسي همواره وابسته به مردي تعريف شده و شخصيت مستقلي از وي ( چنان‌چه ما امروز ترسيم مي‌کنيم) وجود نداشته‌است. اما بايد درنظر گرفت که با توجه به شرايط و مقتضيات زمان اين امر طبيعي بوده‌است و انتظاري جز اين داشتن از ادبيات و جامعه‌ی مردسالار کهن برخطاست٬‌ و تصوير زن و ميزان استقلال و صفات روحي و ... او را بايد با توجه به همين شرايط سنجيد. تصویر زن در ادبیات به‌تدریج و هم‌گام با تغيير شرايط اجتماعي و فرهنگي و .. تغيير مي‌يابد. در اين يادداشت به‌بررسي چهره‌ي زن در ادبيات فارسي و تحول آن در طي اعصار مي‌پردازيم.</p>

<p><strong>زن در ادبيات ايران باستان </strong><br />
با توجه به عدم رونق چندان ادبيات پيش از اسلام (حداقل در مقایسه با رونق آن در قرون چهارم هجري به بعد) و در دسترس نبودن منابع چنداني از آن دوره٬ آثار ادبي‌اي که پس از ورود اسلام به ايران تنظيم شده‌اند اما منبع اصلي آنان ريشه در ايران باستان دارد٬ با اندکي تساهل جزو آثار ادبي ايران باستان درنظرگرفته مي‌شوند. از اين دسته آثار مي‌توان اوستا٬ شاهنامه٬‌ داستان ويس و رامين و ليلي و مجنون را برشمرد. <br />
در گات‌هاي زرتشتي٬‌ زن از جايگاه والايي برخوردار بوده و بيش از هرجاي ديگري داراي شخصيت مستقل و در قالب مستقل انساني و برابر با مرد ترسيم شده‌است. گات‌ها زن را در اکثر موارد برابر با مرد دانسته‌اند٬ به وي اختيار در انتخاب همسر و شيوه‌ی زندگي و ... داده‌اند٬ و عموما همه‌جا بلافاصله پس از اسم مرد نام زن را نيز به صورتي همسان و برابر با مرد آورده‌اند. تاثير اين فرهنگ در ايران باستان‌ به زن مقام والايي بخشيد، تا جايي که زناني چون بوراندخت و آزرميدخت در مقام سلطنت قرار گرفتند. قضاوت درباره تصوير زن در شاهنامه کار آساني نيست٬‌ چه از يك‌سو با تصاوير زنان قدرتمند و دانا و سلحشور روبرو هستيم و از سوي ديگر با ابياتي سخت موهن و زن‌ستيز « زن و اژدها هردو در خاك به/ جهان پاك از اين هردو ناپاك به» و گاه ملايم‌تر اما به‌هرحال بدگوي زنان. البته به‌عقيده اکثر صاحب‌نظران اين بيت متعلق به فردوسي نبوده و منسوب به اسدي طوسي مي‌باشد. به‌گفته‌ي خانم نوشين شاهرخي٬ «چنین بیتی در شاهنامه نیست و این بیت، یکی از ابیات الحاقی است که نه‌تنها در هیچ یک از پانزده دستنویس مرجع در معتبرترین شاهنامه‌ی فردوسی به کوشش جلال خالقی مطلق یافت نمی‌شود، بلکه حتی در پنجاه دستنویس مورد تحقیق استاد خالقی نیز موجود نیستند.البته باید اضافه کنم که بیت الحاقی« زن و اژدها...» به عنوانی کلیشه‌ای تبدیل شده که هر کسی با هر انگیزه‌ای بخواهد ادبیات باستان ایران را زن‌ستیز معرفی کند، آن را چون پرچمی بر طاق نوشته‌اش می‌آویزد(۱)» بايد بيفزايم عقل من نيز نمي‌پذيرد فردوسي از سويي تصاويري چنان زيبا و شکوهمند از زن بيافريند و از سوي ديگر با چنين ابيات درشتي بر زن بتازد٬ و اساسا متعلق دانستن چنين اهانت‌هاي آشکاري به بيان ملايم و زبان فاخر و پاکيزه‌ي فردوسي کار عقلاني‌اي نيست. <br />
زن خوب در شاهنامه برخلاف ساير تصاوير متاخر از زن٬‌ علاوه بر زيبايي جسمي داراي زيبايي روحي و معنوي نيز هست٬‌ و اساسا اگر چنين نباشد تصوير خوب و زيبايي از وي ترسيم نمي‌‌شود٬‌ و به سرنوشت سودابه گرفتار مي‌شود که زيبا و فتان و دلرباست٬‌ اما شيطان‌صفت و فتنه‌برانگيز و بدخو٬ ‌و در نتيجه تصوير وي زشت و نامطلوب و سرانجامش نيز هولناك و عبرت‌آموز است. گويي مفهوم «زيبايي» در شاهنامه خودبه‌خود متضمن زيبايي روحي و جسمي توامان بوده‌است. زنان شاهنامه عفيف و پاك‌دامن هستند و در عين حال جسور و بي‌باك. زناني چون رودابه و تهمينه و منيژه که چون عاشق مي‌شوند٬ بي‌باکانه و بدون ترس از مخالفت والدين و خطرات احتمالي عشق خود را ابراز مي‌کنند و تن به خطر مي‌دهند تا در کنار معشوق باشند ( چون منيژه بر سر چاه مي‌نشينند٬ چون رودابه کمند گيسو را براي معشوق به زير مي‌افشانند و چون فرنگيس در برابر شکنجه و تهديد پدر مي‌ايستند) و در عين حال براي پاك‌دامني خود هراسي ندارند زيرا «پاکي ايشان منبع بي‌باکي‌شان است. چشمه‌ی روشني هستند که اطمينان به آلوده‌نشدن دارند(۲)» از اين تعابير و هم‌چنين ياد شدن از زنان با عناويني چون «پوشيده‌روي»«پردگي» و ... مي‌توان استنباط کرد که شرم و حيا و پاك‌دامني در شاهنامه از ويژگي‌هاي ستوده‌شده‌ي زنان است. زن در شاهنامه بر خلاف بسياري آثار به جز يك‌بار ( اختلاف طوس و گيو بر سر دختركي که در جنگل يافته‌اند و سرانجام همسر کاووس مي‌شود) بهانه‌ی جنگ نبوده‌است و حکم «شيئي» ارزشمند را که بايد بر سر آن جنگيد نداشته‌است. اما بسيار بار به عنوان بلوك شاکله‌ی ساختار داستاني مورد استفاده قرار گرفته‌است. بايد اعتراف کرد که زنان شاهنامه در بسياري موارد تنها حضور مي‌يابند تا شرايط شکل‌گيري پيکره اصلي داستان٬ يا ورود قهرمان اصلي به داستان را فراهم آورند ( تهمينه با زال ازدواج مي‌کند تا رستم متولد شود٬‌ منيژه عاشق بيژن مي‌شود تا جنگ ايران و توران شکل بگيرد) علاوه بر اين٬‌ چنان‌که ذکر شد زنان شاهنامه همواره مادر يا دختر يا همسرند٬ زندگي‌شان وابسته به مردان است٬ آمال و آرزوهاي خود را در وجود و حيات مردانشان مي‌جويند و عموما پس از مرگ همسر يا فرزند ديري نمي‌پايند. <br />
زنان شاهنامه جنگ‌جو و سلحشور و شجاعند. اگر لازم شود چون گرد‌آفريد سهراب را به مصاف مي‌طلبند يا چون جريره براي تسليم نشدن کاخ را به‌آتش مي‌کشند٬ يا نظير گرديه به جنگ طورك رفته و فاتح بازمي‌گردند. در عين زيبايي و لطافت٬ از تدبير و هوش و شجاعت و فن جنگ بهره‌مندند و در صورت لزوم آن را به‌کار مي‌گيرند. تصوير منفي از زن در شاهنامه معدود است و زن بدکار و حيله‌گر غير از سودابه٬ بيش‌تر در قالب جادوگر ظاهر مي‌شود. ‌<br />
در نهايت بايد گفت که تعابير منفي‌اي که در شاهنامه از زن ديده مي‌شود٬‌ عموما از زبان بيگانگان و غيرايرانيان است ( بدگويي شاه يمن از دخترانش و شاه هاماوران از سودابه) و ايرانيان شاهنامه٬ زن را گرامي و والامقام مي‌دارند. تمام اين عوامل اين تصور را تقويت مي‌کند که ابيات زن‌ستيز شاهنامه٬ يا الحاقي و جعلي‌ست ، يا  در شرايط خاص از زبان بيگانه٬‌ و يا در خطاب به زن شيطان‌صفت و جادوگر گفته‌شده‌اند. </p>

<p>مثنوي «ويس و رامين»‌ که توسط فخرالدين اسعد گرگاني بر اساس قصه‌ی کهني که از دوران پارتيان به يادگار مانده سروده شده‌است٬ از زيباترين آثار عاشقانه‌ي فارسي است که تصوير زن در آن در مقايسه با دوران خود حقيقتا شگفتي‌آفرين است. «شهرو» مادر ويس ملکه‌اي مقتدر و بااراده است که علي‌رغم شوهر داشتن تصميم‌هايش را يك‌تنه مي‌گيرد و اجرا مي‌کند. دخترش ويس نيز زني با شخصيت قوي و مستقل است که دربرابر تصميم مادر - که او را پيش از تولد به همسری موبد وعده داده- مي‌ايستد. وقتي سرانجام به‌اجبار با موبد ازدواج مي‌کند با حيله و جادو وي را از هم‌بستري خود محروم مي‌کند٬ زيرا عاشق رامين شده است. شخصيت قدرتمند ويس به خاطر اين عشق در برابر تمامي ارزشها و سدها و ناممکن‌ها مي‌ايستد٬ به همسر اجباري خود خيانت مي‌کند٬‌ از مجازات و تنبيه همسر ترسي ندارد و سرانجام با کودتايي همسرش را از سلطنت خلع مي‌کند و رامين را به‌جاي وي مي‌نشاند. اين‌همه اقتدار و اراده و شخصيت فاعل ( و نه منفعل) در مقايسه با تصوير معمول آن‌زمان از زن٬‌ تحسين‌برانگيز است. </p>

<p>در ليلي و مجنون نيز ليلي علي‌رغم تنها و بي‌ياور بودن و مخالفت پدرش با عشق او و مجنون٬‌ عشق خود را به مجنون حفظ مي‌کند. تن به هم‌بستري با شوهري که پدرش براي وي انتخاب کرده نمي‌دهد و پس از ازدواج نيز چندبار مجنون را مي‌بيند و اين عشق را تا آخر عمر با خود حفظ مي‌کند و به‌خاطر آن با همه مبارزه مي‌کند.</p>

<p></p>

<p><strong>تصوير زن در ادبيات قرون ميانه</strong></p>

<p>در ادبيات قرون بعد٬‌ يا موازي با ادبياتي که ريشه در ادبيات ايران باستان داشت ( اما با ريشه‌ی متفاوت) چنين مي‌نمايد که تصوير زن دچار نوعي پسرفت شده‌است. نقش زني که در شاهنامه سلحشور و هشيار و جسور و زيباي جسمي و روحي بود٬ در ادبيات اين دوره به معشوق صرف و همسر فرمانبر تقليل مي‌يابد. وصف هشياري و کارداني او تعطيل شده و تنها از چشم و لب و گيسو و قدوبالا و بروبازويش سخن در ميان است. گويي عروسکي است که تنها به کار معاشقه و فرزند زاييدن و توصيف زيبايي‌هايش مي‌آيد. جدا از اين تصوير که بيشتر در اشعار عاشقانه ديده مي‌شود٬ ادبيات جدي و پندآميز اين دوره مملو از اهانت و بدگويي زنان است. تمامي شعرا از سنايي و نظامي و ناصرخسرو و سعدي و مولوي و اسدي طوسي و اوحدي مراغه‌اي و جامي و عطار و شمس٬ همه و همه ابياتي در برشمردن بدي‌ها و رذايل زنان سروده‌اند و زنان را به افشاي راز٬ بزدلي و زبوني٬ مکر و حيله٬‌ ناراستي٬ ناقص‌العقلي و کم‌خردي٬ بي‌مروتي٬ سست‌عفتي٬‌ خانه‌خراب‌کني٬ بي‌وفايي و هزار و يك رذيلت اخلاقي ديگر متهم داشته‌اند. جالب آن‌که همين شعرا٬ اشعار فراواني در مدح و ستايش و پرستش معشوق و وصف زيبايي‌هايش سروده و خود را در برابرش خوار و ناچيز و ذليل داشته‌اند٬‌ و در عين حال ابياتي نيز در مدح زن خوب سروده‌اند. اما نکته‌ي جالب‌تر آنکه در اکثر موارد ستايش جدي از زن٬ شاعر مصداق اين عنوان کلی «زن» را مشخص مي‌کند مثلا زن خوب٬ زن فرمانبر٬‌ زن عفيف٬ زن کاردان٬‌ زن زيبا٬‌ زن فرزند‌آور٬ صبور٬ خانگي و خانه‌دار٬ خوش‌سخن٬ پرهيزگار و ... و تاکيد دارد که چنين زني خوب است٬ اما در اشعار بدگوي زن٬ به همان نام کلي زن اکتفا مي‌شود. به‌عبارت ديگر٬ زنان مطيع و زيبا و عفيف و ... خوب هستند٬‌ اما جنس زن به‌طور کلي... چندان تعريفي ندارد! <br />
جمالزاده در بيان علت اين‌همه بدگويي شعراي مرد از زنان مي‌گويد: «قلم در کف دشمن بوده‌است(۳)»</p>

<p><strong>تصوير زن در ادبيات پيش از مشروطه و مشروطه</strong></p>

<p>در اين دوران تصوير زن جان مي‌گيرد٬‌ از آن بدگويي افراطي قرون پيش کاسته مي‌شود و حتي شعرا علاوه بر مدح و ستايش زن به لزوم توجه به حقوق انساني زن٬‌ تحصيل سواد و علم٬‌ تربیت و آزادی زنان و تساوی حقوق آنان در خانواده و جامعه مي‌پردازند. شعرايي چون ابوالقاسم لاهوتی، ایرج میرزا، میرزاده عشقی، پروین اعتصامی، ملك‌الشعراي بهار، شهریار و عارف قزوینی در اشعار خود به موضوعات ذکر شده پرداختند. در عرصه نثر نيز نويسندگاني نظیر جمالزاده٬ دولت‌آبادي٬ مشفق‌کاظمي و عباس خليلي در آثار خود به توصيف انتقادي وضع زنان ايراني و نمودن محنت‌ها و تيره‌بختي‌هاي آنان پرداختند. هم‌چنين در عرصه مطبوعات افرادي چون دهخدا و سيد اشرف‌الدين حسيني (نسيم شمال) به بيان مسئله حقوق زن پرداختند و تصوير زن را از حالت سنتي خود خارج کرده و به واقعيت نزديك ساختند. تاسيس نشرياتي مانند  «دانش» «شکوفه» «زبان زنان» و ... توسط خود زنان، به تدقيق تصوير واقعي زن ايراني در ادبيات و در جامعه کمك شايان کرد و مجموعه‌ي اين عوامل تصوير زن را در ادبيات دگرگون ساخت. به زن به چشم موجودي انساني و مستقل نگريسته شد که غير از معشوقيت و مادري و همسري٬‌ قابليت‌هاي ديگري را نيز داراست. البته موازي با همه‌ی اين تصاوير٬‌ توصيف زن در نقش کهن و گويي ازلي و ابدي معشوقيت هم‌چنان به‌جاي خود باقي بود.<br />
حضور شاعران زن چون پروين اعتصامي و فروغ نيز نقش بسزايي در اين تحول ايفا کرد. تصوير واقعي اين زنان که مي‌انديشيدند و انديشه‌ي خود را به‌زبان مي‌آوردند و سر عصيان برمي‌داشتند در ادبيات مردانه منعکس شد و تیپ زن سرکش و آزاده را شکل داد. <br />
به عنوان ديگر تحول بزرگ در تصوير زن در ادبيات دوران پيش از انقلاب٬‌ مي‌توان از تحول تصوير معشوق در اشعار شاملو ياد کرد. معشوقي که تا به‌آن روز همواره از بر و پيکر و اندام و چهره‌اش سخن گفته مي‌شد٬‌در عاشقانه‌هاي شاملو ناگهان به‌آيدايي بدل شد که مي‌توانست «فراسوي مرزهاي تنش» دوست داشته شود٬‌ نه فقط عروسك و بازيچه که رفيق و يار و ياور و هم‌شانه باشد٬ و غير از زیبایی ظاهری روح بلندمرتبه و دوست‌داشتني نيز داشته‌باشد. براي اولين بار در تاريخ ادب فارسي شاملو آيدا را در قالب معشوق٬ به شيوه‌اي کاملا متفاوت ستود و مقام انساني والايي براي معشوق خود قائل شد. </p>

<p><strong>تصوير زن در ادبيات پس از انقلاب</strong><br />
پس از انقلاب به دليل تحولات اجتماعي و فرهنگي و ارزشي٬‌ و حمايت شديد حکومت از برخي ارزش‌ها و سرکوب نداي مخالف٬‌ تصوير زن در ادبيات به ميزان زيادي به تصوير زن مطلوب از نظر  حکومت   نزديك شد. به‌واقع٬ زن متفاوت با اين الگو يا اساسا تصوير نمي‌شد يا به‌عنوان زن منفي و خبيث رسم مي‌گشت. زن در ادبيات بعد از انقلاب عموما در کانون خانواده تصوير مي‌شود. زن ‌خوب در قالب مادر خوب و همسر خوب٬ و زن بد در قالب همسر نافرمان که شوهر بيچاره‌ي خود را آزار مي‌دهد. زن خوب مترادف است با زن محجبه‌ي مسلمان عفيفه‌ی پاك‌دامن مطيع. زني که در قبال الزامات ديني و اجتماعي تسليم و راضي است (مثلا در عزای فرزند شهیدش گریه نمي‌کند!) و وظيفه‌ي خود را انجام مي‌دهد٬ يا زن بيوه‌اي که پس از مرگ شوهر ازدواج مجدد نکرده و عمر خود را با زحمت و ذلت صرف بزرگ کردن فرزندانش مي‌کند ( تقديس نقش مادري) .<br />
زن بد نيز در قالب زنان بدحجاب٬ آرايش‌کرده٬ پرسروصدا و نافرمان٬ زناني که به‌خاطر خانواده و جامعه از حق خود نمي‌گذرند و به اصطلاح «سليطه» ظهور مي‌يابد.<br />
پس از شروع جنگ٬ نقش «هم‌رزم» نيز به نقش زنان افزوده مي‌شود. زناني که فرزندان خود را به جبهه مي‌فرستند و خود در پشت جبهه براي آنان لباس مي‌بافند٬ زناني که به‌عنوان پرستار به‌جبهه مي‌روند٬‌ زناني که براي سربازان تدارك مي‌بينند٬ و خلاصه زناني که به روش‌هاي مختلف دوش‌به‌دوش مردان مي‌جنگند. هرچند افتخار در نهايت نصيب مردانشان است!</p>

<p><br />
<strong>تصوير زن در ادبيات کنوني</strong><br />
در ادبيات امروز٬ تصوير زنان به مراتب واقع‌گرايانه‌تر از هر عصر ديگري رسم مي‌شود. به مسائلي نظير تلاش زنان براي احقاق حقوق خود و تغيير نگرش خود زنان و جامعه به زنان بيش از پيش پرداخته مي‌شود. زنان داستان‌هاي امروزي اغلب زنانی قوی و مستقلند٬ شاغلند و زندگي خود را اداره مي‌کنند٬ عاشق مي‌شوند اما الزاما تمام زندگي‌شان در اين عشق خلاصه و بدان محدود نمي‌شود٬ بچه دارند اما «فقط مادر» نيستند٬ شوهر دارند اما غير از همسري قابليت‌هاي ديگري هم دارند. خانواده را دوست دارند و حافظ آنند اما تمام حیات خود را در خانواده خود خلاصه نمي‌کنند. هم‌چنان نقش سنتي زن بر دوش‌شان سنگيني مي‌کند اما خود را يافته‌اند و در تلاش براي هرچه پررنگ‌تر کردن اين «خود» و تقويت شخصيت و استقلال‌شان هستند. گويي مردان اديب و نويسنده‌ي اين مرزوبوم که تاکنون در آثار خود هويت اصلي زن را ناديده گرفته و به تصوير وي به شيوه‌ی دلخواه خود مي‌پرداختند٬‌سرانجام آموخته‌اند که به‌زن آن‌گونه که هست بنگرند و او را تصوير کنند. </p>

<p><br />
<strong>پاورقی:</strong><br />
۱ - مقاله‌ي «نقد ادبي يا فقر ادبي؟» نوشين شاهرخي٬‌ در نقد مقاله‌ي «معرفت‌شناسي تصوير زن در ادبيات فارسي» احمد علوي<br />
۲ - مقاله‌ی «زنان و مردان شاهنامه» دکتر محمدعلي اسلامي ندوشن٬ برگرفته از کتاب «فردوسي٬ ‌زن و تراژدي» ناصر حريري<br />
۳ - «تصوير زن در فرهنگ ايراني» سيدمحمدعلي جمالزاده</p>

<p><strong>منابع: </strong><br />
۱ - «زن در ادبيات ايران باستان» برگرفته از سايت ادبي نوفه(نوشته‌هاي خانم شاهرخي)<br />
۲ -  كتاب «از نیما تا روزگار ما»، تاریخ صد و پنجاه سال ادب فارسی<br />
۳ - جلد سوم از كتاب «از صبا تا نیما»، یحیی آرینپور، تهران، زوار، چاپ چهارم، 1382.<br />
۴ - مقاله‌ي «نقد ادبي يا فقر ادبي؟» نوشين شاهرخي٬‌ در نقد مقاله‌ي «معرفت‌شناسي تصوير زن در ادبيات فارسي» احمد علوي<br />
۵ - «فردوسي٬‌زن و تراژدي» ناصر حريري<br />
۶ - «تصوير زن در ده‌سال داستان‌نويسي انقلاب اسلامي» زهرا زواريان<br />
۷ - «تصوير زن در فرهنگ ايراني» سيدمحمدعلي جمالزاده<br />
۸ - گفتگوی کتبی با مهرداد درويش‌پور٬‌ کتاب «نامها و نگاهها - ده گفتگو» گردآورنده: الاهه بقراط - انتشارات نیما / اسن - آلمان - برگرفته از سایت ژورنالیست<br />
۹ - مقاله‌ي « نخستین زنان در شاهنامه» فرامرز زعفرانيه ( زردشت ) - نشریه الکترونیکی عروض</p>

<p> <br />
</p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue18/07,01,03,06,29,15/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
</html>