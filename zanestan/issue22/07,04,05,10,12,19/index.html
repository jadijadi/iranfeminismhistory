<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue22/07,04,05,10,12,19/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 22 | مریم میرزا » مروری بر اخبار زنان در سالی که گذشت/مريم ميرزا</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">مروری بر اخبار زنان در سالی که گذشت/مريم ميرزا</a></div>
    <div id="author"><a href="mailto:herlandmag@gmail.com">مریم میرزا</a>&nbsp;|&nbsp;&#1662;&#1606;&#1580;&#1588;&#1606;&#1576;&#1607; ۱۶ &#1601;&#1585;&#1608;&#1585;&#1583;&#1740;&#1606; ۸۶&nbsp;|&nbsp;<a target="_blank" href="http://www.technorati.com/search//issue22/07,04,05,10,12,19/">
لینک های وارده</a></div>
    <div id="body" style="color: #000;">
      <p> یادداشت حاضر نگاهی دارد به آنچه که بر زنان کشور ما در یک سال گذشته، گذشته است. این یادداشت تنها مروری کوتاه بر متن اخباری است که به طور قطع بررسی عمق تاثیر و سیاست های تغذیه کننده شان،  در این جا نمی گنجد. اما در ابتدا آنچه در ارتباط با شأن این نوشتار که در پی خبررسانی است، بیشتر مجال بازگویی می طلبد، تلاش دولتمردان برای انسداد مجاری خبر رسانی زنان است.</p>

<p>زنان در جستجوی صدای خود به دنیای اینترنت قدم گذاشتند. اما دنیایی که می توانست نویدبخش آزادی بیان زنان باشد، از تیغ فیلترینگ مصون نماند. در سالی که گذشت سایت های غیردولتی زنان که بازگو کننده مطالبات آنها هستند، بارها فیلتر شدند. </p>

<p>نشریه الکترونیکی زنستان، دوهفته نامه ی الکترونیکی مرکز فرهنگی زنان است. این نشریه که پس از فیلترینگ سایت تریبون فمینیستی ایران در سال گذشته راه اندازی شد، در حالی به یک سالگی خود قدم می گذارد که تا کنون دو بار فیلتر شده است. هم اکنون این نشریه پس از دو بار فیلترینگ، در آدرس سوم خود (http://herlandmag.net  ) قابل رویت است. </p>

<p>سایت کانون زنان ایران، به سردبیری ژیلا بنی یعقوب، روزنامه نگار، سایت دیگری در حوزه زنان است که امسال طعم فیلترینگ را چشیده است. این سایت که در تلاش برای ارتباط گیری خبری با زنان در شهرستان ها بود، به جمع آوری اخبار روز زنان از خبرگزاری ها و سایت ها ی مختلف و بازتاب آن ها می پرداخت. هم اکنون می توان به این سایت در آدرس جدیدش www.kanoonezanan.com دسترسی داشت.</p>

<p>کمپین یک میلیون امضا برای تغییر قوانین تبعیض آمیز، نه تنها از ابتدای کارش در شهریور ماه امسال با لغو مجوز برنامه اش در سالن موسسه رعد مواجه شد، که در حال حاضر با کمتر از نیم سال سابقه فعالیت، سایتش سه بار فیلتر شده است. این کمپین که در پی ارتباط چهره به چهره با زنان برای آگاهی بخشی به آنان در ارتباط به تبعیضات جنسیتی - قانونی است، از کمیته های مختلفی تشکیل شده است. کمیته رسانه کمپین اداره کننده سایت آن است. این سایت که تغییر برای برابری نام دارد، در حال حاضر در آدرس www.we4change.com مشغول به فعالیت است.</p>

<p>میدان زنان سایتی است که پی گیر کار چند کمپین دیگر زنان نظیر قانون بی سنگسار، دفاع از حق ورود زنان به ورزشگاه ها و ... و همچنین اخبار منشوری که جمعی از زنان اقدام برای نگارش آن را برای زنان شروع کرده اند، است. این سایت  امسال، یعنی در سال افتتاح خود، فیلتر شد وwww.maydaan.org  آدرس فعلی آن است.</p>

<p>دامنه فیلترینگ زنان در سال 1385 به سایت ها محدود نشد. فیلترینگ، وبلاگ های زنان را نیز نشانه رفت. وبلاگ زن – نوشت، امشاسپندان، خورشید خانم و ... از جمله وبلاگ های فیلتر شده زنان هستند. </p>

<p>در این سال فیلترینگ به مدد نرم افزارهای جدیدی که مسئولان خود خبر استفاده از آن را دادند، از حالت کلمه ای خارج شد. در این نوع از فیلترینگ اگرچه کلماتی نظیر زنان، جنسیت و ... با از پیش رکیک تصور کردن مقاصد جستجوگر آنها، دیگر فیلتر نیستند، اما همچنان مطالب زنان توسط مجرا های مختلف تصمیم گیری مسدود می شوند.</p>

<p><strong>پیش پرداخت در برابر چه؟</strong></p>

<p>در حالی که حتی شخصی ترین صدای مستقل زنان در وبلاگ هایشان، با مهر «باطل شد» فیلترینگ به سکوت محکوم شدند، دولت نیز نتوانست رتبه با اغماض قابل پذیرشی برای عملکردش در حوزه زنان کسب کند. </p>

<p>در گزارش عملکرد دولت نهم، مرکز امور زنان و خانواده نهاد ریاست جمهوری، رتبه آخر را کسب کرد. این مرکز که ضعیف ترین عملکرد دولت را به نام خود ثبت کرد، در بودجه ریزی امسال متولی تقسیم اعتبار بین همه سازمان ها و وزارتخانه های مختلف شده بود.</p>

<p>پیش از این هر سازمانی مجبور به اختصاص 25/0 درصد از بودجه خود به امور زنان بود، که دولت جدید در لایحه بودجه 1385، این سهم 25/0 درصدی مراکز مختلف را در مرکز امور زنان و خانواده جمع کرد تا از این مرکز تخصیص اعتبار شود.</p>

<p>اولویت های پژوهشی در نظر گرفته شده مرکز زنان و خانواده نیز برای سال 1385 مواردی نظیر بررسی راه های ایجاد حسن معاشرت در خانواده، بررسی وضعیت امنیت اجتماعی زنان در محیط های شهری و رابطه آن با پوشش و حجاب، بررسی تفاوت های بیولوژیک و روانی زن و مرد در ایفای مسئولیت ها و نقش های خانوادگی و ... را شامل می شد.</p>

<p>دولت نهم در کنار اعتراض های متخصصان، به نظر می رسد در زمینه جلب نظر عموم نیز نتوانست موفق عمل کند. در اردیبهشت امسال، محمود احمدی نژاد در نامه ای به رییس سازمان تربیت بدنی دستور داد که با برنامه ریزی صحیح و مقتضی بخشی از مرغوب ترین مکان های تماشاگران در ورزشگاه هایی که مسابقات فوتبال ملی و مهم برگزار می شود به طور ویژه به زنان و خانواده ها اختصاص یابد.</p>

<p>اما دیری نپایید که با مخالفت جمعی از علما و بدنه مجلس شورای اسلامی غلامحسین الهام، سخنگوی دولت اعلام کرد که در این دستور تجدید نظر خواهد شد. پس از باز پس گیری دستور ورود زنان به استادیوم ها توسط رییس جمهوری، وی در دیدارهایی با برخی از شخصیت های مذهبی سعی کرد کدورت احتمالی به وجود آمده از دستورش را که غیر شرعی قلمداد شده بود، جبران کند.</p>

<p>این اقدام در حالی صورت گرفت که موضع گیری احمدی نژاد به عنوان رییس دولت اصول گرا درباره برخورد با بدحجابان نیز توجهات را به خود جلب کرده بود. وی زمانی که گشت های نیروی انتظامی برای مبارزه با آنچه که بدحجابی خوانده می شود، در سطح جامعه مستقر شده بودند، خواستار اتخاذ روش فرهنگی برای مبارزه با بدحجابی شده بود.</p>

<p>موج برخورد با بدحجابی در پی اظهارات نادر شریعتمداری، عضو شورای شهر تهران، در اواخر فروردین ماه امسال درباره پوشش زنان و دختران آغاز شد.<br />
تجمع دو روزه 200 نفره ای از زنانی که خواستار اقدام سریع مجلس شورای اسلامی و وضع قانونی برای مبارزه با بدحجابی بودند، در مقابل ساختمان این مجلس شکل گرفت. زنان شعار می داند « مجلس حزب الله، کو قانون الهی». عده ای از نمایندگان نیز با حضور در جمع معترضان به حمایت از خواست آنان پرداختند. </p>

<p>در همین زمان با اعلام مصادیق بدحجابی از سوی فرمانده نیروی انتظامی، ساز و کار انتظامی برای برخورد با بدحجابان در جامعه چیده شد. مصادیق بدحجابی که پوشیدن شلوارک، روسری های کوتاه یا باریک و مانتوهای کوتاه و چسبان در نظر گرفته شده بود، آرایش گشت های نیروی انتظامی در خیابان را در پی داشت.</p>

<p>در نهایت اختلاف نظرها در حاکمیت که جمعی از آنان برخورد سلبی را مناسب نمی دانستد، آنچنان که احمدی نژاد شیوه های گذشته را ناکارآمد دانست ، محدود شدن حضور نیروی انتظامی به واحد های ارشاد آن نهاد را در پی داشت.</p>

<p>این تنها اتفاق ارشادی در حوزه زنان نبود. در سالی که گذشت یک روز به روزهای ملی اضافه شد. روز تولد حضرت معصومه به عنوان روز دختر برگزیده شد و متولیان امر یکی از محورهای اصلی انتخاب چنین روزی را الگودهی به دختران بیان کردند.</p>

<p>رییس جمهور نیز در یکی از جلسات مشترک دولت و مجلس به لزوم کاهش ساعت کاری زنان در اداره ها تاکید کرد و گفت:« اینکه می گویند دو بچه کافی است، من با این امر مخالفم. کشور ما دارای ظرفیت های فراوانی است، ظرفیت دارد که فرزندان زیادی در آن رشد کنند، حتی ظرفیت 120 میلیون نفر را دارد.» او در این جلسه اعلام نگرانی کرد که «حضور زنان در اجتماع باعث شود از مسئولیت اصلی خود که تربیت فرزند است دور بمانند.»</p>

<p><strong>آيا حكم، تبرئه است؟</strong></p>

<p>زهره طبیب زاده نوری، رییس مرکز امور زنان و خانواده، در یکی از معدود مصاحبه های مطبوعاتی اش در خرداد ماه امسال، تاکید کرد که مفاد معاهدات بین المللی درباره زنان حرام است و گفت: «خیالتان راحت باشد، تا من اینجا هستم چنین معاهداتی با ایران منعقد نمی شود.»</p>

<p>با آنکه حرف های رسمی این عضو دولت واکنش برانگیز بود، اما آن دسته از فعالان غیردولتی نیز که در انتظار یک حکم دولتی برای احقاق آزادی های خود نیستند، در سالگرد 22 خرداد در میدان هفت تیر تهران گردهم آمدند.</p>

<p>در 22 خرداد امسال زنان تجمع کننده با اینکه از تجمع آنان در ميدان هفت تير جلوگيري به عمل آمد ، اما آنچه که پس از تجمع برای فعالان حوزه زنان مشهود بود افزایش علاقه مندان به فعالیت در این حوزه و افزایش پویش جنسیتی در دانشگاه ها بین دانشجویان بود. </p>

<p>این تجمع در حالی شکل گرفت که از چندین روز قبل فعالان حوزه زنان که از دعوت کنندگان تجمع بودند، بازداشت، مثل شهلا انتصاری، بازجویی، مثل فریبا داوودی مهاجر و احضار شدند مثل نوشین احمدی خراسانی و پروین اردلان. به جز این افراد، تعداد زیادی هم تلفنی تهدید شدند که مبادا در این تجمع گرد آیند. </p>

<p>زنان در روز 22 خرداد  امسال با خشونت مواجه شدند. بسیاری دستگیر شدند. مهندس موسوی خویینی بیش از دو ماه در بازداشت به سر برد. بیشتر بازداشتی های آن روز هنوز در رفت و آمد به دادگاه ها هستند. نظیر پروین اردلان، نوشین احمدی خراسانی، ژيلا بني يعقوب، دلارام علی، سوسن طهماسبی، فریبا داوودی مهاجر، آزاده فرقانی، بهاره هدايت، عاليه اقدام دوست، نسيم سلطان‎بيگي و ...</p>

<p>اما این پایان ماجرا نبود. تجمعات زنان که راهی برای شکستن قشربندی های معمول حکومت – مردم است و به نقل از فعالان جنبش زنان و وکلای آنها به استناد ماده 27 قانون اساسی آزاد است، نیروی انتظامی را نیز با شکایت جمعی از زنان کتک خورده در این روز و شاهدان آنها به دادگاه کشاند.  نیروی انتظامی در جوابیه استعلام ارسالی دادگاه به بدون مجوز بودن تجمع تاکید کرد. با اینکه شیرین عبادی، وکیل دادگستری و فعال حقوق بشر بعد از تجمع زنان در 8 مارس گذشته که در پارک دانشجو به خشونت کشیده شد، تاکید کرد که حتی در صورت محرز بودن جرم ، که زنان تجمع کننده با استناد به متن قانون جرمی انجام نداده اند، باز هم پلیس وظیفه برخورد خشن با مجرم را ندارد.</p>

<p>ژیلا بنی یعقوب ، روزنامه نگار، که عکس او در در تجمع 22 خرداد در حالی که دستبند به دست دارد موجود است، از اتهامات وارده در دادگاه تبرئه شد. تبرئه او که پس از دستگیری اش در تجمع  22 خرداد امسال، مدتی را نیز در بازداشت به سر برد یکی دیگر از دستاوردهای مقاومت های قانونی و مسالمت جویانه فعالان حوزه زنان برای کسب حقوق انسانی خویش، در مقابل تهدید های بیرونی است.</p>

<p>تبرئه ژیلا بنی یعقوب به عنوان فعال اجتماعی در حالی رنگ به خود گرفت که جنبش زنان در تبرئه از مرگ به زنان دیگر نیز راه به موفقیت برد.<br />
مهاباد فاتحی، معروف به نازنین ، دختری که در 17 سالگی برای دفاع از خود و برادرزاده اش در مقابل تجاوز مرتکب قتل شد، تبرئه شد. با اینکه این تبرئه باز هم لفظ دفاع مشروع را بر پیشانی ندارد و در واقع نازنین از قتل عمد تبرئه و به پرداخت دیه محکوم شده است، اما این حکم گامی به جلو برای تلاش گران احقاق حقوق زنان است.</p>

<p>حاجیه اسماعیل وند، محکوم به سنگسار که هفت سال از عمر خود را در زندان سپری کرده است، تبرئه شد. او متهم به معاونت در قتل همسر و زنای محصنه بود که در دادگاه اولش در سال 1378 به پنج سال حبس تعزیری و سنگسار محکوم شده بود. او در پاییز امسال در شعبه یکم دادگاه عمومی جلفا تبرئه شد.</p>

<p>فعالان حوزه زنان در حالی برای صدور این احکام مبارزه می کنند که خود تحت فشار دایمی احضار و بازجویی و اتهام های مختلف قرار دارند. آخرین خبر مربوط به دستگیری سه تن از اعضای مرکز فرهنگی زنان است. فرناز سیفی، منصوره شجاعی و طلعت تقی نیا با گروهی از دیگر زنان عازم کارگاه آموزش روزنامه نگاری در هند بودند که در فرودگاه امام خمینی دستگیر شدند. آنها سریع به متازل شان منتقل شدند. وسایل شان اعم از وسایل مرکز فرهنگی زنان شامل مهر مرکز و ... ضبط شد. سپس به زندان اوین برده شدند. در آن جا از آنان بازجویی به عمل آمد.  و اکنون با قرار کفالت آزاد شده اند و در انتظار برگزاری دادگاه هستند. اتهام این سه فعالان حوزه زنان اقدام علیه امنیت ملی است.</p>

<p>از دیگر افراد گروه که عازم سفر آموزشی هند بودند، در فرودگاه بازجویی به عمل آمد و به آن ها تذکر داده شد از سفر به علت تبعات بعدی اش چشم پوشی کنند.</p>

<p><strong>به صحن مجلس کشیده شد</strong></p>

<p>بازیگر زن سریال پربیننده صدا و سیما در جریان بازجویی های قضایی دست به خودکشی زد. این خبری بود که همراه با نام بیمارستانی نظامی که می گفتند وی در آن بستری شده است منتشر شد. خیلی زود خبر تکذیب شد و این زن در نامه ای از سلامت خود خبر داد. اما این پایان ماجرا نبود. ماجرا در اصل تازه شروع شده بود. ماجرایی که با پخش فیلم رابطه خصوصی این بازیگر جوان در پاییز امسال کلید خورده بود، با اخبار پیگیری قضایی مسئولان امر ادامه پیدا کرد. </p>

<p>در این میان فیلم خصوصی این زن در زمانی کمتر از یک فصل به گفته اسماعیل احمدی مقدم، فرمانده نیروی انتظامی چهار میلیارد تومان گردش مالی به همراه آورد. گردش مالی چهار میلیاردی از اقبال فراوان جامعه به تماشای سهل الوصول این فیلم حکایت می کرد. کافی بود به یکی از میادین اصلی شهر بروی تا بتوانی فیلم رابطه شخصی این زن بازیگر را با قیمتی از دو تا 30 هزار تومان از سی دی فروشان خیابانی خریداری کنی. این فیلم در نمونه هایی با مدت زمان های مختلف و در برخی از آنها همراه با نماهایی از روابط خصوصی دیگران عرضه می شد. </p>

<p>تب جامعه را گرفته بود. در خیابان ها و تاکسی ها و کلاس های درس و خانه ها و ...  قصه رابطه شخصی این زن بازیگر به موضوع ثابت اظهارنظر های مختلف و گاه متناقض بدل شده بود. پس از بحث های همگانی اولیه که آیا زن حاضر در این فیلم خود بازیگر است یا نه و آیا فیلم برداری از رابطه این بازیگر با اطلاع خودش انجام شده است یا خیر، ظاهرا جامعه به اجماعی ناگفته رسید که بی توجه به پاسخ یافتن یا نیافتن برای این دست از سوالات که دیگر بی اهمیت جلوه می کردند به قضاوت بپردازد. </p>

<p>گروهی دلسوزی و گروهی اظهار تنفر می کردند. گروهی رابطه شخصی وی را به عنوان رویه غیر اخلاقی زندگی یک صنف، که او در آن اشتغال دارد می دانستند و گروه دیگر از تزلزل اخلاقی کل جوانان کشور در سالهای اخیر سخن می راندند. گروهی نیز انگشت اتهام خود را به سوی شریک جنسی این زن که متهم پخش فیلم خصوصی رابطه شان است، نشانه می رفتند و بدترین مجازات ها را برای وی می خواستند در حالی که دختر را نیز مقصر می شمردند که تن به رابطه ای خارج از ازدواج داده است. </p>

<p>مباحث مطرح شده در فضای مجازی سایت ها و وبلاگ ها هم کمتر تفاوتی با دنیای واقعی داشت. دسته ای با انتشار فیلم و عکس های این رابطه به دنبال ویزیتورهای هر چه بیشتر بودند. دسته ای آخرین اخبار و اظهار نظرهای مربوط را منتشر می کردند. دسته ای هم به شرح موارد سرک کشیدن های خود در زندگی شخصی دیگران می پرداختند. </p>

<p>در هر دو دنیای واقعی و مجازی بودند عده ای که با اعتقاد به آزادی اشخاص در حریم شخصی شان از هر نوع اظهار نظری درباره این بازیگر زن خود داری می کردند و صرفا از زاویه احترام به حریم اشخاص به بحث وارد می شدند. </p>

<p>تب به همان سرعت که همه را مبتلا کرده بود، فروكش کرد. اما همچنان مسئولان، مشتاق خبررسانی از پیگیری ماجرا به افکار عمومی بودند. خبر ورود مستقیم سعید مرتضوی، دادستان تهران به این پرونده شاید هیجان انگیز ترین بخش ماجرا برای روزنامه نگارانی بود که خود، زندگی حرفه ای و شخصی شان قرین با ناامنی است. اخبار همچنین از صدور حکم اعدام در موارد مشابه پخش فیلم های خصوصی پرده بر می داشت در همان وقت که جمال کریمی راد، سخنگوی دولت از دستگیری تعدادی از منتشر کنندگان فیلم خصوصی این بازیگر زن در کشور خبر داد. بالاخره خبر دستگیری پسری که در این فیلم شخصی با زن بازیگر رابطه دارد منتشر شد. او که از ارمنستان به ایران بازگردانده شد به محض ورود به ایران دستگیر شد. وی متهم اول پخش فیلم است. خود از پذیرش این اتهام سر باز می زند. </p>

<p>رسیدگی به این پرونده در حالی ادامه دارد که زن بازیگر بر غیر واقعی بودن این فیلم پافشاری می کند. او فیلم را فیلمی ساختگی و وسیله ای برای انتقام گیری از سوی پسر دستگیر شده که او را نامزد سابق خود معرفی کرده است می داند. با این همه مسئولان که بارها وعده اعلام نتیجه قطعی درباره ساختگی بودن یا نبودن این فیلم را در طول ماجرا داده بودند از کنار این موضوع  گذر کردند و فقط اسماعیل احمدی مقدم، فرمانده نیروی انتظامی به اظهار نظر ضمنی در این رابطه پرداخت. اظهار نظری که بی شباهت به تبرئه متهم دستگیر شده نیز نیست:« به هر حال خلافی انجام گرفته، فيلمبرداری شده و در حافظه کامپيوتر موجود بوده است. بعد هم اين کامپيوتر به تعميرگاه برده شده که در آن جا اين فيلم دزدی شده‌ است.» به نقل از ایسنا او که در آذر ماه امسال در جمع دانشجویان اصفهانی سخن می گفت، انتشار این قبیل فیلم ها را یکی از علل برخورد های پلیس با زنان بد حجاب عنوان کرد. وی بیان کرد:«حرف ما برخورد با چهار تار موی يک خانم نيست. ما می‌خواهيم از بروز آسيب‌های اجتماعی جلوگيری کنيم.»</p>

<p>احمدی مقدم شاید تنها کسی نباشد که از این ماجرا برداشتی به نفع داشت. مرتضی طلایی، فرمانده سابق نیروی انتظامی تهران بزرگ و نامزد سومین دوره انتخابات شورای اسلامی شهر تهران در آستانه این انتخابات که درباره مدیریت شهری سخن می گفت اعلام کرد:« کسی نباید برای زنان مزاحمت ایجاد کند.در زمان تکثیر فیلم خصوصی یکی از بازیگران با اینکه در نیروی انتظامی مسئولیتی نداشتم از مقامات قضایی خواستم متهمی را که اقدام به این کار کرده در میادین شهر آویزان کنند تا درس عبرتی برای دیگران شود. کسی نباید به خود اجازه دهد پا به حریم شخصی  دیگران بگذارد.»</p>

<p>درنهایت به جز گفته های پراکنده، این موضوع واکنش عملی نمایندگان مجلس شورای اسلامی را برانگیخت. آنها در طرحی «تولید، تکثیر و توزیع آثار مستهجن از زن ایرانی» را از «مصادیق فساد فی الارض» برشمردند و «عوامل اصلی تولید، تکثیر، انتشار و توزیع عمده» را به مجازات اعدام محکوم کردند. در این طرح احترام به حریم شخصی اشخاص و بخصوص زنان مجالی برای ورود به متن قانون نیافت. این طرح با نگاهی حیثیتی و ناموسی به دفاع از زنان برآمد.</p>

<p>نگاهی ناموسی که می توان آن را در دیگر مصوبات امسال در مجلس شورای اسلامی پی گرفت. طرح ساماندهی مد و لباس تصویب اولیه شد.<br />
شرکت نکردن امسال زنان مجلس، به جز عشرت شایق که رای نیاورد، در انتخابات هیات رییسه که هر سال 7 خرداد انجام می شود، از نبود دید جنسیتی ای ناشی است که در طرح ها و مصوبات مجلس نیز به چشم می خورد. دیدی که طبق آن زن دارای فرزند معلول کار دارای کار نیمه وقت می شود . قانون تابعیت به طور ناقص اصلاح و باز هم به زنان به عنوان جنس دوم نگریسته می شود.</p>

<p>دیدی که طبق آن از سهمیه بندی جنسیتی به طور جدی حرف به میان می آید. سهمیه بندی ای که در واقع تضییع حقوق دختران و محرومیت آن ها از برابری آموزشی است. طبق این طرح دختران به خاطر جنسشان با نمره های بیشتر از رقبای پسر عقب می مانند و پشت درهای آموزش عالی می مانند.</p>

<p><strong>جوایزی که زنان بردند</strong></p>

<p>زنان که آماج بدترین قساوت های گاه قانونی قرار دارند همچنان پیشتاز عرصه های ملی و بین المللی اند. در سالی که گذشت شهلا لاهیجی، مدیر انتشارات روشنگران و مطالعات زنان جایزه بین المللی آزادی نشر سال 2006 را دریافت کرد. </p>

<p>معتبر ترین نشان فرانسه، لژیون دونور، به شیرین عبادی اعطا شد.معصومه ابتکار، رییس سابق سازمان محیط زیست یکی از برندگان ویژه جایزه محیط زیست سازمان ملل در، قهرمان زمین، سال 2006 بود.</p>

<p>مسیح علی نژاد، خبرنگار جایزه دوره روزنامه نگاری دکتر مهدی سمسار را برد. دلفین مینویی، عکاس و خبرنگار روزنامه فیگارو، برنده یکی از معتبرترین جوایز روزنامه نگاری فرانسه شد. این جایزه به علت گزارش های وی از عراق و بخصوص از ایران به وی اعطا شد. انوشه انصاری، دانشمند ایرانی عنوان اولین گردشگر فضایی زن را از آن خود کرد. </p>

<p>شیرین دهقان، رییس شرکت مخابراتی در انگلیس عنوان زن برتر سال 2006 در عرصه تکنولوژی را از آن خود کرد. فاطمه قائم مقامی، دانشیار گروه زنان و زایمان دانشگاه علوم پزشکی تهران، برنده عنوان پژوهشگر برگزیده سال 2006 در رشته ژنیکولوژی شد. </p>

<p>زنان در عرصه ادبیات نیز درخشیدند. « رویای تبت » فریبا وفی برنده جایزه گلشیری و « و دیگران » محبوبه میرقدیری برنده جایزه مهرگان ادب شد.</p>

<p><strong>با طوفان تا انتها</strong></p>

<p>خبری که مسلما نه تنها در حوزه زنان که در اخبار کل دنیا خبری برجسته است، درگذشت اوریانا فالاچی، روزنامه نگار و نویسنده برجسته ایتالیایی در سالی که گذشت، است.</p>

<p>او در سن 76 پس از 7 سال جدال با بیماری سرطان درگذشت. مصاحبه های جنجالی و قلم تاثیر گذار و دید دقیق فالاچی ، او را به رتبه مشهور ترین روزنامه نگار جهان رساند.</p>

<p>از او کناب های جنس ضعیف ( درباره موقعیت اجتماعی زنان) ، اگر خورشید بمیرد( درباره سفر فضانوردان آمریکایی) ، زندگی، جنگ و دیگر هیچ( درباره جنگ ویتنام و قتل عام دانشجویان مکزیکی در 1968)، به کودکی که هرگز زاده نشد ( درباره سقط جنین) و یک مرد( خاطرات سه سال زندگی با یکی از مخالفان حکومت سرهنگ ها در یونان) به فارسی ترجمه و منتشر شده اند.</p>

<p>او در حالی جهان را ترک کرد که به علت انتشار دیدگاه های افراطی نسبت به مسلمانان در کتاب « خشم و غرور» بعد از واقعه 11 سپتامبر، انتقادهای فراوان و شکایات قضایی تشکل های مسلمانان را متحمل شده بود.<br />
</p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue22/07,04,05,10,12,19/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
</html>