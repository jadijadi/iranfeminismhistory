<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue22/07,04,05,10,11,13/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 22 | نیلوفر انسان » دنیای مجازی زنان در کهنه سال 85/نیلوفر انسان</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">دنیای مجازی زنان در کهنه سال 85/نیلوفر انسان</a></div>
    <div id="author"><a href="mailto:herlandmag@gmail.com">نیلوفر انسان</a>&nbsp;|&nbsp;&#1662;&#1606;&#1580;&#1588;&#1606;&#1576;&#1607; ۱۶ &#1601;&#1585;&#1608;&#1585;&#1583;&#1740;&#1606; ۸۶&nbsp;|&nbsp;<a target="_blank" href="http://www.technorati.com/search//issue22/07,04,05,10,11,13/">
لینک های وارده</a></div>
    <div id="body" style="color: #000;">
      <p>عرصه اینترنت شاید از معدود عرصه هایی است که منحصرا مردانه نشده است . این روزها زنان در سراسر دنیا ، عرصه اینترنت و دنیای ارتباطات را مکانی می دانند که بر خلاف دنیای واقعی به زور بازو  نیازی ندارد و قوه فکر و پشتکار و استمرار در آن حرف اول را می زند ، که این زور بازو خود دست آویزی است برای برخی از مردان نه صرفا مرد که حتی مردانی که در هیئت زنانه رخ نمایانده اند ، تا برخی کارها را منحصرا مردانه کنند . این کودک نو پای دنیای تکنولوژی اما شاید در ایران هم به همین دلیل از ابتدا مردانه نشد . در ایران نیز علی رغم جامعه ای که سراسر مردانه است عرصه اینترنت و دنیای ارتباطات در سپهر زنان نقطه روشنی است که کسی در آن بر آنان حکم نمی راند که اگر هم چنین باشد زنان دیگر اجازه تصاحب این تنها دنیای برابر را به آنها نمی دهند . زنان ایرانی وبلاگ نویس که روز به روز هم بر تعداد آنها افزوده می شود ، موضوعات متفاوتی را برای نوشتن در وبلاگهایشان انتخاب می کنند.</p>

<p> از دنیای زنان گرفته تا تکنولوژی و هنر و سینما و و سیاست تا روزمرگی ها و عاشق شدن های زنانه و مهر و عشق مادرانه به فرزند همه و همه با نگاه جنسیتی .  اما عمده موضوعات شاید حول محور زنان و مشکلات آنها باشد. زنانی که نوشتن را انتخاب کرده اند تا از این تکنولوژی برای گسترش حوزه فکری شان استفاده کنند ، تا از زن ایرانی و کلیشه هایی که برای او و زندگی روز مره اش ساخته شده تقدس زدایی کنند. تا نشان دهند که زن ایرانی هم می تواند بنویسد و او که می تواند بنویسد و از مسائل زنان هم بنویسد می تواند عاشق شود ، برقصد ، گریه کند ، یک فعال سیاسی جدی باشد ، یک فعال اجتماعی باشد ، سیگار بکشد ، تنها و روی پای خود زندگی کند ، در مشاغل کاملا تخصصی کار کند نه با کلیشه پا به پای مردان بلکه پا به پای سایر زنان و دستش در جیب خودش است ، ازدواج کند ، و در کنار همه آنها از حقی که دارد نیز طبق میل خود استفاده کند و بچه دار شود و مادر باشد . </p>

<p>با همه گیر شدن نوشتن در فضای مجازی در میان زنانی که بالاخره جایی برای گفتن تجربه های مشترکشان یافته بودند ، به تدریج وبلاگهای زنان گسترش پیدا کرد و به دنبال آن سایتهای خبری و تحلیلی درباره مسائل زنان نیز پا به این دنیای مجازی نهاد . سایت تریبون فمنیستی ایران و سایت زنان ایران از جمله سایتهای پیش قدم در این زمینه بودند . دختران و زنانی که حرف و تجربه مشترک میان آنها شاید نقطه پیوندی باشد در میانشان ، ابن وبلاگها و سایتها را به تریبونی برای آگاه سازی و خبر رسانی حوزه زنان و فعالیت های آنان بدل کردند به طوری که امروز دیگر زنان که اکثر آنها هیچ تریبون مطمئن و مستقلی برای ابراز نظر خود و انعکاس خبرهای مربوط به زنان ندارند ، وبلاگ های خود را تریبونی کرده اند برای حمایت از یکدیگر ، ابراز عقیده و انعکاس اخبار مربوط به زنان ، که اوج این همیاری زنانه را در دستگیری 33 تن از فعالان حوزه زنان در اسفند 85 و در مقابل دادگاه انقلاب شاهد بوده ایم و چه خرده ها پس از آن که شما چقدر این دستگیری را بزرگ کردید و چه خوشحالی ها برای ما که فهمیدیم خوب عمل کرده ایم و از دنیای مجازی ای که نیمی از آن عملا سهم ما و حق ماست به خوبی استفاده کرده ایم .  </p>

<p>شاید وقتی خورشید خانم و دو وبلاگ نویس دیگر 5 سال پیش کلید اولین وبلاگ فارسی با نویسنده زن را زد هنوز این دنیای شیرین و دوست داشتنی اینقدر عادلانه تقسیم نشده بود . بی پروا نوشتن از زنانه ها در دنیایی که هنوز مردانه بود جراتی کم نظیر می خواست. اما خورشید خانم و امثال او شروع کردند به نوشتن در دنیای اینترنت تا به امروز که 5 ، 6 سال از آن روز می گذرد .</p>

<p><br />
<strong>تولد زنانه در دنیای مجازی همگام با سرکوب های پی در پی</strong></p>

<p>در سالی که گذشت ، سایتهای گوناگونی در حوزه زنان به دنیای مجازی راه یافتند . سایتهایی که امروز منایع مهمی برای پی گیری خبر مربوط به زنان در دنیای مجازی می باشند .از جمله مهمترین آنها شاید بتوان به سایت تغییر برای برابری ، سایت مربوط به<a href="http://weforchange.net/"> کمپین یک میلیون امضاء برای تغییر قوانین تبعیض آمیز </a>، اشاره کرد .</p>

<p> کمپین یک میلیون امضاء برای تغییر قوانین تبعیض آمیز امروز دیگر نامی آشناست. اما هفت ماه قبل که این کمپین ، برای پی گیری خواسته های برابری خواهانه زنان در تجمع 22 خرداد ، متولد شد ؛ سایت مربوط به آن نیز همزمان ، تولد خود را در دنیای مجازی جشن گرفت . این سایت که توسط کمیته رسانه کمپین و با همکاری همه اعضای آن اداره می شود برای اولین بار و با شروع به کار کمپین در آدرس www.we-change.org   کار خود را آغاز نمود و به تدریج و با ادامه کار این کمپین و پی بردن به نیاز مخاطبین ، شکل امروزی خود را گرفت و بخش های متفاوتی از جمله بخش کوچه به کوچه و سایت نوشته ها ، به آن افزوده شد . بخش کوچه به کوچه سایت مذکور که به همت و ابتکار اعضای کمپین و برای ثبت تجربیات افراد تازه نفسی که در کمپین امضاء جمع می کنند در سایت ایجاد شد ، امروز از پر طرفدار ترین بخش های آن محسوب می شود . برای اولین بار در دی ماه 1385 سایت اطلاع رسانی کمپین یک میلیون امضاء برای تغییر قوانین تبعیض آمیز بدستور کمیته فیلترینگ (متشکل از وزارت اطلاعات، وزارت فرهنگ و ارشاد اسلامی و سازمان صدا و سیما) فیلتر شد  و کار خود را با آدرس جدید www.we-change.biz ادامه داد .اما روند فیلترینگ سایت اطلاع رسانی این جنبش پویا و آرام مدنی هم چنان ادامه داشت . در هفته اول اسفند ماه 1385 هم زمان با فیلترینگ این سایت برای سومین بار کمیته رسانه کمپین اقدام به انتشار فراخوانی با عنوان " با يك اقدام جمعي سد فیلتر را بشکنیم " نمود . در این فراخوان آمده بود : "  تغییر برای برابری، سایت اینترنتی کمپین یک میلیون امضا در کمتر از دو هفته برای سومین بار فیلتر شد. با وجود راه اندازی آدرس جدید سایت، جمعی از فعالان کمپین تصمیم گرفته اند با راه اندازی وبلاگ هایی به نام تغییر برای برابری اقدام به انتشار مطالب جدید سایت کمپین کنند. از همین رو کمیته رسانه کمپین براي گسترش اصلاع‎رساني ، از كليه‎ي وبلاگ‎نويسان حامي كمپين در هر نقطه‎ي دنيا، مي‎خواهد در صورت امكان، هر كدام يك وبلاگ با نام« تغيير براي برابري» راه‎اندازي كرده و همزمان با انتشار مطالب جدید در سایت کمپین، آنان نيز همان مطالب را در وبلاگ‎هايي كه راه‎اندازي كرده‎اند منتشر سازند." این حرکت شاید از معدود اقدامات عملی و موثر برای مبارزه با فیلترینگ بود و کمپین یک میلیون امضاء شاید برای اولین بار در این دنیای مجازی مخاطبان خود را به جای دور زدن این بلای مجازی به ایستادن و رویارویی با آن تشویق نمود . این سایت هم اینک در هفته مطالب فراوانی را از فعالین خود منتشر می کند و شاید از این لحاظ از جمله اولین هایی باشد که این چنین به کار تولید نوشته اهمیت نشان می دهد .</p>

<p>گشایش سایت خبری<a href="http://shahrzadnews.org/"> شهرزاد نیوز </a>اما از دیگر اتفاقات مهم دنیای اینترنتی زنان در سالی که گذشت به شمار می آید . در هیاهوی جهان امروز ، زنان و کودکان شاید از جمله کسانی باشند که اخبار مربوط به آنها لا به لای حوادث پر سر و صدای جهانی گم می شود . شهرزاد نیوز که سایتی است خبری و در نیمه اول سال گذشته آغاز به کار کرده است ، سعی بر آن دارد که از این اخبار غافل نباشد و به حق تا کنون نیز به خوبی از عهده این مهم بر آمده است . در بخشی از سایت مذکور درباره آن آمده است : " شهرزاد نیوز، سرویس خبری حرفه ای و مستقلی است که اخبار و گزارشات و مطالب موثق ایران و جهان را به زبان های فارسی و انگلیسی منتشر خواهد کرد. سوژه اصلی مطالب شهرزادنیوز، وضعیت زنان ایران و جهان است . از همین رو حداقل 60 درصد از مطالب آن به مساله زنان اختصاص خواهد داشت تا از این طریق، توجه به مساله زنان در عمل تضمین گردد .  شهرزاد نیوز علاوه بر تقویت و تشویق اطلاع رسانی موثق و قابل اتکا، تصاویر سنتی موجود از زن در رسانه ها را به چالش می طلبد و تریبونی است برای دیالوگ و تبادل آرا و نظراتی که به زندگی سیاسی، اجتماعی زنان مرتبط اند. " این سایت نیز از بخش هایی چون مصاحبه ، مقالات ، دیدگاه ها و اخبار تشکیل شده است .</p>

<p>از دیگر اتفاقات مهم عرصه اینترنت در حوزه زنان در سال 85 آغاز به کار سایت <a href="http://meydaan.net/">میدان زنان </a>هم زمان با شروع فعالیت بخشی از فعالین حوزه زنان در راستای کمپین قانون بی سنگسار بود. سایت میدان عرصه ای است برای انعکاس ابتکار زنان در اجرای کمپین های اعتراضی برای انعکاس نا برابری هایی که زنان با آن روبرو هستند. در بخشی از سایت مذکور چنین آمده است : " ميدان زنان عرصه  کنش هاي گروهي از فعالان جنبش فمنيستي زنان ايراني است که از طريق اجراي کمپين هاي اعتراضي ، تبعيض و نابرابري زنان و مصاديق آن را به چالش فرامي خوانند.   ميدان زنان  ، عرصه  کارزار در برابر نظام مردسالار و پيکاري کنشگرانه  با ساختار هاي  غير دمکراتيک و زن ستيز است. " سایت میدان زنان از بخش های مختلفی چون ، کمپین رهایی فعالان جنبش زنان از زندان ، کمپین قانون بی سنگسار ، منشوری از آن خود ، دفاع از حق ورود زنان به ورزشگاه ها و کمپین مادر من ، وطن من تشکیل شده که هر کدام بخشی از فعالیت های این فعالان حوزه زنان را پوشش می دهد . در آبان ماه سال 85 نیز سایت میدان زنان هم زمان با محاکمه مجدد دو تن از زنان و یک مرد محکوم به سنگسار بنامهای حاجیه اسماعیلوند در جلفا و پریسا الف و همسرش نجف در شعبه 15 هیات تشخیص دیوان عالی کشور ، بدستور مقامات قضایی فیلتر شد.</p>

<p>اما پس از شکل گیری کمیسیون زنان دفتر تحکیم وحدت ، جای خالی این کمیسیون در دنیای مجازی به خوبی محسوس بود . تا اینکه <a href="http://silenthalf.com/">سایت کمیسیون زنان دفتر تحکیم وحدت</a> در سه ماهه چهارم سال گذشته پا به دنیای اینترنت گذاشت .  اکنون با حضور این سایت در دنیای مجازی ، پیوندی محکم میان فعالیت در حوزه دانشگاه و فعالیت در حوزه زنان بر قرار شده است . سایت کمیسیون زنان دفتر تحکیم وحدت پوشش مناسبی برای آنچه که بر زنان در دنیای دانشگاه می گذرد فراهم آورده است و علاوه بر پوشش اخبار مربوط به حوزه فعالیتهای فعالان حقوق زنان منبعی است مناسب برای اخبار مربوط به فعالیتهای زنان در دانشگاه ها . در بخشی از این سایت درباره کمیسیون زنان چنین می خوانیم : " ما مصرانه معقتديم راه دمكراسي‌خواهي از مسير جنبش زنان مي‌گذرد و عدم توجه به اين امر دستيابي به جامعه مدني را ناممكن مي‌سازد. ما جنبش‌هاي اجتماعي و مدني را فرا مي‌خوانيم كه در كنار ما بايستند تا ارزشهايمان امكان تحقق پيدا كند. مردان را به همكاري فرا مي‌خوانيم تا در كنار هم روابطي بر پايه برابري و احترام ايجاد كنيم و جهاني مبتني بر آزادي، عدالت و صلح بسازيم. از مردان مي‌خواهيم با الگوي مردانگي موجود به مبارزه برخيزند، به خشونت عليه زنان پايان دهند و شخصاً بدرفتاري با آنان را محكوم كنند." اخبار ویژه ، اخبار ، نوشتار زنانه ، قاب زنانه و نگاه زنانه از جمله بخش های موجود در این سایت به شمار می روند.</p>

<p>هم چنین در سالی که گذشت وب سایت <a href="http://zananesolh.com/">زنان صلح </a>پا به عرصه اینترنت گذاشت . این وب سایت جایی است برای انعکاس فعالیت های صلح طلبانه زنان ایرانی . از جمله بخش های موجود در این وب سایت می توان به زنان و صلح ، کودکان و صلح ، صلح برای فلسطین ، صلح برای عراق و علسه تبعیض علیه خشونت اشاره کرد . </p>

<p>در عین حال سایتهای<a href="http://herlandmag.info/"> دو هفته نامه اینترنتی زنستان </a>، <a href="http://hastiandish.net/">هستیا اندیش </a>، و <a href="http://irwomen.net/">کانون زنان ایرانی </a>که در سال 84 و سال های قبل فعالیت خود را در عرصه اینترنت آغاز کرده بودند این فعالیتها را گسترش دادند . این در حالی است که سایت زنستان در سالی که گذشت 3 بار با فیلتر روبرو شد . دو سایت هستیا اندیش مربوط به کانون هستیا اندیش که ان جی اویی است فعال در عرصه حقوق زنان و نیز نشریه اینترنتی کانون زنان ایرانی به سردبیری ژیلا بنی یعقوب ، که در عرصه انعکاس اخبار و گزارشات مربوط به زنان بسیار فعال است ، نیز هر کدام در سال گذشته با یک بار فیلتر روبرو بوده اند .<br />
لازم به ذکر است که سایت <a href="http://womeniniran.net/">زنان ایران </a>که از جمله سایتهای قدیمی عرصه مجازی در حوزه زنان است نیز در سال گذشته پس از مدتی تعطیلی مجددا برای مدت کوتاهی فعال شد . </p>

<p>در این میان هر چند که حمله به سایت کانون زنان ایرانی در سال جدید به وقوع پیوست اما شایان ذکر است که در روزهای ابتدایی سال جدید ، در حالی که چیزی از روزهای پر التهاب 85 نگذشته بود ، سایت کانون زنان ایرانی برای چند ساعت در روز  9 فروردین 86 مورد حمله واقع شده و هک شد . حمله کنندگان به سایت این پیغام را گذاشته بودند:"فضولی موقوف!" و در کنارش نیز یک تابلو با علامت ورود ممنوع دیده می شد.</p>

<p>و اما در عرصه وبلاگ نیز شاهد فیلترینگ گسترده وبلاگ های فعال و مشهور حوزه زنان بودیم . از جمله آنها می توان به وبلاگ پر خواننده<a href="http://farnaaz.info/"> امشاسپندان </a>اشاره کرد که در سال 85 با یک بار فیلتر روبرو شد . وبلاگ <a href="http://parastood.ir/">زن نوشت </a>که از جمله وبلاگهای فعالی می باشد که بیشتر مسائل آن به حوزه زنان اختصاص دارد نیز در سال 85 با فیلترهای پی در پی مواجه شد . وبلاگ <a href="http://khorshidkhanoom.com/">خورشید خانم </a>نیز در ماههای انتهایی سال گذشته سدی به نام فیلتر را تجربه کرد . وبلاگ <a href="http://sibiltala.blogspot.com/">سبیل طلا</a> و<a href="http://zananeha.com/"> زنانه ها </a>نیز در سالی که گذشت با فیلترینگ روبرو بودند . این نکته نیز قابل ذکر است که وبلاگ <a href="http://kosoof.com/">کسوف</a> که در هر حرکت مسالمت آمیزی مربوط به زنان حضور داشته و عکس های مو شکافانه ای از فعالیت های آنان برایمان به ارمغان آورده است ، نیز در سال 85 رنگ فیلتر را به خود دید . اما در میان همه این فیلتر ها حضور مجدد نویسنده وبلاگ صورتک در روزهای انتهایی سال 85 در رنگ و اسمی تازه و به نام حوا از اتفاقات خوب وبلاگستان زنان در سال گذشته بود .  در این میان نباید از دو  وبلاگ فعالی که در سال گذشته متولد شدند و تجربه های زنانه خود را با سایر زنان به اشتراک گذاشتند غافل بود . وبلاگ<a href="http://tajrobehaye-zananeh.blogspot.com/"> تجربه های زنانه </a>و وبلاگ<a href="http://balootak.com/"> بلوط </a>. </p>

<p><strong>اتحاد زنانه در عرصه مجازی</strong></p>

<p>اما عرصه اینترنت در سال 85 ، بیش از هر سال دیگری شاهد اتحاد و همدلی برای رهایی زنان در بند بود . اوج این اتحاد و همدلی پس از دستگیری 33 فعال حقوق زنان در 13 اسفند 85 دیده شد . به دنبال دستگیری این 33 فعال حوزه زنان و انعکاس خبر مربوط به آن در سایت زنستان و وبلاگ امشاسپندان ، به یک باره وبلاگستان فارسی به هم دلی بی سابقه ای رسید . بر طبق آنچه که وبلاگ آذرستان گرد آورده است ،  185    سایت و وبلاگ به انعکاس و انتشار خبرهای پی در پی از این فعالان حوزه زنان طی چند روز دستگیری آنان پرداختند . پس از این بازتاب گسترده در وبلاگ های و سایت های فارسی زبان ، به دنبال انعکاس این خبر به زبان انگلیسی ، موج عظیمی از واکنش به این دستگیری ها در سایت های خارجی نیز به راه افتاد ، و اطلاعیه ها و بیانیه های گوناگونی از طرف سازمان های حقوق بشری بین المللی خارج از کشور در محکومیت این دستگیری ها منتشر شد . </p>

<p>پیش از آن نیز خبر دستگیری 3 تن از فعالان حوزه زنان و از اعضاء مرکز فرهنگی زنان ، در جریان سفری به هندوستان برای شرکت در یک دوره روزنامه نگاری ، بازتاب گسترده ای در عرصه اینترنت یافت . و بسیاری از سازمان های بین المللی مربوط به حقوق بشر نیز به دستگیری این 3 تن واکنش نشان دادند . </p>

<p>اما به غیر از واکنش های این دنیای مجازی به دستگیری فعالان حقوق زنان ، همدلی های زنانه سایت ها و وبلاگ های فارسی زبان در سال 85 ، برای نجات جان زنان محکوم به اعدام و سنگسار نیز بسیار مشهود بود . در شهریور 85 و به دنبال بالا گرفتن و نردیک شدن تاریخ اعدام کبری رحمانپور ، اعتراضات گسترده ای در عرصه اینترنت نسبت به اعدام وی شکل گرفت . از جمله مهم ترین آنها نوشتن طومار و امضای آن توسط کاربران اینترنتی ، در جهت اعتراض به حکم اعدام وی بود . اما در این میان عده ای نیز وبلاگی با عنوان کمپینی برای نجات جان کبری رحمانپور ساخته ، و به انعکاس خبر ها و گزارشات مربوط به این زن محکوم به اعدام پرداختند . </p>

<p>مشابه این اتفاقات نیز برای اعتراض به حکم اعدام دلارا دارابی ، نازنین فاتحی ، شهلا جاهد و حکم سنگسار ملک قربانی به وقوع پیوست و اعدام و سنگسار هر کدام از این افراد مدام در نتیجه اعتراضاتی این چنین به تعویق افتاد . هر چند که هنوز تکلیف برخی از این افراد مشخص نیست و این خود ظلم بزرگی است ، اما همین به تعویق افتادن اعدام و سنگسار آنها خود نقطه روشنی محسوب می شود . شاید بتوان سهم بزرگ این بخش را به سایت میدان زنان داد . </p>

<p>اما پس از دستگیری 33 تن از فعالان جنبش زنان در 13 اسفند 85 ، از طرف سایت میدان ایده ای با عنوان کمپین رهایی فعالان جنبش زنان در عرصه اینترنت شکل گرفت . به طوری که در کمتر از 10 روز طومار اعتراضی این کمپین به امضای چیزی حدود 1000 نفر رسید .</p>

<p> اعتراضات گسترده گروه ها و جنبش های مختلف و متفاوت به دستگیری و دادگاه فعالان حقوق زنان در سال 85 نیز از جمله اتفاقاتی بود که بسیار به وقوقع پیوست . از آن جمله می توان به اعتراض بیش از 1000 تن از فعالان اجتماعی ، زنان ، سیاسی و دانشجویی به در بند ماندن 2 فعال جنبش زنان ، شادی صدر و محبوبه عباسقلی زاده ، در روزهای انتهایی سال 1385 اشاره کرد . </p>

<p>اما در سال 85 نیز اینترنت عرصه ای بود برای ساماندهی به تجمعات اعتراضی آرام و مسالمت آمیزی که طبق ماده 27 قانون اساسی برگزاری آنها برای هر گروه معترضی به شرط آنکه اسلحه ای در آن نبوده و مخل به مبانی اسلام نباشد آزاد است . از بزرگترین این تجمعات ، تجمع مربوط به روز 22 خرداد 85 بود که طی آن 70 نفر بدون آنکه جرمی مرتکب شده باشند دستگیر شدند . این در حالی است که این حرکت در فضای اینترنت نیز بازتاب گسترده ای داشت و چیزی حدود 1000 نفر از فعالان اجتماعی ، سیاسی و زنان از آن حمایت به عمل آوردند . بسیاری از گروه های دانشجویی و سیاسی نیز پس از انتشار فراخوان این تجمع در اینترنت ، از آن حمایت کرده و دست به انتشار بیانیه هایی زدند . اطلاعیه این تجمع مسالمت آمیز پس از ترجمه در بسیاری از سایت های انگلیسی زبان نیز منتشر شد و حمایت گسترده فعالان و سازمان های حقوق بشری بین المللی  را به همراه داشت .<br />
 <br />
اینترنت اما سال به سال زنان بیشتری را به نوشتن و خواندن مطالب مربوط به حوزه خودشان ، زنان ، تشویق می کند . این شاید خود مهم ترین حادثه هر ساله در این عرصه مجازی باشد . حضور زنانی که می خواهند با این آزمون و خطای مجازی هویت گم شده خود را باز بیابند و شاید از این لحاظ همین زنان باشند که بیشترین ضرر را در طرح مربوط به ساماندهی وبلاگ ها و سایت های اینترنتی که از سال 85 به اجرا در آمده ، خواهند پرداخت . گویا این فضایی که با چنگ و دندان سعی بر حفظ آن دارند نیز قرار است بر آنان منع شود!  <br />
   </p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue22/07,04,05,10,11,13/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
</html>