<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue3/06,04,09,07,22,47/ by HTTrack Website Copier/3.x [XR&CO'2014], Sun, 25 May 2025 04:18:42 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 3 | فيروزه مهاجر، مهرنوش اميري » دوست دارم از اين شاخه به آن شاخه بپرم</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">دوست دارم از اين شاخه به آن شاخه بپرم</a></div>
    <div id="author"><a href="mailto:mohajerf@yahoo.com">فيروزه مهاجر، مهرنوش اميري</a>&nbsp;|&nbsp;&#1740;&#1705;&#1588;&#1606;&#1576;&#1607; ۲۰ &#1601;&#1585;&#1608;&#1585;&#1583;&#1740;&#1606; ۸۵&nbsp;|&nbsp;<a target="_blank" href="http://www.technorati.com/search//issue3/06,04,09,07,22,47/">
لینک های وارده</a></div>
    <div id="body" style="color: #000;">
      <p><strong>گفتگوبا ترانه صادقيان، نقاش و داستان نويس</strong></p>

<p><em>ترانه صادقيان نقاشي مي کند و داستان نويس مي نويسد. او تحصيلات آکادميک خود را تا انقلاب فرهنگي در رشته نقاشي دانشکده هنرهاي تزئيني تهران دنبال کرده، اما تجربه اش از هنر بسيار وسيع تر از اين حرف هاست. او در اسفند سال 84 دو نمايشگاه نقاشي متوالي در تهران با دو نقاش و دوست جوانش داشت که هنرجوي کارگاه نقاشي او هستند – اولي در نگارخانه طراحان آزاد ، ميدان سلماس، و همراه با ميثم نژاد رسولي، دومي در گالري سبلان، سعادت آباد و همراه با غزاله توکلمند. در نمايشگاه اول حضور جمعيت و نواي دلپذير ساز مانع از مصاحبه شد. در نمايشگاه دوم هم مسائل ديگر ما را از مصاحبه بازداشت. در کل، به علت چند رسانه اي بودن نمايشگاه ها فرصتي براي مصاحبه باقي نماند. اما همين ويژگي نمايشگاه، يعني مالتي ميديا بودنش، بيشتر واداشت مان که در نهايت از هر فرصت و امکاني، از مصاحبه حضوري تا اينترنت، براي طرح سوال استفاده کنيم. و مصاحبه زير حاصل اين تکه تکه هاي به هم چسبانده شده است و نشاني از مالتي مديا بودن مصاحبه ما! </em></p>

<p><strong>خانم صادقيان نقاشي را از کي شروع کرديد؟ </strong><br />
از شانزده سالگي . </p>

<p><strong>حالا چه تعريفي از آن داريد و چه ظرفيت هايي در آن مي بينيد؟</strong><br />
نقاشي در واقع پايه و مادر هنرهاي تصويري است. تصوير مي تواند بيان كننده و منتقل كننده بسياري مسائل باشد. از احساسات دروني گرفته تا مسائل عام و اجتماعي. بيان تصويري به وسيله نقاشي به علت بي واسطه بودنش داراي صميميت خاصي است و به علت همين صميميت بسيار تاثير گذار است. از آن گذشته، به عقيده من، در نقاشي اصيل و صادقانه چيزي مانند جادو وجود دارد. چيزي كه هم خود نقاش و هم بيننده را مسحور مي كند و فراتر از خودش مي رود.  به همين دليل هيچ چيز نمي تواند جاي نقاشي را بگيرد؛ نقاشي مادر زاد ترين و طبيعي ترين هنرهاست<br />
.<br />
<strong>زن ها در نقاشي شما چه جايي دارند؟ و آيا موضوع توجه خاص هستند يا نه؟</strong><br />
از نظر من در نقاشي هم مانند ديگر هنرها مرز پررنگي ميان زن و مرد وجود ندارد. اما از آنجا كه در جامعه امروز اين مرز بسيار پررنگ است و من نيز زن هستم لاجرم اين توجه خاص خود به خود در كارهاي من به وجود مي آيد زيرا در نگاه من هست؛  به خصوص اين كه من نقاشي با گرايش فيگوراتيو هستم<br />
.<br />
<strong>که در ضمن به سوژه هاي اسطوره اي و از جمله آناهيتا مي پردازيد. از خود نقاشي گذشته، نظرتان درباره نقاشي معاصر زنان  چيست؟</strong><br />
زنان در سال هاي اخير بسيار بيشتر از مردان به نقاشي روي مي آورند. در بيش تر كلاس هاي نقاشي هنر آموزان دختر از پسران بيشترند. اما اغلب پيگيري مردان را ندارند. مسائلي مانند ازدواج، بچه دار شدن، مخالفت همسر و خانواده مانع ادامه كار آن ها به طور جدي مي شود و زنان اغلب به طور تفنني كارشان را ادامه مي دهند يا اصلا ادامه نمي دهند. در نتيجه از تعداد هنر آموزان زن به تدريج كاسته مي شود و درصد كمي در اين كار دوام مي آورند. اما هنوز مي توان گفت روي آوري زنان نسبت به گذشته بيشتر شده است. از لحاظ كيفي ما رشد قابل توجهي را در جوانان چه زن و چه مرد مي بينيم. نقاشي در ايران به عقيده من به سطح بسيار بالايي رسيده است. البته بايد الان را بگويم. ما بسيار نقاشاني داريم كه در دام هاي گونا گون افتاده اند و اصالت و صميميت كار خود را ازدست داده اند؛ دام هايي مثل مرعوب شدن در برابر تاريخ هنر اروپا. اين باور ذهني اشتباه كه زود بايد نتيجه گرفت و حذف مرحله آموختن بسياري از اصول لازم، و افتادن در دام ايسم هايي كه از روح و موقعيت شا ن دور است و تصنع و خود نمايي بيش از حد. از طرفي هم دام هاي نقاشي عامه پسند بازاري؛ زيرا درست است كه تعداد آموزشگاه هاي نقاشي زياد شده اما تعداد آموزشگاه هاي خوب هنوز كم است و اين مسئله در شهرستان ها بيشتر خودش را نشان مي دهد. با همه اين ها به عقيده من زن نقاش ايراني در كنار و برابر با مرد نقاش به مرحله اي رسيده كه دارد راه  خود را پيدا مي كند<br />
.<br />
نقاشي شما معمولاً ارتباط نزديکي با ادبيات دارد، منظور ادبيات به معناي گسترده کلمه است. در حاشيه و متن اکثر نقاشي ها حتي نوشته اي مرتبط با آن مي يابيم، تکه اي از يک پژوهش در مورد شخصيت هاي اسطوره اي موضوع نقاشي هاتان، با خطي شبيه به ديوار نوشته، که انگار حتي بر ترکيب رنگ پرده نقاشي هم اثر مي گذارد. مي گوييم پرده، چون مستقيم روي پارچه نقاشي مي کنيد، بدون واسطه و زير سازي و بوم سازي و، به قولي، روي بوم خام، و طول و عرض نقاشي که از يک حدي بزرگ تر شد ديگر قابش هم نمي کنيد و سر و ته آن را چوب وصل مي کنيد و مثل پرده به ديوار مي آويزيد. حتي ابعاد کارها هم به نوبه خود از کل و از هر جزيي تاثير مي پذيرند و تاثير مي گذارند. بنابراين تحرکي به کار مي دهند که باز در نهايت رابطه آن را  با ادبيات بالاخص، و با جهان خارج از خودش در کل، تشديد مي کند. مي دانيم که توضيح همه اين چيزها خيلي وقت شما را حالا که عازم سفر هستيد خواهد گرفت، بنابراين بگذاريد سوال مان را محدود کنيم به رابطه نقاشي و ادبيات<br />
. <br />
ديدگاهي وجود دارد كه هر گونه ارتباط نقاشي با ادبيات را مردود مي داند. ولي من فكر مي كنم نقاش ايراني اگر اين گونه بينديشد، نمي تواند موقعيت خود را در جهان بشناسد و به ديگران نشان دهد و همچنين بخشي از تخيل خود را عقيم مي گذارد. ما اگر بخواهيم تاريخ هنر تصويري خود را دنبال كنيم ناچاريم گاهي از در ادبيات وارد شويم. آنچه كه در گذشته به علل گوناگون، مثل محدوديت ها و محروميت ها نمي شد كشيد، نوشته شده، سروده شده، تصاوير گمشده جان ما گاهي آنجا هستند. اگر بتوانيم آن ها را، اگر شده حتي بخشي از آن را بيرون بكشيم كه اين كار نقاش است، مي توانيم تصويري شگفت انگيز از خودمان را ببينيم. البته بسياري از نقاش ها با اين درك واعتقاد كار مي كنند و اين راه به نظر من مي تواند در وجوه گوناگون هم به ادبيات هم به نقاشي مان عمق وغنا ببخشد<br />
.<br />
<strong>تا به حال در چند نمايشگاه شرکت داشته ايد و از چه زماني ارائه عمومي کارهاتان را شروع کرده ايد؟</strong><br />
تا به حال در نزديك به صد نمايشگاه گروهي و انفرادي شركت كرده ام. اولين آن ها در شانزده سالگي ام و تهران بود كه با ديگر همكلاسي ها در هنرستان بهزاد برپا شده بود<br />
.<br />
<strong>شما اخيرا دو نمايشگاه نقاشي برگزار كرديد كه هر دو چند رسانه اي بودند. چه نگاهي پشت اين مالتي مديا كردن نمايشگاه هاتان هست؟</strong><br />
 <br />
امروز به اين نكته توجه مي شود كه هنرها به هم مربوطند. هنرها مشتركاتي دارند. تركيب بندي، ريتم ساختمان كلي رابطه فرم ها از اين قبيل اند. اما من فكر ديگري را هم در اين زمينه دنبال مي كنم، و آن اين است كه هنرمندان هنرهاي مختلف اگر با هم ارتباط داشته باشند، هم مي توانند به هنر خود غنا ببخشند و هم اين مسئله باعث مي شود كارشان بين مردم راه پيدا كند. مردم خيلي كم به نمايشگاه نقاشي مي آيند كه به عقيده من طبيعي است. ديدن و فهميدن نقاشي اصيل ساده نيست. .ما از طبيعت خود دور افتاده ايم و آموزش درست در سطح وسيع براي مردم هم كه خيلي كم است. در نتيجه تشخيص هنر اصيل از غير اصيل و بازاري از غير بازاري دشوار است. به نظرم آمد براي اين كه در اين آموزش سهمي داشته باشم، كمترين كاري كه مي توانم بكنم اين است که روزهاي نمايشگاهم را فعال كنم. هر روز را به هنري اختصاص دادم. مثلا در روز موسيقي از يك هنرمند كرد، سعدالله نصيري، دعوت كردم بيايد و " ديوان"،  كه يك ساز قديمي است، بنوازد. در روز تئاتر نمايشنامه اي از بهرام بيضايي رو خواني شد و من و دو نفر از دوستانم، ميثم نژاد رسولي و غزاله توكلمند، تصويري از آن نمايش را روي پرده كشيديم و همچنين روزي را به ادبيات اختصاص داديم، كه در اين روز چند نفر از دوستان نويسنده و شاعرم آمدند و كارهاي خود را عرضه كردند و شعر و داستان خواندند و همه اين ها باعث شد نمايشگاه من تماشاگر بيش تري داشته باشد و از طرفي تماشاگران فرصت اين را پيدا كنند در زماني واحد با كارهاي هنري ديگري در زمينه هاي ديگر آشنا شوند. امروزه دنياي نقاشي گاه به همين دلايل مرزهاي خود را مي شكند و نقاشي با موسيقي، تئاتر، معماري، سينما،... تركيب و تلفيق مي شود<br />
.  <br />
<strong>هردوي اين دو نمايشگاه اخيرتان را که ما ديديم با همراهي يكي از هنرجويان تان بر گزار كرديد. هميشه اين کار را مي کنيد؟</strong><br />
هميشه نه ، اما در گذشته هم بارها با همراهي هنر جويان نمايشگاه هايي داشته ام. اين كار دو طرفه بودن رابطه را محكم مي كند و بعضي مرزهاي مزاحم را از بين ما برمي دارد. اين نمايشگاه ها به من بسيار درس ها مي آموزد. در واقع آنها در روند كار به من درس هايي چون جسارت خلاق، شور جواني، و بسياري درس هاي ديگر مي آموزند<br />
.<br />
<strong>نويسندگي را از کي شروع کرديد؟</strong><br />
از ده سال پيش<br />
. <br />
<strong>با توجه به جملات پشت مجموعه داستان کوتاه تان "در خم كوچه يكم"، که در سال گذشته (1383) منتشر شد، شما نقاشي را مي نويسيد يا نوشته را مي كشيد؟ يعني، نويسنده نقاش هستيد يا نقاش نويسنده؟</strong></p>

<p>اين سوال عجيبي است، نمي دانم! راستش را بخواهيد نمي دانم اصلا نقاش و نويسنده هستم يا نه. شايد موسيقيدان هستم يا بازيگر تئاتر يا تاجر يا زن خانه دار يا بيكارالدوله. نمي دانم فقط اين را مي دانم ( باز اين جمله تكراري) ناگزير به نقاشي هستم، اگر نقاشي نكنم آدم بيخود و بدي مي شوم. پرخاشگر، عصباني و بي فايده.  اما در مورد نويسندگي هم همين طور است. درست است كه ديرتر شروعش كرده ام اما هميشه آرزويش را داشته ام، مثل بچه اي كه آرزوي اسباب بازي گراني را دارد كه مي داند هيچ گاه برايش نخواهند خريد بعد ناگهان آن را به دست مي آورد. تا همين چند سال پيش نوشتن براي من يك عشق غير قابل دسترسي بود اما حالا جراتش را دارم. مجموعه داستان " در خم كوچه يكم" را البته نوشته ام، اما تصوير كم و بيش در اين مجموعه حضور دارد. در بعضي داستان ها بيشتر: مثل دو داستان اول كه از نگاه فيلسوفانه كودك به دنيا حكايت مي كند، ناگزير بيشتر تصوير است، چون كودك در آن سن بيشتر با تصاوير جهان را درك مي كند تا كلام<br />
.<br />
<strong>بين نقاشي ها و داستان هاتان چه ارتباطي وجود دارد؟</strong><br />
ارتباطي بسيار كم و نامرئي. اساسا من آدمي هستم كه دوست دارم از اين شاخه به آن شاخه بپرم. در نتيجه نقاشي ها و داستان هايم داراي دو زمينه متفاوت هستند. مثلا اكنون در نقاشي هايم به اساطير ايران در شاهنامه و متون قديمي تر نگاه مي كنم، اما داستان هايم بيشتر بيان حالت هاي پنهان مانده اما روزمره آدم هاست. آن ارتباط نامريي را هم كه پيشتر گفتم همان ارتباط  بين بيان تصويري و بيان ادبي است<br />
.<br />
امروزه بحث هاي زيادي در باره راوي مطرح است، مثلا راوي كه خودش را به موضوع داستان تبديل مي كند،  راوي كه شخصيت اصلي است و در عين حال روايتگر زندگي ديگران و...شما چند نوع از اين راوي ها را داريد. مي توانيد در موردشان توضيح دهيد يا خودتان بگوييد كه راوي هاي شما چه كساني هستند و چطور و چرا انتخاب مي شوند؟</p>

<p>بحث راوي مال امروز نيست، از زماني كه روايت بوده راوي هم مطرح بوده. انتخاب راوي، حضور يا عدم حضور او در داستان به هرحال از عناصر مهم داستان است. اما در مورد راوي در كارهاي من، مثل ديگر عناصر در يك اتفاق تقريبا حسي ظاهر مي شود. بعدا ممكن است تشخيص بدهم که بايد تغيير كند در اين صورت تغييرش مي دهم. مثلا ممكن است داستاني از زبان سوم شخص نوشته شده باشد ولي لازم باشد راوي به اول شخص تغيير كند خوب در اين صورت اين كار را مي كنم<br />
.<br />
<strong>شما در مجموعه داستان هاتان شخصيت هاي زيادي را خلق كرده ايد كه هر كدام روايت متفاوتي را دنبال مي كنند. بعضي راوي ها را چيزهايي تهديد مي كند، مثل داستان در خم كوچه ي يكم يا  تيله، روابط جنسيتي سنتي، ويرانگر زندگي عروس نوجوان است. چه قدر از داستان هاتان با تجربه ها و زندگي شما مرتبط است؟</strong></p>

<p>بعضي ارتباط مستقيم دارند. يعني از خاطرات خودم گرفته شده اند مثل داستان هاي اول وآخر بعضي را كاملا ساخته ام كه آن هم بر اثر يك جرقه دروني بوده و بعضي هم براساس خاطرات ديگران است مثل داستان فاطمه و داستاني كه به استاد پرويز شهرياري هديه كرده ام كه از خاطرات خود اوست وگاهي هم تر كيبي از همه اين ها در ذهن پيدا مي شود<br />
.<br />
<strong>با توجه به اين که از لحاظ اجتماعي خيلي فعال هستيد مي توان بپرسم اين فعاليت ها چه قدر از وقت تان را مي گيرد و اساسا چه طور شكل گرفته است؟</strong><br />
خودم اين طور خيال نمي كنم.  فعاليت هاي من اغلب تقريبا در تنهايي انجام مي شود و نمودي هم در بيرون ندارد. اما مسئله گرفتن وقت نيست. نقاشي، نوشتن، تدريس و كارهاي ديگري كه كرده ام مثل تئاتر و موسيقي وقتي از من نمي گيرند بلكه زندگي ام را تشكيل مي دهند. البته بايد بچه داري و اداره زندگي خانواده را هم به آن اضافه كرد. اين كه اين فعاليت ها چه طور شكل گرفته است، اين طور كه هنر را دوست داشته ام آدم ها و ارتباط با آن ها برايم هيجان انگيزترين مشغوليت هاست. و اين كه به قول معروف داراي پوست كلفتي هستم و تا به حال كه از رو نرفته ام. منظورم از اين كه از رو نرفته ام اين است كه در مقابل مقاومت ها، مسخره كردن ها، تهديدها، فقر،  ترس ها، غم ها ، كه در دوره هاي مختلف زندگي ام وجود داشته دوام آورده ام و كارم و عشقم را رها نكرده ام<br />
.<br />
<strong>براي آينده چه برنامه اي داريد، چه در حوزه نقاشي و چه در حوزه نويسندگي؟</strong><br />
خيال دارم با اشياي يافته كارهايي انجام دهم، كارهايي در زمينه نقاشي. موضوعي در ذهن دارم (فراق ليلي ) و مي خواهم با اين فكر نقاشي كنم. دارم پرده هايي مي كشم كه بشود در خانه ها آويزان كرد، با نگاه به آن پرده قلمكارهاي زيبا با موضوع هاي عاشقانه و شادي كه داشتند. پاييز نمايشگاهي در نگارخانه طراحان آزاد خواهم داشت. شايد در سال آينده چند ماهي در خانه هنرمندان هامبورگ با چند نفر از دوستان بمانيم، كار كنيم و نمايشگاه بگذاريم. كلاسي براي كودكان در سال جديد دارم، با روشي كه استادم هانيبال الخاص به من آموخته. مجموعه داستاني را دارم آماده مي كنم كه دلم مي خواهد تعداد داستان هاي آن به صد برسد. در اين مجموعه مي خواهم كمال خواهي را كنار بگذارم . <br />
با اين پاسخ، و اين شيوه هماهنگ برنامه ريزي که شما داريد، شايد بشود گفت که جواب سوال مان را درباره اين که چطور وقت براي فعاليت هاي اجتماعي گسترده تان پيدا مي کنيد هم گرفتيم. از شما به خاطر اين مصاحبه خيلي خيلي ممنونيم و گرچه دلمان مي خواهد راجع به خيلي چيزها از جمله کمال خواهي سوال کنيم، اما تعطيلات عيد مصاحبه ما را طولاني کرد و باعث شد خيلي از وقت عزيز شما را بگيريم . پس بقيه حرف ها را مي گذاريم براي بعد و موقعيت ها و موفقيت هاي بعدي. از صميم قلب مي خواهيم که در کارتان موفق باشيد.</p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue3/06,04,09,07,22,47/ by HTTrack Website Copier/3.x [XR&CO'2014], Sun, 25 May 2025 04:18:42 GMT -->
</html>