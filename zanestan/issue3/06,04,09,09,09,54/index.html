<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue3/06,04,09,09,09,54/ by HTTrack Website Copier/3.x [XR&CO'2014], Sun, 25 May 2025 04:18:42 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 3 | ناهيد کشاورز
 » خيابان عمومي ترين تربيون ماست</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">خيابان عمومي ترين تربيون ماست</a></div>
    <div id="author"><a href="mailto:info@herlandmag.com">ناهيد کشاورز
</a>&nbsp;|&nbsp;&#1740;&#1705;&#1588;&#1606;&#1576;&#1607; ۲۰ &#1601;&#1585;&#1608;&#1585;&#1583;&#1740;&#1606; ۸۵&nbsp;|&nbsp;<a target="_blank" href="http://www.technorati.com/search//issue3/06,04,09,09,09,54/">
لینک های وارده</a></div>
    <div id="body" style="color: #000;">
      <p>طی هفته¬هاي اخیرفرانسه شاهد تظاهرات و اعتصابات وسيع حقوق بگيران، دانشجويان و دانش آموزان عليه «قرارداد اولين استخدام»  (Contrat Première Embauche) و «قراردادهاي استخدام جديد»(Contrat Nouvelles Embauches) بوده است.CPE به کارفرما اجازه مي دهد که حقوق بگيران زير 26 سال را تا دو سال بدون ارائه ي دليل اخراج کند و طبق قرارداد CNE، موسسات و کارگاه هاي کمتر از 20 نفر اجازه  دارند که حقوق¬بگيراني را که با اين نوع قرارداد استخدام شده اند تا دوسال  بدون ارائه¬ي دليل اخراج کند.<br />
در اعتراض به اين قوانين و به دعوت سنديکاهاي کارگري و احزاب سياسي، 7 فوريه حدود 500 هزار نفر درفرانسه به خيابان¬ها آمدند.7 مارس تعداد تظاهرکنندگان به يک  ميليون و 18 مارس به  يک و نيم ميليون در کل فرانسه رسيد که از آن به عنوان يک اتفاق بي سابقه، بعد از حوادث مه 68، نام برده اند.<br />
 در تظاهرات 7 مارس حضور دانشجويان و دانش آموزان دبيرستاني بسيار چشمگير بود. در اعتراض به  CPE دانشجويان بيش از نيمي از 85 دانشگاه فرانسه به اعتصاب پرداختند، دانشجويان اعتصابي 20 دانشگاه، از جمله دانشگاه¬هاي سوربن و نانتر را به اشغال خود درآوردند. واقعه¬ي اشغال دانشگاه توسط دانشجويان يادآورمبارزات دانشجويان در ماه مه 1968 است، رسانه¬ها از اشغال سوربن به عنوان يک اتفاق بي سابقه بعد از حوادث مه 68 نام بردند.<br />
دانشجويان از به کلاس رفتن سرباز زدند و از استادان مي¬خواستند که از رفتن به کلاس خودداري کنند. مدرسه عالي علوم اجتماعي پاريس( l’Ecole des Hautes Etudes en Sciences Social)، دانشگاه محل تحصيل من از روز پنج شنبه و 16 مارس به اعتصابيون پيوست. دانشجويان ساختمان 105 را به اشغال خود درآوردند و از استادان مي¬خواستند به¬جاي تشکيل کلاس به مجمع عمومي دانشجويان در آمفي تئاتر در حال برگزاري بود بپيوندند. مجمع عمومي قوانين مورد اعتراض، تاثيرات اين قوانين بر روي زندگي جوانان و نيز پژوهشگران جوان را مورد بحث قرار داده وچگونگي  پيشبرد جنبش و تدوام آن را به راي حاضران گذاشته بود. پنج شنبه 16 مارس دانشجويان اعتصابي  Ecole نيز بعد از مجمع به تظاهرکنندگان در ميدان ايتاليا پيوست. آنها مي خواستند به هنگام گذشتن تظاهرکنندگان از مقابل Ecole، اشغال بودن آن را نشان دهند.<br />
ميدان ايتاليا مملو ازجمعيت بود. در ميان جمعيت، فعالين سنديکاهاي مختلف، احزاب، دانشجويان دانشگاه هاي مختلف پاريس و دانش آموزان دبيرستاني بر اساس پلاکاردهايشان قابل تشخيص بودند. ميزان سازماندهي و نيز حضور چشمگير  دانشجويان و دانش آموزان دبيرستاني در ميان تظاهر کنندگان قابل توجه بود.<br />
روز 18 مارس تظاهرات باشکوه تر از هميشه بود. شروع تظاهرات ساعت 14.30 از ميدانِ Denfert Rochereau  بود و پايان تظاهرات ميدان Nation بود. تظاهر کنندگان پلاکاردها و پرچم ها و همچنين شعارهاي ضد CPE که زندگي شغلي جوانان را به مخاطره مي انداخت، در دست داشتند. عده اي از تظاهرکنندگان ساک¬هاي آشغال به تن کرده بودند که سمبلي از نقش قوانين مورد اعتراض در زندگي شان بود. يعني اين قوانين آنها را مانند آشغال از جامعه بيرون مي¬افکنند.<br />
عده اي ديگر ازحقوق مهاجران دفاع مي کردند و شعارهايي در رد قوانين مهاجرت جديد مي دادند. در گوشه گوشه خيابان گروه هاي مختلف دلايل خود را در مخالفت با قراردادهاي اولين استخدام و قراردادهاي استخدام جديد به اشکال مختلف کاريکاتور، پوسترو اعلاميه نشان مي دادند. بسياري برچسب هايي در مخالفت با CPE  به صورت ها و لباس هاي خود وصل کرده بودند. طبل زني و شعر و آواز هم که  از اجزاي اصلي اين تظاهرات ها هستند.<br />
 در کشور ما نيز، طی چندسال گذشته، تصويب قوانين ضد نيروي کار مانند «قراردادهاي موقت کار» و«خروج کارگاه هاي کمتر از 10 نفر از شمول قانون کار» ، تحرکات بسياري را در ميان کارگران ايجاد کرده است اما آنچه شرايط جامعه ايران  را با فرانسه بسيار متفاوت مي سازد، بي توجهي جنبش‎هاي دانشجويي و دمکراتيک به اين قوانين ناعادلانه و واکنش نشان ندادن به آنهاست. آنچه واکنش دانش‎آموزان و دانشجويان و نيز بقيه گروه هاي اجتماعي  را درکشور ما با فرانسه بسيار متفاوت مي‎سازد را نمي توان تنها با نبود دمکراسي توضيح داد. روشن است که شرايط دمکراتيک، بسيج گروه هاي اجتماعي را براي دفاع از منافع شان بسيار آسان تر مي سازد اما جنبش هاي دمکراتيک در کشور ما نشان داده اند که نسبت به مسائلي که ”مهم“ تشخيص مي دهند علي رغم دشواري‎ها و خطراتش، واکنش نشان مي دهند.<br />
واقعيت اين است  که دانشجويان و دانش آموزان ايراني خود را مخاطب قوانين ضد نيروي کار نمي دانند ولي دانش آموزان و دانشجويان آگاه فرانسوي خود را مخاطب اين قوانين مي دانند و به درستي مي دانند  که فردا و يا همين امروز بازار کاري بي ثبات در انتظار آن هاست و براي بهتر کردن شرايط کار و دفاع از دستاوردهاي جامعه بايد همين امروز به مبارزه بپردازند. و به‎نظر مي‎رسد هنوز براي برخي از زنان طبقه متوسط نيز اين همه قوانين ناعادلانه و زن‎ستيز مورد توجه نيست، به‎طوري كه سخن از عبور از تغيير قوانين مي‎زنند، درحالي‎كه مي‎بينيم در فرانسه با وجود قوانين‎ بسيار عادلانه‎تر براي زنان و شهروندان ديگر، زنان، دانشجويان، دانش‎آموزان، روشنفكران و گروه‎هاي ديگر خود را در برابر تدوين هر نوع قانون جديدي كه حق آنان را در نظر نگيرد روزها مبارزه مي‎كنند، مي‎نويسند، به خيابان مي‎ريزند، اعتراض مي‎كنند و هر طور شده مخالفت خود را با كوچك‎ترين قانوني كه بخشي از حقوق‎شان را پايمال كند اعلام مي‎كنند.<br />
براي من که يارانم در روز 8 مارس  به دليل داشتن يک اجتماع صلح آميز در پارک دانشجو مورد خشونت قرار گرفته اند، ديدن تظاهرات باشکوه چندصدهزار نفره  در خيابان هاي پاريس همزمان  غمگينم مي کند و اميدوار. اميدوارم مي کند که در جهاني زندگي مي کنيم که انسان ها به سرنوشت خود و ديگران بي‎توجه نيستند و هر نوع دست‎اندازي  قدرت‎ها به دستاوردهايشان را پاسخي درخور مي دهند و براي بهتر کردن وضعيت‎شان مبارزه مي کنند.<br />
درست است که شرايط جامعه‎ي ما با جامعه فرانسه متفاوت است؛ آنها در جامعه اي مبارزه مي کنند که حکومت «حق و قانون » حاکم است و مبارزه در جامعه دمکراتيک بسيار آسان تر است اما راه رسيدن به دمکراسي، هزار راه نيست و بستر دمکراسي در جامعه ما را نيز مبارزات خياباني ما شکل مي بخشد.<br />
وقتي مبارزات زنان در جامعه فرانسه را نگاه مي کنيم، مي بينيم که آنها نيز در ابتدا پرشمار نبودند.«جنبش رهايي زنان» در فرانسه حضور خود را با تجمعي 12 نفره بر سر بناي يادبود سرباز گمنام و تقديم دسته گلي به همسر سرباز گمنام (که به نظر تجمع کنندگان  از او نيز گمنام تر است)، در سال 1970 اعلام کرد اما رفته رفته خود به جنبشي تاثير گذار در جامعه در حال تغيير فرانسه مبدل شد.<br />
آنچه در اينجا براي من بسيار آموزنده است، ارتباط جامعه شناسي به مسائل روز است، موضوعات جامعه شناسي در اينجا و يا حداقل در مدرسه ي ما موضوعاتي آرشيوي نيستند؛ بسياري از اتفاقات روز، موضوع بحث سمينارهاي جامعه شناسان است. در مورد اعتراضات اخير، فرانسواز گاسپارد، جامعه‎شناس فمينيست از يکي از دانشجويان اعتصابي نحوه‎ي مشارکت دانشجويان اين Ecole  را در جنبش حاضرپرسيد. او که دانشجوي دکتري و موضوع تحقيقش، گي‎ها و لزبين‎هاست، پاسخ داد که  دانشجوياني که موضوع تحقيقات‎شان گي¬ها و لزبين ها هستند به اين نتيجه رسيده اند که قانوني که  دست کارفرما را در اخراج جوانان بدون نياز به ارائه دليل باز مي¬گذارد مي¬تواند به تبعيض عليه گي¬ها بدل شود. چرا که برخي از کارفرمايان با آگاهي از گرايش جنسي حقوق بگيران مي¬توانند بدون ذکر دليل به اخراج آنها بپردازند. فرانسواز گاسپارد تاييد کرد که اين قانون چگونه مي¬تواند به تبعيض بیشتر عليه دختران منجر شود. مثلا يک دختر 27 ساله که با دوست پسرش زندگي مي¬کند مي¬تواند به اين دليل که احتمال دارد به¬زودي بچه دار شود از کار بر کنار شود.<br />
وقتي به قطعنامه تجمع کنندگان در 8 مارس تهران نگاه مي کنيم، در يکي از بندهاي قطعنامه با مخالفت برگزارکنندگان تجمع با «قراردهاي موقت کار» مواجه مي‎شويم، مسئله‎اي که دوستان آگاهم به درستي بر آن تاکيد دارند اين است که اين گونه قرار دادها بيش ازهر کس زندگي شغلي زنان را به مخاطره مي اندازد. در تظاهرات 18 مارس فرانسه نيز «جمعيت ملي براي حقوق زنان» اطلاعيه هاي اعتراضي نسبت بهCPE  پخش مي کردند. در اين اطلاعيه با تشريح وضعيت نابرابر زنان در بازار کار اين قراردادها را باعث به حاشيه کشاندن زنان از بازار کار مي دانستند.<br />
با مقايسه‎ي خواست هاي زنان ايراني با همتايان فرانسويشان مي بينيم که ديوار چين ميان خواسته هاي آنها کشيده نشده است. همانطور که در سالهاي گذشته زنان مبارز ايراني نشان داده اند«خواست برابري نه غربي و نه شرقي،بلکه جهاني است» بنابراين اشکال مبارزه نيز مي‎تواند مشابه باشد. اگر ارزش هاي مدرنيته غربي چون برابري ، آزادي و دمکراسي ارزش هاي مورد قبول ما هستند، راه هاي دستيابي به آنها نيز به هم نزديکند.<br />
آنچه جلوي تهاجم حکومت ها به حق معيشت و دستاوردهاي مردمي در کشورهاي دمکراتيک را مي گيرد، حضور آگاهانه آنها در خيابان ها و اعتراضات پيگير به قوانين نامناسبي است که زندگي آنها را به مخاطره مي اندازند. آنچه نيرويشان را افزون مي سازد، عمومي کردن خواست هايشان و نشان دادن اشتراکات خواست هايشان است. براي عمومي کردن خواست‎ها راه‎هاي گوناگوني وجود دارد. يکي از راه هايش افزايش تريبون هايمان براي بيان خواست هايمان است. خيابان عمومي ترين تريبون ماست. مترقي ترين خواست ها در حصار تنگ خانه ها به هيچ تغييري منجر نمي شود. در تظاهرات ضد CPE تنها سنديکاهاي کارگري حامل شعارهاي مخالفت با   CPE نبودند. احزاب چپ راديکال نيز اهميت مبارزات قانوني را مي دانند و براي نفي قوانين تبعيض آميز مبارزه مي کنند. <br />
بي‎شك در اين ميان جنبش دمکراسي خواهي و جنبش زنان ارتباط متقابلي با يكديگر دارند اما اين نكته را بايد دانست كه اين سياست‎هاي خياباني است كه دمکراسي و نيز جنبش زنان را به پيش مي‎برد. جامعه ما براي دستيابي به دموكراسي هزينه‎هاي بسياري پرداخته است و بازهم خواهد پرداخت ، اما آن‎چه مهم است آن است كه بايد بيشتر به روش‎هايي بيانديشيم که هزينه‎هاي پيشبرد دموكراسي را کاهش دهيم كه به‎نظر مي‎رسد تنها عمومي کردن مبارزه است كه به كاهش هزينه‎ها مي‎انجامد.</p>

<p><br />
</p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue3/06,04,09,09,09,54/ by HTTrack Website Copier/3.x [XR&CO'2014], Sun, 25 May 2025 04:18:42 GMT -->
</html>