<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue3/06,04,09,08,17,59/ by HTTrack Website Copier/3.x [XR&CO'2014], Sun, 25 May 2025 04:18:42 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 3 | فيروزه مهاجر » در خم و پيچ راه (1)/فيروزه مهاجر</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">در خم و پيچ راه (1)/فيروزه مهاجر</a></div>
    <div id="author"><a href="mailto:info@herlandmag.com">فيروزه مهاجر</a>&nbsp;|&nbsp;&#1740;&#1705;&#1588;&#1606;&#1576;&#1607; ۲۰ &#1601;&#1585;&#1608;&#1585;&#1583;&#1740;&#1606; ۸۵&nbsp;|&nbsp;<a target="_blank" href="http://www.technorati.com/search//issue3/06,04,09,08,17,59/">
لینک های وارده</a></div>
    <div id="body" style="color: #000;">
      <p><img alt="sedighe2.jpg" src="http://herlandmag.com/sedighe2.jpg" width="274" height="373" /><br />
عکاسي خيلي زود وبه فاصله کمي بعد از اختراعش به ايران آمد و از جمله قابليت هاي آن، که با اقبال عمومي مواجهش کرد ثبت واقعيت بود، واقعيت آدم ها و چيزها. خيلي چيزها در اين باره گفته شده که از بحث من خارج است. بحث من فقط مربوط به يک عکس است. عکسي از صديقه دولت آبادي (1261-1340 شمسي)، از نخستين مدافعان حقوق فرهنگي، اقتصادي و اجتماعي زنان دوران مشروطيت که در صفحه 53 جلد اول کتاب سه جلدي «صديقه دولت آبادي: نامه ها، نوشته ها، و يادها»‏‏ و در کنار نامه هاي خانوادگي او به چاپ رسيده. بالاي اين عکس نوشته شده «صديقه دولت آبادي در مقابل نقشه ايران». در واقع در پس زمينه و روي پرده اي؛ ظاهرا، نقشه سياه و سفيدي از ايران هست. البته عکس هم، سياه و سفيد است مثل تمامي عکس هاي آن دوره. <br />
اين عکس صديقه دولت آبادي را، به استناد يکي از نامه هاي او، درآغازقرن چهاردهم در ديار غربت و در دلتنگي براي ايران تصوير مي کند؛ خود او درنامه اي در همان ايام خطاب به خواهران خود مي نويسد: «امروز از بس دلم هواي ايران را کرده بود نقشه ايران را به پرده اتاقم نصب کردم.» (ص. 52 کتاب بالا) <br />
صرف نظر از آن دلتنگي، در اين عکس، از جمله چيزهايي که جلب توجه مي کند يکي غير کليشه اي بودن آن است، با توجه به اين امر که عمده عکس هايي که از زنان ايراني در اين دوره برداشته شده و برجاي مانده، چه عکاس ها مرد بوده اند و چه زن، همچنان کليشه زن حرم و زن محجبه را دنبال مي کنند، يا کليشه زن کرد، زن ارمني و... را، و بيشتر به ثبت واقعيت چيزها نزديک اند تا ثبت واقعيت آدم ها. عکس دولت آبادي برعکس ازجمله معدود عکس هايي است که هيچ تطبيقي با اين کليشه ها ندارد و با هيچ کليشه ايراني ديگري از زن نيز منطبق نيست. <br />
در واقع، نه اين عکس او با کليشه هايي که از زن ايراني وجود داشته و دارد تطبيق مي يابد و نه با عکس هاي ديگرش که تنها يا با خانواده خود برداشته. اما اين عکس که زني تنها، و احيانا بورژوا، را پشت ميز چاي احتمالا در يك مکان خصوصي نشان مي دهد به خصوص بسيار مدرن است و خيلي نزديک تر به ما در مقايسه با آن تصاويرغريب شليته پوش يا چادرو چاقچورهايي که هيچ ويژگي انساني نمي پذيرند و بيشتر شبيه اشيا هستند وشايد به همين دليل غريب بودن موضوع، نظرعكاس يا مسافري غربي را جلب كرده اند، يا به دليل تعلق داشتن به شاه يا مقام معظم ديگري ثبت تصويري آن ها ضروري شمرده شده. عکس هاي ديگري هم هست که از زنان ايراني و در ايران برداشته شده و تصور مدرن تري از زن را دنبال مي کنند، مانند عکس ارنست هولستر از معلمه ارمني جلفا که کتاب به دست دارد و روي صندلي اي نه بي شباهت به اين که در عکس مورد بحث ما هست نشسته، اما کتاب را چنان به دست گرفته که انگار فقط براي عکس گرفتن است. اين جزوعکس هايي است که در مقاله «پس از تماشاي عکس هاي ارنست هولستر» (صص. 50-48، نشريه حرف هنرمند، ش. 13، پاييز 84) به چاپ رسيده و اين حالت عکس، که به قول نويسنده مقاله فوق بيشتر چيده شده است تا شکار لحظه، به «محدوديت¬هاي تکنيک عکاسي در زمان هولستر» نسبت داده شده. اما عکس صديقه دولت آبادي خبر از محدوديت هاي ديگري مي دهد: محدوديت هاي رفع شده و باقي مانده بر سر راه احقاق حقوق زنان؛ محدوديت¬هايي كه بيشتر با انديشه و عمل سرو كار دارند تا اشيا. <br />
شي ء نبودن شايد دومين نکته مهم درباره اين عکس باشد. وجود نقشه و توضيح خود صاحب عکس اين عکس را داراي سرگذشتي انساني مي کند و امتداد مي دهد: داراي يک گذشته و يک آينده. اما غير از آن، نصب نقشه به ديوار اتاق و دلتنگي صاحب عکس براي مکاني خاص، از دغدغه¬هاي ذهني او پرده برمي دارد و به خاطر اين مسئله که او را درگير رابطه اي ذهني با دو مکان حاضر و غايب در آن واحد مي کند يک بن پسامدرن هم دارد. اين امر، هم نشان مي دهد که ما با يک زن روشنفکر ايراني رو به روييم و هم زمان عکس را که بايد حول و حوش 40 سالگي صاحب عکس و درتابستان 1302 شمسي و در برلين برداشته شده باشد به جلوتر مي آورد. يعني، در حالي که عکس به شهادت تاريخ نامه و کت و دامن تابستاني که صاحب عکس به تن دارد همان دهه 20 اروپا، يا اروپاي بعد از جنگ جهاني اول، را به ياد مي آورد، ترکيبي نوتر را با توجه به اجزايش مي سازد و فاصله تاريخي بين خودش و ما را ناچيز مي کند؛ همان طور كه صديقه دولت آبادي در زمان زندگي خود مي كوشد فاصله جغرافيايي بين خود و زنان غربي را كه حق تحصيل علم و كار دارند ناچيز بشمرد و عليه نظام آموزش مكتب خانه اي بر مي خيزد كه در آن هيچ شاگرد مكتبي اي چيزي جز تكرار و حفظ چند متن عربي و چند شعر نمي آموزد، نظامي كه در آن توليد، حفظ و اشاعه دانش موقوف است و به شهادت خاطرات و سفرنامه ها، به خصوص به دختران، نه خواندن آموخته مي شود و نه نوشتن. (1) او برعكس مي خواهد كه بنويسد و «تازيانه قلم را براي بيداري نوع» (2) به كار برد. در تمامي مقاله هايي كه در زبان زنان، نشريه خودش، مي نويسد، كه دوره اول آن را در سال هاي 1299و 1300 شمسي در اصفهان چاپ مي کند و سپس بعد از توقيف نشريه در اصفهان، در تهران و تا بيش از سفر به اروپا به چاپ آن ادامه مي دهد، علاوه برتلاش براي بيداري زنان و مطلع كردن آن ها از حقوق شان، بر اهميت نوشته هاي زنان نيز تاكيد مي كند؛ بر اهميت نوشته هايي كه «با فكر زن و قلم زنان نوشته شود» (3) چرا كه با معجزه نوشتن خوب آشناست، نوشته به مثابه نشانه و نه آرمان. او به تجربه مي داند كه اگر جامعه مردسالار تمام هم خود را قرن ها معطوف به اين امر كرده كه زنان را از عرصه توليد دانش، از سوادآموزي واقعي‏ از توان آگاهي بخش نوشتن محروم نگه دارد به دليل قدرتي ذاتي است كه در خواندن و نوشتن نهفته است و بنابراين تا آن جا كه مي تواند قلم را زمين نمي گذارد: مي نشيند و مي نويسد. <br />
طرز نشستن او و قلم به دست گرفتنش، در عين حال که بر روشنفکر بودن او و اهميتي كه به نوشتن مي دهد تاكيد مي كند، خيلي حاکي از اعتماد به نفس نيست.  اگر اين عکس را با عکسي از هدي شهراوي، روشنفکر مصري مدافع حقوق زنان مربوط به همين دوره، مقايسه کنيم که رو به دوربين و چشم به دوربين، قلم و کاغذش را به رخ مي کشد عدم اعتماد به نفس يا بهتر است گفت ترديدهاي دولت آبادي بهتر آشکار مي شود. عکس او از نيمرخ برداشته شده، و با توجه به کوچک بودن ميز مقابلش که در واقع يک ميز گرد و کوچک چاي است مي توان نتيجه گرفت كه امکان جابه جايي و رو به دوربين نشستن براي او فراهم بوده اما ترجيح مي داده يک وري بنشيند. و سرش حركتي دارد که نشان از تلاش او براي از ذهن دور کردن نوميدي است، يا شايد خيال هاي خوش!<br />
عجب اين که اين زني که بارها مردها –ايراني و غير ايراني – به او افتخار داده اند که بگويند کارهايش مردانه است هيچ ژست مردانه اي ندارد. حتي پشت ميز تحرير ننشسته که در اين دوره  پادشاهي آثار مکتوب از هر نوع - چون کمي بعد راديو وتلويزيون اين بساط را برهم مي ريزد -  قاعدتا بايد تخت اين پادشاهي باشد. او پشت ميز چاي نشسته. يک جاي زنانه، چيزي مربوط به مکان خصوصي، جاي زنان. نشسته و دارد مي نويسد يا مي خواهد بنويسد. حتي اين هم فضاي مرددي ايجاد مي کند؛ چرا که اين عكس در اروپا برداشته شده و نامه نويسي در اين دوره  نقشي محول شده به زن طبقه متوسط است و جزو وظايف زنان بورژواي غربي است که لابد به عنوان شريک زندگي مرد/شوهر بايد روابط خانوادگي خانواده هسته اي جديد را با خويشاوندان اينک از هم دور شده حفظ کنند.      <br />
اما، نقشه ايران و تعلق صاحب عکس به جامعه¬اي با فرهنگ ديگر و خانواده گسترده اش به ياد ما مي آورد که در واقع او شريک زندگي کسي نيست و اين نامه نگاري براي اداره امور خانواده گسترده خودش صورت مي¬گيرد. <br />
حالت او و حضورش در آن جا پشت ميز چاي و قلم به دست، برخلاف بيشترعکس هاي زنان ايراني اين دوره نشان مي دهد که نه براي عکاس آن جا نشسته و نه براي بينندگان احتمالي عکس. حضورش را در آن جا پشت ميز چاي و قلم به  دست طبيعي مي داند و در عين حال گستره محدوديت هايش را مي شناسد. مجبور است مدام با موانع آشكار و بنهان بجنگد. اما ظاهرًا اين عکس لحظه آرامش است. لباس او نه لباس اندروني است و نه لباس بيروني. لباسي است که احتمالاً بيشتر مواقع مي پوشد. عکس ديگري از او، مربوط به دو سال قبل و زمان اقامتش در ايران موجود است که او را در همين لباس يا لباسي مشابه آن نشان مي دهد. او شايد وقتي پشت اين ميز مي نشيند، که مهماني دارد براي صرف چاي و دو کلمه حرف صميمانه؛ يا وقتي که مي نويسد. و مي دانيم که فقط نامه نمي¬نويسد. حتي در اين دوره که در اروپاست و کمي بيمار، با نشريات مترقي ايراني چاپ خارج ارتباط دارد و براي آن¬ها مقاله مي نويسد: مقالاتي درباره اهميت سواد آموزي و استقلال مالي زنان. <br />
اين تصوير از اين لحاظ نيز جالب است که در ادبيات و همچنين هنر دوره خودش ما به ازايي ندارد. در ادبيات اين دوره، بيش از هرچيز با دختران و زنان فريب خورده زرنگ يا بي دست وپا روبروييم. گويي جامعه جنسيت زده كه موفق نمي شود راه تاسيس مدارس دخترانه مدرن و نشريات زنان را سد كند به اين طريق از زنان انتقام مي گيرد. و در هنر ايران تصويري يا تنديسي از زني درحال خواندن يا نوشتن وجود ندارد، نه در اين دوره و نه در دوره هاي بعدي. خود اين عکس هم هنري محسوب نمي¬شود. عکاس آن ناشناس است و درنهايت مي¬توانيم با مراجعه به ويژگي هاي عکاسي آن دوره دريابيم که تحت چه شرايطي کار مي کرده. چيز غريب اين است كه اين عكس كه در دوره خودش هيچ شگفتي برنمي انگيزد، برخلاف عکس هاي زنان شليته پوش يا چادر و چاقچور پوش،¬ اينك باعث شگفتي ما مي شود. شگفتي شايد به اين دليل كه پيوندي بين آزادي، زن مدرن و نوشتن برقرار مي کند كه برونده آن هنوز باز است. شايد صديقه دولت آبادي در اين تصوير در انديشه «خم و پيچ» راهي است که زنان ايراني در پيش دارند. </p>

<p><strong>پانوشت¬ها:</strong><br />
1 - عبارتي بر گرفته از مقاله «مختصري از شرح احوال گذشته و حال زنان ايران»، صديقه دولت آبادي از کتاب صديقه دولت آبادي: نامه ها، نوشته ها، و يادها (ويرايش مهدخت صنعتي و افسانه نجم آبادي)، ج. 1. ص. 356. <br />
2 - از مقاله «نامه بانوان»، زبان زنان، دوره اول‏، ش. 30، 2 شوال 1338، ص. 1.<br />
3 - به نقل از «مختصري از...» ص. 259، بيشگفته.</p>

<p><em>منبع: نامه زن، شماره 4  </em><br />
 </p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue3/06,04,09,08,17,59/ by HTTrack Website Copier/3.x [XR&CO'2014], Sun, 25 May 2025 04:18:42 GMT -->
</html>