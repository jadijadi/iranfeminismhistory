<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue3/06,04,09,08,39,01/ by HTTrack Website Copier/3.x [XR&CO'2014], Sun, 25 May 2025 04:18:42 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 3 |  » بيانية هيئت داوران تنديس صديقه دولت آبادي/گلی امامی</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">بيانية هيئت داوران تنديس صديقه دولت آبادي/گلی امامی</a></div>
    <div id="author"><a href="mailto:info@herlandmag.com"></a>&nbsp;|&nbsp;&#1740;&#1705;&#1588;&#1606;&#1576;&#1607; ۲۰ &#1601;&#1585;&#1608;&#1585;&#1583;&#1740;&#1606; ۸۵&nbsp;|&nbsp;<a target="_blank" href="http://www.technorati.com/search//issue3/06,04,09,08,39,01/">
لینک های وارده</a></div>
    <div id="body" style="color: #000;">
      <p><img alt="tanm.jpg" src="http://herlandmag.com/tanm.jpg" width="300" height="233" /></p>

<p><br />
 <img alt="tanMM.jpg" src="http://herlandmag.com/tanMM.jpg" width="50" height="106" /><br />
اين دومين سال است كه مركز فرهنگي زنان، با هدف غني كردن مطالعات نوپاي زنان، در روز جهاني زن اقدام به برگزاري جايزة صديقة دولت‌آبادي<br />
مي‌كند. سال گذشته كتاب از نظريه تا جنبش، تاريخچة دو قرن فمينيسم نوشتة حميرا مشيرزاده نخستين جايزة صديقة دولت‌آبادي را از آن خود كرد. مركز فرهنگي زنان و هيئت داوران اين جايزه اميدوارند اين اقدام فرهنگي مشوق و راهگشاي نويسندگان و پژوهندگان در امر تحقيق و تأليف آثاري هر چه پربارتر باشد و در سالهاي آينده شاهد ارائة كتابهاي بيشتر و با كيفيت بهتر در زمينه‌هاي تخصصي گوناگون در حوزة مطالعات زنان باشيم. ترديدي نيست كه در عرصه‌اي نو و در آغاز راه قدم برمي‌داريم ، ولي براي برداشتن گامهاي استوار و دور از خطا ناگزير از بررسي و تحليل آثار اين حوزه‌ايم. متأسفانه بررسي كتابهاي حوزة مطالعات زنان از هشتم مارس 1382 تا هشتم مارس 1383 نشان داد كه تنها تعداد انگشت‌شماري از آنها به لحاظ كيفي حائز شرايط لازم براي شركت در داوري بودند.  اميد مي‌رود نويسندگان، محققان و ناشران حوزة مطالعات زنان در آينده با تلاش و دقت نظر بيشتري به ارائة آثار مستند، روشمند، و داراي كيفيت به لحاظ تحقيق و نگارش بپردازند و خلائي را كه در اين زمينه احساس مي‌شود با آثار ارزنده و معتبر پر كنند.<br />
<strong>گزارش كار هيئت داوران و اعلام نتايج</strong><br />
مركز فرهنگي زنان تابستان گذشته از گروهي از اهل فن و صاحبان نظر براي انتخاب هيئت داوران دعوت به عمل آورد و با رايزني دسته‌جمعي هيئتي از ميان همان گروه انتخاب شد تا در نهايت كتاب شايستة جايزة صديقة دولت‌آبادي را در سال 1383 برگزينند. هيئت داوران در اينجا لازم مي‌داند سپاس ويژة خود را از ياران و مشاوران همراه خود، به ويژه خانمها ثريا غزل اياغ، شهلا شركت و شهلا لاهيجي اعلام كند.<br />
داوران در  بحثهاي مقدماتي به اين نتيجه رسيدند كه تنها آثار تأليفي و مستند در حوزة مطالعات زنان بررسي شوند و آثاري به داوري راه پيدا كنند كه حوزة جغرافيايي چاپ آنها ايران باشد. عرصة وسيع و متنوع ادبيات از اين ميان حذف شد زيرا گزينش از ميان آثار ادبي خود مجال و توان ديگري مي‌طلبد و اميدواريم مركز فرهنگي زنان در آينده به اين مهم نيز بپردازد. <br />
روند گزينش آثار به اين ترتيب بود كه ابتدا با كمك همكاران فهرستي از كتابهاي منتشر شده در حوزة زنان در سال 1383 فراهم آمد كه بالغ بر 76 عنوان بود. در اولين مرحلة بررسي، كتابهايي كه با معيارهاي كلي داوري همخواني نداشتند از اين فهرست حذف شدند و اين تعداد به 40 عنوان كاهش يافت. داوران در اين مرحله كتابهايي را كه به لحاظ حجم با تعريف يونسكو از كتاب منطبق نبودند و همچنين مجموعه مقالات از نويسندگان مختلف، آثار ترجمه‌شده و آثاري به زبان غير از فارسي كنار گذاشتند. در مرحلة بعد، از ميان اين عناوين 20 عنوان كه با معيارهاي تعيين‌شده براي جايزه بيشتر انطباق داشت برگزيده شد. لازم به ذكر است كه به دليل كم بودن تعداد كتابهاي پژوهشي در حوزه‌هاي تخصصي، هر كتاب در نوع خود داوري شد. داوران پس از مطالعة اين كتابها و شركت در جلسات بحثهاي اقناعي، نظرات خود را در فرمهاي مخصوص داوري وارد مي‌كردند و در زمينه‌هاي مختلف به هر كتاب امتياز مي‌دادند. بر اساس اين امتيازها، شش عنوان به مرحلة ماقبل نهايي راه يافت كه عناوين آنها به ترتيب حروف الفبا از اين قرار است: </p>

<p>1. پروين اعتصامي، عالم‌تاج قائم‌مقامي، فروغ فرخزاد (دورة سه‌جلديِ مثلث حرمان، اندوه، عصيان)، روح‌انگيز كراچي، انتشارات داستان‌سرا<br />
نويسنده در اين سه كتاب مجموعه‌اي جامع از اطلاعات دربارة زندگي و آثار سه تن از نامدارترين زنان شاعر اين سرزمين ارائه مي‌كند و با ذكر نمونه‌هايي از شعر آنها به نقد و بررسي آثارشان مي‌پردازد. طرح ديدگاه‌هاي نو در مقالات، به‌ويژه در كتاب فروغ فرخ‌زاد، و ارائة اطلاعات دقيق در بخش كتاب‌شناسي و نمايه‌هاي مقالات از ويژگي‌هاي اين مجموعه است. اين مجموعة سه‌گانه مي‌تواند در تحقيق دربارة زندگي و آثار اين سه زن شاعر ياري‌دهندة دانشجويان و پژوهشگران باشد.<br />
2.	داد بي‌داد: نخستين زندان سياسي زنان 1357-1350، به اهتمام ويدا حاجبي تبريزي، انتشارات بازتاب‌نگار <br />
خاطرات زندان، به‌ويژه خاطرات زنان، زمينة نسبتاً جديدي در تاريخ سياسي ايران است. بعد از انقلاب، چند كتاب در اين زمينه منتشر شده است، ولي امتياز كتاب داد بي‌داد در اين است كه تاريخ شفاهي نخستين زنان زنداني سياسي در ايران است و از زاويه‌هاي مختلف و با جزئيات ظريف به موضوعي حساس و با اهميت مي‌نگرد و با صداقت بيان مي‌شود.<br />
3.	زير نگاه پدر، مهرماه فرمانفرمائيان، انتشارات كوير <br />
اين كتاب زندگينامة يكي ديگر از فرزندان عبدالحسين فرمانفرمائيان است. شرح زندگي دختر اشرافزاده‌اي است در حرمسراي مردي باشعور و فرهيخته. كتاب، به رغم وجود رقباي سرسخت حتي به قلم اعضاي همين خانواده، و با وجود مكرر بودن بسياري از ماجراهايش، از نظر تاريخ اجتماعي قابل توجه است چون از زبان ديگري بيان مي‌شود و زندگي خانگي را در دوران قاجار با جزئيات شرح مي‌دهد.<br />
4.	مادر و خاطرات پنجاه سال زندگي در ايران، توران ميرهادي(خمارلو) وسيمين ضرابي، نشر قطره <br />
خانم ميرهادي، به رغم اكراه هميشگي‌شان در مورد نوشتن خاطرات، سرانجام به همت خانم سيمين ضرابي تسليم شده‌اند و شرح زندگي مادر را به رشتة تحرير درآورده‌اند. كتاب شرح زندگي بانويي آلماني است كه در دورة رضاشاه با همسر ايراني‌اش به ايران مي‌آيد، خود را با وضعيت غريب كشوري افسانه‌اي تطبيق مي‌دهد، كودكانش را بزرگ مي‌كند و مي‌كوشد تا حد امكان اصولش را حفظ كند. اين كتاب نيز از نظر تاريخ اجتماعي حائز اهميت است.<br />
5.	ما هم در اين خانه حقي داريم، خاطرات نجمي علوي، ويراستار حميد احمدي، انتشارات اختران <br />
خاطرات فعالان حزب توده معمولاً بيشتر از زبان و قلم مردها بوده. اين كتاب، كه از مقولة خاطرات سياسي است، از معدود خاطراتي است كه به قلم زني توده‌اي نوشته شده است. نجمي علوي و همسرش پس از شكست پيشه‌وري در آذربايجان، ناگزير از مهاجرت و تحمل زندگي بسيار دشوار در اردوگاههاي اتحاد جماهير شوروي مي‌شوند. نجمي علوي خواهر بزرگ علوي، نويسندة پرآوازة رمان چشمهايش، است كه خود متجاوز از پنجاه سال در اروپاي شرقي زندگي كرد و سهم مهمي در اين كتاب دارد. <br />
6.	مردم‌شناسي جنسيت، اميليا نرسيسيانس، نشر افكار و سازمان ميراث فرهنگي <br />
پژوهشي است آموزشي براي تدريس در كلاسهاي درسي.  مؤلف براي تشريح موضوع از ديد علمي تلاش زيادي انجام داده و كتاب مردم‌شناسي جنسيت از اين نظر، به‌ويژه با توجه به فقر موضوع در زبان فارسي، در نوع خود شاخص است و مي‌تواند الگوي نگارش كتابهاي درسي در رشتة مطالعات زنان باشد. <br />
لازم به ذكر است كه خانم اميليا نسيسيانس، عضو محترم هيئت داوران، به دليل راه يافتن كتابشان به مراحل نهايي داوري در جلسات نهايي شركت نداشتند. از بين اين شش عنوان، دو كتاب، هر يك در نوع خود، كيفيت بهتري داشتند و از نظر كاربرد شيوه‌هاي علمي و‌ روش تحقيق درست، نظم و انسجام مطالب، انتخاب موضوع مناسب و برقراري ارتباط با مخاطب به معيارهاي هيئت داوران نزديكتر بودند. اين دو اثر عبارت بودند از :<br />
1.	داد بي‌داد، به اهتمام ويدا حاجبي تبريزي <br />
2.	مردم‌شناسي جنسيت، تأليف اميليا نرسيسيانس <br />
هيئت داوران طي دو جلسه نهايي و پس از بحثهاي تحليلي و اقناعي در نهايت كتاب داد بي‌داد، به اهتمام ويدا حاجبي تبريزي را به دليل نثر روان و پركشش،‌ ساختار منسجم، تقسيم‌بندي مناسب، صداقت در روايتها، ارائة اطلاعات دست اول سياسي- اجتماعي از فعاليتهاي سياسي زنان پيش از انقلاب، و برقراري ارتباط با مخاطب عام شايستة دريافت جايزة صديقة دولت‌آبادي شناخت. داد بي‌داد را مي‌توان گونه‌اي از تاريخ شفاهي زنان ايران به شمار آورد كه زنان در آن به بيان تجربيات خود مي‌پردازند و مانع از  آن مي‌شوند كه اين تجربيات به وادي فراموشي سپرده شود. </p>

<p><strong>هيئت داوران دومين دورة جايزة صديقة دولت‌آبادي:شهلا اعزازي، گلي امامي، بنفشه حجازي، مژده دقيقي، منصوره شجاعي، فيروزه مهاجر، نرگس طيبات</strong></p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue3/06,04,09,08,39,01/ by HTTrack Website Copier/3.x [XR&CO'2014], Sun, 25 May 2025 04:18:42 GMT -->
</html>