<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue15/06,11,13,07,32,11/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 15 | گلناز ملک » زنان ناشر حلقه‎اي از زنجيره‎ي انديشه‎ي فمينيستي</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">زنان ناشر حلقه‎اي از زنجيره‎ي انديشه‎ي فمينيستي</a></div>
    <div id="author"><a href="mailto:golnazm@gmail.com">گلناز ملک</a>&nbsp;|&nbsp;&#1583;&#1608;&#1588;&#1606;&#1576;&#1607; ۲۲ &#1570;&#1576;&#1575;&#1606; ۸۵&nbsp;|&nbsp;<a target="_blank" href="http://www.technorati.com/search//issue15/06,11,13,07,32,11/">
لینک های وارده</a></div>
    <div id="body" style="color: #000;">
      <p>اين‎جا گرد هم آمده‎ايم به پاس تلاش‎هاي زني ناشر كه بيش از دو دهه از زندگي خود را وقف انتشار كتاب‎هاي زنان كرده است. كتاب‎هايي كه انديشه‎هاي فمينيستي را در نسل من و بعد از من رشد خواهد داد. شايد اگر خانم لاهيجي آغازكننده‎ي چاپ آثار زنان نبود، الان ناشران ديگر نيز به چاپ آثار فمينيستي روي نمي‎آورند و بازار چاپ چنين آثاري مانند امروز گسترش نمي‎يافت.</p>

<p><img alt="malek.jpg" src="http://herlandmag.net/malek.jpg" width="368" height="550" /></p>

<p>پروسه ی توليد انديشه، پروسه‎اي جمعي است و نه صرفا حاصل يك انديشه‎ي شخصي. در اين پروسه عوامل بسيار عمل مي‎كند و در اين ميان ناشر بخشي لاينفك از اين پروسه است و مي‎تواند نقشي مهمي در ارائه‎ي انديشه‎ به جامعه و حتا شكل‎گيري انديشه داشته باشد.<br />
از همين روست كه انديشه‎ي مردسالار به هر شكل ممكن تلاش دارد در اين پروسه اختلال ايجاد كند چه آن‎جا كه راه را بر انديشه‎ورزي زنانه ببندد و چه آن‎جا كه ابزار بيان انديشه را که نشر کتاب و روزنامه و مجله است از اختيار زنان خارج سازد. انديشه‎ي مردسالار گاه به طور غير مستقيم کاري مي‎کند که استفاده از اين ابزار براي زنان دشوار و دشوارتر گردد. <br />
در همه جاي دنيا مي‎توان نمونه‎هايي از اين موانع ايجاد شده بر سر راه انديشه‎ي زنان را مشاهده كرد. زماني بود كه زنان نويسنده، ناچار بودند براي چاپ نوشته هاي خود از نام مستعار مردانه استفاده  کنند که در غير اين صورت يا کتاب‎هايشان را نمي‎خريدند يا مورد تکفير جامعه و حتا روشنفکردان عصر خود قرار مي گرفتند، همان‎طور كه ويرجينيا ولف در کتاب‎اش " اتاقي از آن خود " به خوبي مصايب زني را که مي‎خواهد نويسنده باشد به  نگارش در آورده است. <br />
در آن زمان البته بودند زناني که کتاب‎هاي خود را با نام خود منتشر مي‎كردند اما همين‎ها نيز هرگز قادر نبودند از چاچوب هاي ادبي مردسالارانه خارج شوند و به اين کليشه دامن زدند که زنان نويسنده کتاب‎هاي سانتي مانتال يا داستان هاي عاشقانه ي آبكي و عوام‎پسند مي‎نويسند و مخاطبين اين داستان ها نيز فقط خود زنان هستند.<br />
با ظهور انديشه‎هاي برابري‎طلبانه  و اولين جرقه هاي فمينيسم در قرن 18، فمنيست‎ها به اين باور رسيدند که آگاهي فمينيستي براي اينکه همه گير شود بايد به‎هر نحو كه شده انتشار يابد  وگرنه خواست هاي حق‎طلبانه در انحصار نحبگان جامعه باقي خواهد ماند و در افكار عمومي گسترش نخواهد يافت و بنابراين تغييري هم ايجاد نخواهد شد. <br />
اما سدي که در برابر نويسندگان زن قرار داشت در برابر فمنيست‎ها هم به‎طرز جان سخت‎تري خودنمايي مي‎كرد. آنان نيز با اين مسئله مواجه شدند كه  آثار آنان را ناشران مرد  به بهانه‎ي آن‎كه کتاب‎هاي آنان خواننده ندارد منتشر نمي‎كردند. شايد همين باعث ورود زنان فمنيست به حوزه ي نشر و انتشارات بود. مري ولستون کرافت از اولين نظريه‎پردازان فمينست  و مادر فمنيست‎هاي بريتانيايي در سال 1792 براي چاپ کتاب  "حقانيت حقوق زنان" خود با مشکلات بسياري مواجه شد و در آخر نيز خودش اين كتاب را منتشر ساخت. در ايران نيز وقتي مهرانگيز منوچهريان قصد داشت كتاب خود يعني "انتقاد بر قانون اساسي ايران از نظر حقوق زن " را در سال 1328 منتشر کند با مشكلات بسياري مواجه شد و ناچار منوچهريان خود بخش‎هاي کتاب‎ ارزشمنداش را در چاپخانه‎هاي مختلف و به‎طور مخفيانه منتشر كرد. <br />
فمينيسم در نيمه‎ي اول قرن 19 در غرب عموميت بيشتري يافت و توانست حمايت طبقه‎ي متوسط  را جلب کند. در فرانسه در سال 1868 پس از آنکه امپراتوري فرانسه آزادي گردهمايي را پذيرفت فمنيست‎ها نيز بر مطالبه‎ي حقوق خود گردهم آمدند و باشگاه هايي را تاسيس کردند، روزنامه‎ي فمنيستي راه انداختند و آثار و كتب فمينيستي را منتشر ساختند. از طريق چاپ اين کتاب‎ها و نشريات بود که زنان طبقه متوسط در قرن 19 توانستند نظرات خود را بيان كنند <br />
اما به‎تدريج زنان به‎طور حرفه‎اي تري در حوزه‎ي نشر و انتشارات وارد شدند و بنگاه‎هاي نشر را اداره كردند. از اولين زنان ناشر دنيا مي توان از ليندا ماريا چايلد نام برد که در قرن 19 زندگي مي‎کرد. او نويسنده بود و تا 23-24 سالگي داستان‎هاي کوتاه و عامه‎پسند مي نوشت اما اوج فعاليت مفيد او وقتي بود که با همسرش  موسسه‎اي انتشاراتي  را داير کرد و در  آن کتاب‎هايي بر ضد برده داري و دفاع از حقوق سیاه پوستان منتشر مي‎كرد که در زمان خود تاثير بسياري بر افکار عمومي امريکا گذاشت.  او از سال 1840 تا 1844 با همکاري شوهرش هفته‎نامه‎اي به عنوان ”استانداردهاي ضدبرده‎داري“  (anti slavery standard  ) را منتشر کرد. از کتب تاثيرگذاري که توسط او چاپ شد کتاب تاريخ وضعيت زنان (history of the condition of women ) بود که آن را در سال 1835 منتشر كرد. <br />
از ديگر ناشران زن دنيا مي‎توان از سيلويا بيچ نام برد که در اواخر قرن 19 و اوايل قرن بيسنم زندگي مي کرد و ساکن فرانسه بود. در زمان جنگ جهاني اول به صليب سرخ در بلگراد پيوست و در سال 1919 ابتدا يک کتاب فروشي را باز کرد که اين کتاب فروشي بعد ها به محفلي روشنفکري تبديل شد. شهرت و ويژگي اين زن ناشر در اين بود که کتاب هايي را كه ناشرين ديگر به دلايلي چاپ نمي کردند  او اقدام به چاپ آن‎ها مي‎کرد، به طور مثال در سال 1922 کتاب ”اوليس“ يكي از آثار جيمز جويس را که به علت سبک آوانگاردش ناشرين ديگر از چاپش امتناع کرده  بودند منتشر کرد. البته اين منش سيلويا بيچ در نهايت به ورشکستگي او منجر شد به طوري که قبل از جنگ جهاني دوم، موسسه‎ي انتشاراتي سيلويا بيچ تعطيل شد و بعد از جنگ هم ديگر نتوانست دوباره آن را راه بياندازند. <br />
تاريخ زنان ناشر در دنيا، زن ديگري را نيز به خاطر دارد زني كه در اواخر قرن 19 و اوايل 20 مي‎زيست. نام او مارگارت راندا بود که در سال 1923 از فعالين اتحاديه‎ي سياسي زنان براي كمپين حق راي براي زنان بود . او در سال 1920 موسسه‎ي نشر خود را داير کرد و موسسه‎ي او در سطحي بود که توانست نويسندگاني مثل جرج برنارد شاو را به خود جذب کند. در همان سال مارگارت راندا مجله اي تحت عنوان تايم اند تايد منتشر کرد که توانست  سي سال تداوم يابد. </p>

<p>اما از ديگر زنان ناشري كه در دوران نزديك‎تري به ما مي‎زيسته كارمن كالي را مي‎توان نام برد كه در سال 1938 متولد شده است. اين زن ناشر تاثير به سزايي بر مطالعات فمينسيتي در استراليا برجاي گذاشت. او نويسنده و روزنامه‎نگار بود که پس از سال‎ها کار در بنگاه‎هاي انتشاراتي‎ مختلف در انگليس در سال 1972 خود موسسه نشر آثار فمينستي را داير کرد،  موسسه‎اي به‎نام ”خانه نشر فمينيستي“  feminist publishing house . اين بنگاه انتشاراتي توانست نيروي تازه اي به رگ‎هاي فمينيسم در كشور بريتانيا تزريق كند. کارمن کالي را يکي از ناشرين برجسته ي نسل جديد فمنيست ها مي‎دانند.<br />
امروزه نيز زنان، در اكثر كشورهاي جهان از جمله ايران با شدت هرچه بيشتر در راستاي مبارزه با تبعيض جنسي در جامعه‎ي خود، رسانه‎هاي گروهي، ادبيات، سينما و نيز موسسات انتشاراتي ايجاد مي کنند تا بتوانند آراي فمنينيستي را هرچه گسترده‎تر منتشر کنند. چاپ کتب و مجلات فمينيستي در سرتاسر دنيا اميدي در دل فمنيست‎ها مي‎تاباند و نويدبخش آن است که روزي خواست هاي حق طلبانه و برابري خواهانه‎ي زنان، همه‎گير و جهاني شود.</p>

<p>عکس: آرش عاشوری نیا</p>

<p>این متن در مراسم پاسداشت شهلا لاهیجی به همت مرکز فرهنگی زنان ارائه شده است.</p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue15/06,11,13,07,32,11/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
</html>