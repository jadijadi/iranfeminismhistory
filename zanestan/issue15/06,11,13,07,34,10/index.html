<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue15/06,11,13,07,34,10/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 15 | فرناز سیفی » بیست و سه سال کار پرتوان و انگیزه ی زنی ناشر</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">بیست و سه سال کار پرتوان و انگیزه ی زنی ناشر</a></div>
    <div id="author"><a href="mailto:iranianfeminist@gmail.com">فرناز سیفی</a>&nbsp;|&nbsp;&#1583;&#1608;&#1588;&#1606;&#1576;&#1607; ۲۲ &#1570;&#1576;&#1575;&#1606; ۸۵&nbsp;|&nbsp;<a target="_blank" href="http://www.technorati.com/search//issue15/06,11,13,07,34,10/">
لینک های وارده</a></div>
    <div id="body" style="color: #000;">
      <p>شهلا لاهيجي وقتي مي خواهد خود را معرفي مي کند مي گويد: «  من يک ناشرم، نه کمتر و نه بيشتر. در عين حال محقق مسائل زنان نيز هستم و اين هم اتفاق تازه اي نيست.  از زماني که خود را به عنوان انساني صاحب شعور شناختم، مسئله زنان نيز برايم مطرح بوده است.»</p>

<p>ماه گذشته، خبر کوتاه و مبهمي در تعدادي از سايت هاي اينترنتي که بيشتر در حوزه مسايل زنان فعال هستند قرار گرفت. خبر مي گفت که لاهيجي  جايزه « آزادي نشر» را از سوي اتحاديه بين المللي ناشران دريافت کرده است. اين جايزه در روز بيست و يکم سپتامبر در نمايشگاه بين المللي کتاب گوتنبرگ که نمايشگاه ويژه کشورهاي اسکانديناوي است، به وي اهدا شده است. اما  وب سايتهاي خبرگزاري ها و روزنامه هاي داخلي را که بالا و پايين مي کني، هيچ خبري در اين زمينه ديده نمي شود. </p>

<p>منتظر مانديم تا شهلا لاهيجي از سفر بازگردد و يکي از بعدازظهرهاي خنک پاييزي مهمان دفتر کوچک انتشارات « روشنگران و مطالعات زنان» شديم تا از چند و چون جايزه  بپرسيم. عجيب است! اين همه تاخير در دنياي پرشتاب اطلاعات! لاهيجي دليل اين تاخيرو  عدم پوشش خبري را در يک جمله ابراز مي کند: « متاسفم که مسئولان و متوليان فرهنگ مملکت به دليل انحصار طلبي و بحث خودي و غير خودي که دارند نخواستند و نتوانستند در اين افتخار  با من سهيم شوند.»</p>

<p><img alt="shahla1.jpg" src="http://herlandmag.net/shahla1.jpg" width="425" height="300" /></p>

<p><br />
اين اولين سالي است که جايزه « آزادي نشر» که از سال 1998 تاسيس شده است، به ناشري از خاورميانه اهدا شد. همه هشتاد و شش کشور عضو اتحاديه بين المللي ناشران، از ميان پنج کانديداي اين جايزه، به لاهيجي راي داده اند. در حالي که لاهيجي مي گويد از همه اين جريانات بي خبر بوده است. او  براي سخنراني به سوئد دعوت شده و يک هفته قبل از سفر هيئت برگزاري  جايزه  به او  اعلام مي کند که برنده جايزه آزادي نشر شده و نمايشگاه گوتنبرگ را نيز وي بايد افتتاح کند. لاهيجي هيچ اطلاعي ندارد که چه کسي اين به قول او ناشر کوچک و گمنام  از کشور ايران را که به دليل عدم عضويت ايران در قانون کپي رايت عملا در حاشيه نشر جهاني قرار دارد،  براي دريافت اين جايزه کانديد کرده است و حتا خبر ندارد که ديگر کانديداهاي دريافت اين جايزه چه کساني بوده اند.</p>

<p> لاهيجي نشر روشنگران و مطالعات زنان را بيست و سه سال پيش تاسيس کرد. اگر از او بپرسيد چه شد که حوزه نشر را برگزيديد، در پاسختان مي گويد: « مثل ناشران در ايران، مثل عاشقان است.  اين سوال مثل اين است که از يک عاشق بپرسيد چه شد که عاشق شدي؟ هيچ کدام جواب منطقي نداريم و اگر هر شغل ديگري را انتخاب کرده بوديم، روز و روزگار بهتري داشتيم. سرنوشت کسي که از کودکي با کتاب بزرگ شده و از شانزده سالگي مي نويسد، اگر غير اين مي شد جاي تعجب و سوال داشت.»</p>

<p>در روز افتتاح نمايشگاه گوتنبرگ، از شهلا لاهيجي خواسته اند که فيوز انفجاري نمايشگاه را  فشار دهد. مي گويد که  بغض کرده بود و  چقدر دلش مي خواسته که همکاران   ديگر ايراني اش در اين مراسم و اين افتخار که تنها از آن او نيست و متعلق به همه اهالي فرهنگ است، شرکت داشتند. لاهيجي مي گويد وقتي فيوز انفجاري مراسم افتتاحيه را فشار داده است، پشت سرش دريايي از نور و شمع و فشفشه ظاهر شده است، نوري که مسئولان برگزاري نمايشگاه آن را نور دانش و آگاهي نام نهاده بودند، شعار  اين نمايشگاه نيز « تلاش براي آزادي نوشتن و آزادي نشر»  بوده است. </p>

<p>خانم لارس گرهان رييس کميته اين جايزه درباره برنده امسال يعني شهلا لاهيجي گفته است: فعاليت‌هاي او در نشر روشنگران و تلاش‌هاي او در زمينه حقوق زنان مشکلاتي را براي او به وجود آورده است ولي او با وجود تمام ناملايمات حمايت خود را از بسياري از نويسندگان بخصوص نويسندگان زن دريغ نکرده است. در آستانه هشت مارس دو سال قبل بوديم که نارنجک هاي دستي به داخل نشر روشنگران پرتاب شد و کتاب هاي بسياري را در زبانه هاي آتش سوزاند و از بين برد.</p>

<p> مراسم اهداي تنديس « صديقه دولت آبادي» در سال گذشته را به ياد مي آورم که  لاهيجي از چهارده کتاب در حوزه زنان انتشاراتي خود گفت که در انتظار مجوز در وزارت فرهنگ و ارشاد اسلامي خاک مي خورند.  مي گويد از آن چهارده کتاب به دو کتاب مجوز نشر داده اند، اما  حالا تعداد کتاب هاي در انتظار مجوز انتشاراتي او بسيار بيشتر از چهارده عنوان شده است. مي گويد در اين  يک سال اخير ناشران بسيار ديگري هم همچون او بيشتر از هميشه اسير سانسور شده اند و کتاب هايشان معطل دريافت مجوز.</p>

<p>قصه نشر در اين ديار، قصه پر غصه اي است. مصوبه شوراي عالي انقلاب فرهنگي به صراحت مي گويد که تنها کتاب هاي حوزه کودکان بايد قبل از چاپ بررسي شود تا براي تخلفات بعدي ناشران ( يعني بعد از انکه فعل خطا رخ داد) هيئت نظارتي معرفي شود تا اين تخلفات را بررسي کرده و به آن رسيدگي کنند. لاهيجي مي گويد اتفاقن خود مسئولان بهتر از هر کس ديگر از مفاد اين مصوبه شوراي عالي انقلاب فرهنگي اطلاع دارند، چرا که هرگز  مدرکي دال بر عدم اعطاي مجوز کتاب به ما ارائه نمي دهند.  هميشه  خبر را يا شفاهي ابلاغ مي کنند يا در برگه هاي بي نام و نشان و فاقد سربرگ، و طبيعي است که وقتي سندي در اختيار ما قرار نمي گيرد، نمي توانيم به هيچ محکمه اي شکايت ببريم. بارها به اين شيوه خلاف رويه قانون اعتراض کرده است و  مي گويد يک بار يه يکي از مسئولان گفتم فقط يک لحظه به اين فکر کنيد که اگر هر دولتي که بر سر کار مي آيد بخواهد سرخود عمل کند و همه رويه دولت هاي پيشين را رد کرده و زير سوال ببرد، چه بر سر ما ناشران مي آيد.</p>

<p>گرچه شهلا لاهيجي سرنوشتش با کتاب و نشر گره خورده است، اما در عرصه هاي فرهنگي ديگر به‎خصوص در حوزه‎ي مسايل زنان  نيز مبتکر اقداماتي در راستاي فرهنگ بوده است.  در هشت مارس سال هزار و سيصد و هفتاد و هشت نشر روشنگران با همکاري نشر توسعه، براي اولين بار بعد از انقلاب اسلامي،  مراسم هشت مارس را از اندروني خانه ها بيرون اورده و در عرصه اي عمومي – شهر کتاب مرکزي – مراسمي را براي پاسداشت روز جهاني زن برگزار کردند. اين اقدام شهلا لاهيجي و نوشين احمدي خراساني، راهگشاي برگزاري مراسم متعدد ديگري در هشت مارس هاي سالهاي بعد شد. </p>

<p>لاهيجي براي اولين بار در ايران اقدام به راه اندازي شبکه پستي کتاب در شهرستان ها براي ترويج هرچه بيشتر فرهنگ کتابخواني و دسترسي به تازه هاي کتاب کرده است. به ياد مي اورم که چند سال قبل در مصاحبه اي گفته بود: « در نمايشگاه هاي عمومي کتاب در کشور ما به بازديد کنندگان مي گويند به کتاب ها دست نزنيد؛  ولي من مي گويم دست بزنيد،  دستمالي اش کنيد، کتاب را حس کنيد، يک صندلي بگذاريدتا هر کجايش را وقت داريد بخوانيد . اصلا کتاب را به خانه ببريد، پس هم نياورديد مهم نيست، فقط بخوانيد، فقط بخوانيد!» آشتي دادن مردم با کتاب و ترويج فرهنگ کتابخواني را بزرگترين دغدغه عمر خود مي داند، دغدغه اش را بالاخره با  راه اندازي « پاتوق فرهنگي » در سينما ايران  جامه عمل پوشاند. مجموعه اي با 4000 جلد کتاب و شعار« يک کتاب، يک صندلي، يک فنجان چاي» که علاوه بر کتاب خانه محفلي بود براي برگزاري جلسات  نقد کتاب، فيلم، شب شعر و فلسفه و  هدف اصلي  آن جذب مخاطب  و نه تجارت و فروش کتاب. پاتوقي که  طول عمرش به يک سال هم نرسيد و از سوي مراجع قانوني تعطيل شد و به قول خود شهلا لاهيجي: « سماورش سرد شد و چراغ هايش خاموش. » و باز سکوت کامل مطبوعات و رسانه هاي ديگر بود و عدم واکنش کتاب فروشان و ناشران،  لاهيجي خود از ان روزها به عنوان تلخ ترين روزهاي زندگي خود ياد مي کند.</p>

<p>از سال  هفتاد و پنج حوزه « مطالعات زنان» به نشر روشنگران و مطالعات زنان سمت و سويي تازه داد؛ روشنگران حالا به يک منبع علمي معتبر در حوزه مطالعات زنان تبديل شده بود، آثار پژوهشي  اين  انتشاراتي در دسترس عموم قرار گرفته و و براساس دانش و توانايي خود به علاقه مندان مشاوره نيز مي دهد. بيش از 600 جلد كتاب كه يك سوم آن يعني دويست جلد آن  از نويسندگان زن، حاصل بيست و سه سال کار پر توان و انگيزه ي زني است که مي گويد اگر اين موانع بلند اجازه دهند، مي خواهد اين باقي مانده راه عمر را نيز با پاهاي کم توان خود بدود، اگر ياراي عبور باشد.</p>

<p>عکس: نیما افشار نادری</p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue15/06,11,13,07,34,10/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
</html>