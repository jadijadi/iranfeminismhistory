<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue15/06,11,13,07,12,20/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 15 | گفتگو : فرناز سیفی » زنان، شهر و فضاهای عمومی در گفتگو با اعظم خاتم/ فرناز سیفی</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">زنان، شهر و فضاهای عمومی در گفتگو با اعظم خاتم/ فرناز سیفی</a></div>
    <div id="author"><a href="mailto:iranianfeminist@gmail.com">گفتگو : فرناز سیفی</a>&nbsp;|&nbsp;&#1583;&#1608;&#1588;&#1606;&#1576;&#1607; ۲۲ &#1570;&#1576;&#1575;&#1606; ۸۵&nbsp;|&nbsp;<a target="_blank" href="http://www.technorati.com/search//issue15/06,11,13,07,12,20/">
لینک های وارده</a></div>
    <div id="body" style="color: #000;">
      <p><em>گسترش شهر نشینی به عنوان یک پدیده معمول در جوامع ، موجب شده است که مسئله « شهر » یکی از مسائل مهم جامعه شناسی شود. در جهان سوم ، به دلیل گسترش توام با سرعت شهرها و آشفتگی ها و ملزومات شهری که متعاقب این سرعت به وجود آمده است، جامعه شناسی شهری حائز اهمیت بیشتر و نیاز به بررسی علمی آن ملموس تر شده است.در گفتگوی ذیل با اعظم خاتم، به صحبت از معنای فضاهای عمومی، نقش مولفه های فرهنگی و جنسیت در شکل گیری فضاهای عمومی، تاثیر اعمال قواعد اخلاقی در فضاهای عمومی و نقش و تاثیر کارکرد شوراهای اسلامی شهر و روستا بر مسایل شهری پرداخته شده است. اعظم خاتم، جامعه شناس شهری و عضو گروه « محققان مستقل مسائل زنان» است.</em></p>

<p><img alt="azam1.jpg" src="http://herlandmag.net/azam1.jpg" width="500" height="365" /></p>

<p>سمت چپ تصویر خانم اعظم خاتم را مشاهده می کنید. عکس از وب سایت  <a href="http://afn.ir/">خانه هنرمندان ایران</a> است.</p>

<p><strong>به طور کلی فضای بیرونی و فضای عمومی به چه فضائی اطلاق می شود؟</strong></p>

<p><br />
فضای عمومی از منظر اجتماعی به فضایی اطلاق می شود که انسان ها در آن با یکدیگر برخورد می کنندو ارتباطات اجتماعی در آن برقرار می شود و یا  فعالیت های انفرادی مثل استراحت در پارک که  در آن  نوعی کنش منفعل در حضور دیگران رخ می دهد.  این حضور در جمع و کنش هایی که چه مستقیم و چه  غیر مستقیم در این فضا اتفاق می افتد به این فضاها خصلت فضای عمومی می دهد. مثل پارک ها و ورزشگاه ها و تمام  گذرگاه هایی که مردم در آن مکثی دارند. بخشی از فضاهای بیرونی، فضاهای رسمی مثل ادارات هستند که این فضاها ، فضای عمومی به آن معنا که همه به این فضاها دسترسی داشته باشند نیست. چرا که یکی از شرایط فضای عمومی دسترسی است. قسمت هایی از این فضاها کاملا خاص کادر اداره هست و فضاهای دیگر چون اتوبان ها و بزرگراه ها هم هستند که اصولا آن خصلت تماس را که بسیاری از فضاهای عمومی دارند، نداشته و اصولا محل گذر هستند.البته این فضاها نیز خالی از بعد اجتماعی نیست،  مثل بیلبوردهای تبلیغاتی که در این فضاها با افراد ارتباط برقرار می کند، اما خوب خود آدم ها در چنین فضاهایی با یکدیگر کمتر ارتباط برقرار می کنند.بنابراین این فضای بیرونی خود به بخش های مختلف تقسیم می شود و عواملی که در شکل گیری این فضاها موثر هستند با یکدیگر فرق دارند. </p>

<p><strong>چه عواملی در شکل گیری و طراحی این فضاها مولفه های کلیدی به شمار می روند؟</strong></p>

<p><br />
به طور کلی چند عامل کلیدی داریم:  یکی کارکردهایی که این فضاها باید داشته باشند و به نیازها پاسخ دهند،  برای مثال یک فضای اداری به خدماتی پاسخگو است که مورد نیاز جمعیت است یا مثلا پارک به نیاز مردم به فضای فراغت پاسخگو است. بخشی دیگر فن آوری یا سطحی از ابزار و وسایلی است که در این فضاها مورد استفاده قرار می گیرد. مثلا معابر تحت تاثیر ماشین در این هشتاد سال گذشته دگرگون شده است و  معابری که در گذشته  بیشتر فضای عمومی بوده است به فضای گذر تغییر پیدا کرده است.فرهنگ جامعه نیز عاملی تعیین کننده است؛ برای مثال  اینکه مرز بین امور عمومی و خصوصی چطور جدا شود به فضا شکل می دهد. برای مثال شما  از نظر فرهنگی مجاز به انجام چه کارهایی در بیرون از خانه  هستید . مثال روشنش این است که صد سال پیش در عزاداری های ما زنان از پشت بام مراسم را نگاه می کردند و حضور مستقیم و گسترده ای نداشتند. در واقع جدایی فضاها خیلی بیشتر بود ولی امروزه در دسته های عزاداری ما زن ها کاملا متصل به دسته ها حرکت می کنند.  در گذشته عبور و حضور زنان در ساعت های مختلف روز در خیابان را نداشتیم،  معاشرت زن و مرد نا آشنا در فضای عمومی را  نیز شاهد نبودیم. بسیاری از فضاهای عمومی که در جامعه فعلی ما برای زنان وجود دارد، اعم از ورزشگاه ها، قسمتهایی که حضور زنان را یا به صورت جدا از مردان و یا مختلط می بینید  پدیده های نویی در فرهنگ ایران هستند. مثال دیگر این موضوع کودکان است. کودکان وقتی به عنوان یک پدیده اجتماعی در جامعه مدرن مطرح می شوند، به فضاهای عمومی ویژه آنها توجه می شود. تا قبل از این ما فضای عمومی کودک  مثل فضاهای بازی کودکان در پارکها را نداریم. مساله دیگر قدرت اقتصادی و توان مالی جامعه است که می تواند به شکل گیری  فضاها کمک کند. به طور مشخص پدیده مصرف است که در طی پنجاه سال گذشته به شکل گیری  فضاهای خرید به شکل گسترده تری از آن فضاهای خرید پیشین که به نیازهای اولیه مردم  پاسخگو بودندانجامیده است. </p>

<p><strong>نقش سیاست و قدرت در شکل گیری فضاها به چه صورت است؟</strong></p>

<p><br />
نکته دیگر هم به هرحال سیاست و قدرت است. اینکه فضا تا چه حد می تواند تجلی مناسبات متفاوت در جامعه باشد و روابط قدرت را تعدیل کند. برای مثال نقشی که هاید پارک در لندن دارد،  در حالی که  در مقام مقایسه پارک های آمریکا چنین خصلتی ندارند و در آنجا رسم نیست که از پارک برای بیان اعتراض ها یا حمایت های خود استفاده کنند. یا استفاده ای که از فضا در دوره انقلاب در ایران شد.به هرحال فضا نقشی در تنظیم، تداوم یا به چالش کشیدن مناسبات قدرت در جامعه دارد. بنابراین این نقش نیز به فضا شکل می دهد.</p>

<p><strong>من گاهی اوقات وقتی در تهران در حال عبور و  مرور هستم، به این موضوع فکر می کنم که در طراحی شهر تهران انگار زنان به عنوان یک گروه اجتماعی در نظر گرفته نشده اند و معیار طراحی شهری مردان و نیازهای آنها بوده است. برای مثال، پل هایی که بر مسیرهای آب تعبیه شده است اصلا مناسب عبور زنی که کفش پاشنه بلند به پا داشته باشد نیست. در طراحی شهرها تا چه انداره به عنصر جنسیت توجه می شود؟</strong></p>

<p>ببینید کاری که برنامه ریزان شهری یا شهرسازان انجام می دهند، تهیه طرح ها و برنامه ها است.وقتی تا مقیاس ساخته شدن یک پل یا اجرای یک پیاده رو وارد می شویم، دیگر دستگاه های مدیریتی شهری که امور اجرایی را در دست دارند دخیل هستند. در کل می توان گفت مدیریت های شهری ما، مدیریت هایی هستند که  به جزئیات و تفصیلی که در یک کشور توسعه یافته در اجرای یک طرح به آن توجه بسیار می شود، توجهی نمی کنند. به نظر من شهر تهران نه تنها برای  زنان، برای کودکان و سالمندان نیز به همان اندازه نامناسب است. واضح است که در طراحی برای مثال پیاده روهای ما به عبور و مرور کودک اصلا توجه  نشده است که گاه فکر می کنم چه اندازه کودکان و مادران آنها که باید از روی پل ها یا پیاده روها  عبور کنند از تاریکی خیابان ها ، ناهمواری پیاده روهاو  عدم اتصال مناسب پیاده روها به خیابان در رنج هستند. ارتفاع وسایل نقلیه که خیلی وقت ها مناسب پوشش ما برای سوار شدن و پیاده شدن بر اتوبوس نیست و موارد متعدد دیگر. بنابراین در جزئیات تقریبا هیچ گروه اجتماعی در برنامه ریزی شهری لحاظ نشده است. به  نظر یک الگوی نوعی در نظر گرفته شده است؛ این الگوی نوعی مردی با توانایی های مشخص ، قد و اندازه معین، حرکت دست معین در نظر گرفته شده است و همه طراحی متناسب با یک اندام نوعی مردانه است که نه سالمندان حتا مرد ما،  نه معلولین  ما ، نه کودکان و نه زنان با آن الگوی نوعی تناسب ندارند. بنابراین به نظرم مساله جنسیت به تنهایی مطرح نیست، در واقع نوعی بی اعتنایی به گروه های مختلف سنی، جنسی و اجتماعی به چشم می خورد.</p>

<p><br />
<strong>در پروژه های عمرانی ما از جامعه شناسان شهری و نظرات آنها استفاده می شود؟</strong></p>

<p><br />
در برنامه ریزی شهری مرسوم ما که تهیه برنامه کاربردی برای شهرها هست، عمدتا جمعیت شناسان و اقتصاددانان  کار می کنند. در برخی از این طرح ها جامعه شناسان نیز حضور دارند، ما دو دوره حضور جامعه شناسان را در طراحی شهری داریم. یکی دوره قبل از انقلاب در دهه پنجاه که برای توجه به ظرفیت های محلات استفاده از نظرات جامعه شناسان شهری باب شد و دوره دیگر ده ساله اخیر است. بنابراین می توان گفت تا حدودی جامعه شناسان حضور دارند،  اما بحث اصلی به نظرم این است که ما برای بخش عمده ای از مسائل شهری برنامه نداریم. برنامه ای که برای شهر در شرایط فعلی  تهیه می شود، برنامه ای کالبدی است. در این برنامه کالبدی فرض کنید برای مثال برای پیاده روها طرحی تهیه شود. این طراحی ها وجود دارد اما اجرا نمی شود.  بحث، بحث مدیریت است که به درستی صورت نمی گیرد. بنابراین به نظرم معضل اصلی شهرسازی ما این است که عادت شده است طرح هایی تهیه شود، اما به اجرا گذاشته نشود و یا درست اجرا نشود.</p>

<p><strong>مشکل مدیریت دقیقا چیست؟</strong></p>

<p>شهرداری ها ما مدیریتی یکپارچه در شهر ندارند. می گویند سی دستگاه مختلف در شهر مشغول به کار هستتند و  هماهنگی این دستگاه ها نیز وظیفه شهرداری نیست. شهرهای ما  به شدت در حال توسعه هستند؛ شهرها هم افقی توسعه پیدا می کنند یعنی سطح آنها گسترده می شود و هم در سطح محلات قدیمی شهر  به دلیل تغییر استفاده از زمین و افزایش جمعیت در همان بافت قدیمی، و کارکردهای متنوعی که ایجاد می شود تغییرو تبدیل بسیاری صورت می گیرد. بنابراین به طور مدارم ناچار هستیم برای مثال شبکه آب حتا محلات قدیمی را تغییر دهیم چرا که دیگر پاسخگوی نیاز  جمعیت آن منطقه نیست و یا باید ظرفیت شبکه تلفن را افزایش داد و موارد بسیار دیگر. بنابراین کار ساخت و ساز در شهر زیاد هست، این برای کشورهای در حال توسعه پدیده غیر منتظره ای نیست. مشکل همانطور که اشاره کردم این است که آن مدیریت هماهنگ که بتواند یک برنامه ریزی حداقلی در این باره کند که همزمان با ایجاد یک تاسیساتی برای مثال روکش آن خیابان نیز عوض شود وجود ندارد و نکته دوم کیفیت کار خدماتی است که انجام می شود.  این کیفیت پایین باعث می شود که خیلی زود دوباره مجبور به ترمیم شوند.برای مثال آنقدر کیفیت سیمان و بتون جدول های کنار خیابان ها پایین است که می بینیم یک سال بعد از نصب، جدول ها خرد و دفرمه شده و نیاز به تعویض دارند.</p>

<p><strong>تقریبا همیشه با بحث جداسازی جنسیتی فضاهای عمومی در شهرهای کشور روبرو بوده ایم. در دو سه سال اخیر نیز حتا بحث احداث پارک های ویژه زنان مطرح و پیگیری شده است.  این جداسازی ها چه تاثیری در مناسبات شهری می گذارند؟</strong></p>

<p>اعمال قواعد اخلاقی در فضاهای عمومی یکی از ابزارهایی است که با استفاده از آن بازتولید فرهنگی در جامعه را هدایت می کنند. این بازتولید فرهنگی به هر حال هیچ زمان بی نیاز از مداخله دولت نبوده است. میزان این مداخله و اهداف آن مهم است. برای مثال امن کردن فضاهای عمومی برای زنان در بسیاری کشورهای دنیا یک مساله مورد توجهی است. بنابراین  این مساله مطرح است که این ایمن سازی از چه منظری نگریسته می شود و معطوف به تامین خواسته های چه گروه و چه تفکری است. به نظر من جداسازی هایی که در ایران بعد انقلاب صورت گرفت برخی که با خواسته های مردم و معیارهای  اخلاقی و عرفی مورد نظر مردم فاصله داشت هیچ وقت پا نگرفت.در جاهایی که مردم علاقه مند بودند  یا حس می کردند که این جداسازی فضای امن تری را در اختیار آنها قرار می دهد، جداسازی عملی شده و موفق هم بود.  برای مثال من در مورد اتوبوس ها احساسم این است که زنان از این جداسازی ها راضی هستند. علت هم این است که فضاهای فشرده و پر ازدحام برای زنان فضاهای آزار جنسی به شمار می روند.بنابراین زنان از این جداسازی استقبال می کنند و می توانند یک  مسیری را با تمرکز و امنیت خاطر بیشتری طی کنند و حتا در رابطه با قطارهای بین شهری بحثی بود که باید کوپه هایی خاص زنان باشد. چرا که خوابیدن یک زن در طول شب اگر به تنهایی سفر کند در فرهنگ ما تا حدی مساله است و یک فشار روانی را بر زن وارد می کند و می تواند تبدیل به عاملی محدودکننده برای حضور زنان در فضاهای عمومی شود. بخشی از این جداسازی ها عملی نشد و یا اصلا به نفع زنان نیست که از آن جمله می توان فضاهای اشتغال را نام برد. زنان برای پیشرفت و ارتقای کاری خود نیازمند تماس های حرفه ای و تخصصی در محیط کار با جنس مخالف هستند . بنابراین  چنین جداسازی هایی اولا بعد از یک دوره ای حذف شد  و در مواردی هم که هنوز اعمال می شود اثرات مثبتی نگذاشته و زنان نیز اکثرا خواهان چنین جداسازی هایی در محیط کار و اشتغال نیستند. در محیط های دانشگاهی نیز این تجربه، به نظرم تجربه موفقی نبوده است. به ویژه که نسل جوان برای مناسبات عاطفی خود و انتخاب همسر نیاز به فضاهای جدیدی برای معاشرت دارد و باید  پذیرفت که نمی شود الگوها و مناسبات  کهن ازدواج را برای جوانان امروزی  عملی کرد. بنابراین محدود کردن فضاهای معاشرت در دانشگاه ها به تولید فضاهای غیر رسمی برای معاشرت انجامیده است..</p>

<p><strong>به نظر می رسد چنین جداسازی هایی فرهنگ افراد را  بیشتر به سمت خصوصی شدن هدایت کرد. این طور نیست؟</strong></p>

<p><br />
بله. فضاهای ما برای آن زندگی جمعی و عمومی که یک ملت باید داشته باشد، تا  نوعی حس با هم بودن و هویت شهری و منزلت از رفت و آمد به فضاهای با نشانه شهری را حس کنند تضعیف شده است. در حقیقت بعد از انقلاب زندگی ها ما، زندگی های خیلی خصوصی تری شده است.ما تادوره جنگ یک زندگی عمومی نسبتا قوی را شاهد بودیم، برای مثال  شرکت مردم در تظاهرات ها برای حمایت از جبهه ها و غیره نوعی زندگی عمومی بود.اما برای دوران تازه بعد از جنگ موفق به ساماندهی چنین فضاها و روحیه جمعی نشدیم و بیشتر این فضاها،  به فضاهای کنترل شده تبدیل شد و در نتیجه زندگی عمومی تضعیف شد و می بینیم که هر جا که به عنوان ساکنان یک شهر نیاز به حضور داریم  این حضور به بلوایی تبدیل می شود. برای مثال اگر در مسابقات فوتبال  برنده شویم، شهر بهم می ریزد و یا اگر مراسم آیینی مثل چهارشنبه سوری داریم شهر از کنترل خارج می شود. این اثرات زندگی عمومی تضعیف شده و عدم باز کردن عرصه برای فضاهایی که مردم حضوری فعالانه تر داشته باشند، این نتیجه را داشته که زندگی قانونمند ما در عرصه های دیگری را هم تضعیف کرده است مثل رانندگی. یعنی اصولا رفتار شهروندی ما تضعیف شده است.</p>

<p><strong> و به نظر می رسد در عرصه خصوصی نیز تمایل مردم بیشتر به این سمت رفت که هرچه بیشتر عرصه خصوصی خود را نیز بپوشانند و دور از چشم سایرین قرار دهند.برای مثال یکی از معیارهای خانه مناسب برای بسیاری از مردم دید نداشتن خانه است و یا به تازگی باز شاهدیم که دوباره میل مردم به این است که آشپرخانه ها دور از چشم باشد و آشپزخانه اپن که در دوره ای بسیار باب شده بود دوباره دارد از رده خارج می شود.</strong></p>

<p></p>

<p>یک نکته مهم این است که درباره فضاهای خصوصی از بعد فرهگی کار چندانی صورت نگرفته است؛ بنابراین قضاوت دشوار است. من با شما موافقم که  به دلیل ناروشن بودن حریم خصوصی از منظر قانونی در ایران و مداخله عوامل بیرونی در این حریم خصوصی میل به محافظت از فضای خصوصی در میان مردم تشدید شده است. برای مثال پرده ها بیشتر کشیده است، یا در سفر بسیاری ترجیح می دهند به جای هتل که فضایی نیمه عمومی است از ویلاها که فضایی نیمه خصوصی هستند استفاده کنند. از طرف دیگر به نظر می رسد که به دلیل تغییر و  تحولات فرهنگی که رخ داده است، فضاهای خصوصی در عین حال از نظر حضور زنان بازتر شده است. یعنی به نظر می رسد که آن جداسازی هایی که در فضاهای خصوصی هم  وجود دارد، برای مثال در مهمانی ها  زن ها و مرد ها در اتاق های جداگانه ای می نشستند، کمرنگ تر شده است و امروزه بیشتر شاهد هستیم که زن و مرد در مهمانی ها دور هم می نشینند و حرف می زنند و این به نظرم پدیده بسیار مهمی است. به نظر من در حوزه خصوصی تفکیک ها در حال حاضر بیشتر براساس نیاز فردی صورت می گیرد و از جداسازی جنسیتی فاصله گرفته ایم. برای مثال بچه ها خواهان  اتاق های شخصی هستند. درباره آشپرخانه اوپن باید گفت که این  یک مد معماری بود که بیمارگونه به  جان خانه های ما افتاد. البته از منظر جنسیتی  نکته جالبی که داشت این بود که زن را به فضای نیمه عمومی خانه متصل می کرد. شما وقتی در آشپزخانه بودید مهمان ها را می دیدید و می توانستید صحیت کنید  و با سنت قدیمی ما که زن  چای را از پشت در آشپزخانه می داد فاصله بسیاری داشت. بنابراین یک معنای فرهنگی مهمی داشت، اما رواج آن از منظر معماری بیمارگونه بود چرا که  اصلا با سنت آشپزی ایرانی نیز نمی خورد و بنابراین بازگشت دوباره به مدل قدیمی آشپزخانه ها به نظر به این دلیل است که مردم تا حدی از این سیستم تقلیدی دست برداشته اند.</p>

<p><strong>خانم خاتم! در آستانه انتخابات شوراها هستیم و تجربه دو دوره شورا را نیز پشت سر گذاشته ایم. شوراها نیز به هرحال نهادی هستند که بیش از سایر نهادها با مسایل و خواسته های شهری در ارتباط هستند. تجربه دو دوره شورا را چطور ارزیابی می کنید؟</strong></p>

<p><br />
من می خواهم قبل از هر نقدی جنبه های مثبت تشکیل شوراها را بگویم. برای ما که در حوزه شهر کار می کنیم  تشکیل شوراها واقعه مبارکی بود. شوراها محصول یک اراده سیاسی مشارکت خواه در سال هفتاد و شش بودند. وقتی به مکتوبات آن روزها نگاه می کنیم، روشن است که دغدغه ای وجود داشت که یکی از اصول قانون اساسی که معطل مانده است و شرایط بعد از انقلاب و شرایط سیاسی و جنگ  و نگرانی که از انتقال قدرت به سطوح محلی وجود داشت باعت عدم تشکیل آن شده بود، تحقق پذیرد. بنابراین در وهله اول پیوستگی این حرکت با یک اراده سیاسی مشارکت خواه مهم است. قطعا مقاومت سنگینی هم در آن سالها وجود داشته است،  چرا که نگرانی از اینکه این قدرتی که در طی سالیان با دشواری های بسیار تحکیم شده بود به  نیروهای محلی منتقل شود، نگرانی جدی بود . غلبه بر این نگرانی ها و تحقق این مساله قطعا نیروی فوق العاده را برده است. بنابراین تشکیل شوراها، از نظر تغییر ساختار قدرت در ایران پدیده مهمی است. اینکه چقدر در سطوح بالای حاکمیت برای تشکیل شوراها آمادگی وجود داشت تا شوراها را به نهاد موثری در تصمیم گیری تبدیل کند جای بحث بسیار دارد. اصول قانون اساسی اختیارات گسترده ای را برای شوراها منظور کرده بود. اما به طور پیوسته در قانون شوراها و بی آنکه شوراها تشکیل شود تجدید نظر شده و اختیارات شوراها محدود و محدودتر شد.این تجدید نظرهای مکرر شوراها را از بخشی از اختیارات خود محروم کرد.شاید در ابتدا به دلیل نگرانی هایی که از تفویض قدرت از دولت مدرن که در ایران سابقه ای صد ساله دارد به شوراها که نهادی کاملا تازه در ایران بود،  این حقانیت را ایجاد می کرد که اختیارات شوراها از سطوح پایین و اندک شروع شود. اما این روند باید به تدریج افزایش پیدا می کرد که متاسفانه در ظرف این هشت سال به این سو حرکت نکرده است.بنابراین  حیطه بسیاری از اختیارات و محدوده عمل شوراها مبهم و یا غیر قابل اجرا و یا فاقد اثر بخشی است. در عین حال ابزارهای اجرای وظایف شوراها نیز روشن  نبود و مجموعه  این عوامل به سمت روشنی حرکت نکرده است.</p>

<p><strong>یکی از انتقادهایی که  از شوراها می شود، انتقاد از سیاست زدگی بسیار این نهاد است. چرا که انتظار عمومی  اینگونه بود که این نهاد مردمی تر از سایر نهادهای قدرت باشد.</strong></p>

<p><br />
همانطور که در حاکمیت تدارک لازم برای مواجه با شوراها  و تنظیم اختیارات آن نبود، در پایین نیز جامعه مدنی، توده های مردم و احزاب درک روشنی از  این نهاد نداشتند. تا مدت ها شورا به عنوان نهادی مدنی مطرح می شد، در حالیکه نهاد شورا بخشی از نظام حاکمیت است.  این طرز فکر باعث شد که به شوراها  به چشم نهادی مدنی نگریسته شود که باید تنها خواسته های مردم را منعکس کنند.در حالیکه شوراها عملا باید برنامه ریزی کرده و بر اجرای برنامه ها نظارت می کردند و این وظایف باید به این سطوح تفویض می شد. درباره رابطه با احزاب یک نکته مهم این است که یک رابطه نظام مند با احزاب برای شوراها ضروری و مفید است.منتخین شوراها لزوما قرار نیست دانش تخصصی در رابطه با مسایل شهر و روستای خود داشته باشند، بنابراین این احزاب هستند که می توانند این برنامه ریزی ها را ارائه و کاندیداهای خود را برای اجرای برنامه ها سوق دهند. پس رابطه احزاب با شوراها پدیده مهمی است؛ این موضوع با روابط جناجی به معنای امروزی کلمه در ایران تفاوت دارد که تنهاپیشبرد اهداف سیاسی احزاب مورد نظر است. پیشبرد برنامه های اجتماعی و شهری و روستایی باید مورد نظر می بود. یعنی برنامه ها باید توسط احزاب تدوین می شد و کاندیداهای آنها این برنامه ها را به پیش می بردند که این اتفاق نیفتاد. برنامه ای اعلام نشد، یعنی حتا امروز هم وقتی بخواهید برای رای دادن به کاندیداهای شوراها بروید نمی دانید برنامه  احزاب و کاندیداها چیست. بنابراین افراد به یک نیروی سیاسی آشکار یا غیر آشکار، شفاف یا غیر شفاف رای می دهند بدون آنکه برنامه آنها برای شهر خود را بدانند. بنابراین از سیاست شهری یک حزب خاص دفاع نمی شود ، از سیاست کلی آن حزب دفاع میشود. این خلا مهمی است و غیر حزبی کردن شوراها نیز راه حل این مساله نیست. اینکه تنها متخصصان باید به شورا روند نیز راه حل این موضوع نیست. اگر تنها فن و تخصص راه حل مساله بود، این متخصصان امروز نیز در نهادهای دولتی مشغول به کار هستند و می توانستند خواسته های شهری را در برنامه های دولت بگنجانند .شورا نهاد انتخابی است که نیروهای اجتماعی را هدایت می کند و به هرحال عرصه ای برای تنظیم و تعدیل مناسبات قدرت است.</p>

<p><strong>نهادهای مدنی در این میان  چه نقشی داشتند؟</strong></p>

<p>نکته دیگر هم درباره نهادهای مدنی است که پیگیر رابطه خود با شوراها نبودند. نه شوراها به وظیفه خود در رابطه با شکل دادن، تقویت و تثبیت فعالیت های جامعه مدنی توجه چندانی کردند و نه نهادهای مدنی به عملکرد و چگونگی فعالیت شوراها. ما در جلسات علنی شوراها حضور نهادهای مدنی را خیلی نادر مشاهده کردیم و بنابراین این بی علاقگی و بی توجهی دوسویه است. یک نکته مهم دیگر نیز این است که شوراها به خصوص در شهرهای بزرگ برای ارتباط با مردم نمی توانند به دیدارهای  مردمی و چهره به چهره تکیه کنند؛ این ارتباط باید سازمان یافته  و از طریق رسانه ها و داوطلبان نهادهای مردمی باشد. در دیدار چهره به چهره مردم خواسته های فردی را پیگیری می کنند، مکانیزم پیگیری خواسته های عمومی رسانه ها و نهادهای جامعه مدنی هستند که متاسفانه عملکرد چندان موفقی نداشتند.<br />
</p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue15/06,11,13,07,12,20/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
</html>