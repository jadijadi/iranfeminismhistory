<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue15/06,11,14,07,49,20/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 15 | ترجمه و تالیف: دکتر مسرت امیرابراهیمی » جايگاه‌ زنان‌ در فضاهاي‌ عمومي‌ و برنامه‌ريزي‌هاي‌ شهري‌ / دکتر مسرت امیر ابراهیمی</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">جايگاه‌ زنان‌ در فضاهاي‌ عمومي‌ و برنامه‌ريزي‌هاي‌ شهري‌ / دکتر مسرت امیر ابراهیمی</a></div>
    <div id="author"><a href="mailto:herlandmag@gmail.com">ترجمه و تالیف: دکتر مسرت امیرابراهیمی</a>&nbsp;|&nbsp;&#1587;&#1607; &#1588;&#1606;&#1576;&#1607; ۲۳ &#1570;&#1576;&#1575;&#1606; ۸۵&nbsp;|&nbsp;<a target="_blank" href="http://www.technorati.com/search//issue15/06,11,14,07,49,20/">
لینک های وارده</a></div>
    <div id="body" style="color: #000;">
      <p> در دنياي‌ كنوني‌ تفكر مبتني‌ بر عام‌ و همگاني‌شدن‌ حقوق‌ شهروندي‌، اجتناب‌ از تبعيض‌هاي‌ اجتماعي‌، جنسيتي‌، سني‌، نژادي‌ و غيره‌ جزو اصول‌ اخلاق‌ شهروندي‌ تمام‌ جوامعي‌ است‌ كه‌ اعتقاد به‌ دموكراسي‌ و نظام‌هاي‌ مردم‌ سالاري‌ دارند. در كنار جهاني‌ شدن‌ عوامل‌ مختلف‌ اقتصادي‌، فرهنگي‌، ارتباطات‌ و غيره‌ كوشش‌ براي‌ رفع‌ برخي‌ تبعيضات‌ اجتماعي‌ نيز شكلي‌ جهاني‌ پيدا كرده‌ است‌. هنگامي‌ كه‌ اين‌ تبعيض‌ها از حد قابل‌ تحمل‌ اصول‌ اخلاقي‌ جوامع‌ امروزي‌ مي‌گذرد و گاه‌ بعد سياسي‌ نيز پيدا مي‌كند ـ مانند تبعيضي‌ كه‌ در زمان‌ طالبان‌ بر زنان‌ افغاني‌ اعمال‌ شده‌ و يا آنچه‌ در رژيم‌ نژادپرستانه‌ آپارتايد افريقاي‌ جنوبي‌ بر سر سياه‌ پوستان‌ آمد ـ از سوي‌ جامعه‌ي‌ جهاني‌ مورد اعتراض‌ قرار مي‌گيرد. اما در بسياري‌ از موارد ديگر تبعيضات‌ موجود در زندگي‌ روزمره‌ زندگي‌ روزمره‌ زنان‌ ومردان‌ ديده‌ و احساس‌ نمي‌شود يا به‌ آن‌ اهميت‌ چنداني‌ داده‌ نمي‌شود. هر چند كه‌ بالا رفتن‌ سطح‌ آگاهي‌هاي‌ اجتماعي‌ در جوامع‌ مختلف‌ باعث‌ شده‌ تا اين‌ گونه‌ تبعيضات‌ نيز مانند تبعيضات‌ طبقاتي‌ هر روز پيش‌ از پيش‌ مورد اعتراض‌ قرار گيرد. تحولات‌ اجتماعي‌ قرن‌ اخير و جايگاه‌ و وضعيت‌ كنوني‌ زنان‌ به‌عنوان‌ نيمي‌ از جمعيت‌ جوامع‌ شهري‌ باعث‌ شده‌ است‌ كه‌ نابرابري‌هاي‌ جنسيتي‌ در اكثر جوامع‌ بيش‌ از ساير موارد مورد توجه‌ قرار گيرند. حتي‌ اگر اين‌ نوع‌ تبعيض‌ به‌علت‌ وجود ريشه‌هاي‌ عميق‌ در نظام‌ پدرسالارانه‌ هنوز در تفكر عموم‌ مردم‌ شكل‌ و تعريف‌ خاصي‌ نيافته‌ است‌ و مانند تبعيض‌هاي‌ نژادي‌ و طبقاتي‌ براي‌ بسياري‌ مسلم‌ نشده‌اند، اما نهايتاً در بسياري‌ از كشورها قدم‌هاي‌ پرارزشي‌ براي‌ مبارزه‌ با آن‌ برداشته‌ شده‌ كه‌ از آن‌ جمله‌ مي‌توان‌ از برگزاري‌ سمينارها و كنفرانس‌هاي‌ جهاني‌ در مورد مسائل‌ زنان‌ نام‌ برد.</p>

<p> در اكتبر 1994 از سوي‌ سازمان‌ مشاركت‌ و توسعه‌ي‌ اقتصادي‌  OCDE  در پاريس‌ كنفرانسي‌ متشكل‌ از 27كشور و 200 شركت‌ كننده‌ پيرامون‌ مسئله‌ي‌  زنان‌ و شهر، مسكن‌، خدمات‌ و محيط‌ شهري‌  برگزار شد. هر چند اكنون‌ سالها‌ از  اين‌ كنفرانس‌ مي‌گذرد اما برخي‌ از مطالب‌ آن‌ در جامعه‌ ما كه‌ كماكان‌ درگير بسياري‌ از مسائل‌ اوليه‌ و زيربنايي‌ جامعه‌ مدني‌ هستيم‌ تازگي‌ دارد. در مقاله‌ حاضر خلاصه‌اي‌ از برخي‌ از مهم‌ترين‌ مطالبي‌ كه‌ در سخنراني‌هاي‌ كنفرانس‌ سال‌ 94 پاريس‌ بيان‌ شده‌ به‌خصوص‌ درباره‌ي‌ برنامه‌ريزي‌هاي‌ شهري‌ و جايگاه‌ زنان‌ در آن‌ و نيز برخي‌ از معضلاتي‌ كه‌ زنان‌ در شهر با آن‌ روبه‌رو هستند ارائه‌ مي‌ شود تا مسائل‌ زنان‌ در ارتباط‌ با شهر در جامعه‌ي‌ ما نيز بهتر مطرح‌ گردند.</p>

<p> يكي‌ از مهم‌ترين‌ مسائلي‌ كه‌ در كنفرانس‌  OCDE  به‌ آن‌ اشاره‌ شد نزديك‌ بودن‌ تجارب‌ كم‌ وبيش‌ مشترك‌ زنان‌ در زندگي‌ روزمره‌ و برخورد گاه‌ مشابه‌ با موانعي‌ بود كه‌ از كشورهاي‌ توسعه‌يافته‌ تا كشورهاي‌ در حال‌ توسعه‌ اغلب‌ زنان‌ با آن‌ روبه‌رو هستند. در سراسر جهان‌ در جوامع‌ شهري‌ به‌ درجات‌ مختلف‌ زنان‌ در معرض‌ مشكل‌ دسترسي‌ به‌ مسكن‌ مناسب‌، كمبود خدمات‌ حمايتي‌، نبود امكانات‌ كافي‌ براي‌ دسترسي‌ به‌ آموزش‌ و اشتغال‌ قرار دارند. در بعضي‌ از كشورها زنان‌ به‌ علت‌ دلايل‌ مذهبي‌ و اجتماعي‌ در حركت‌ و زندگي‌ خود محدود مي‌شوند، در بعضي‌ از كشورهاي‌ ديگر به‌ علت‌ ناامني‌ عمومي‌ كه‌ در خيابان‌ها وجود دارد، به‌ شكلي‌ شايد نامرئي‌تر زنان‌ از حركت‌ بازداشته‌ مي‌شوند. آمار تجاوزهاي‌ جنسي‌ در برخي‌ از كشورها نشان‌ مي‌دهد كه‌ زنان‌ در فضاهاي‌ عمومي‌ شهرها همواره‌ در معرض‌ خطر به‌ سر مي‌برند.</p>

<p> در ايران‌ و در سال‌هاي‌ اخير فعاليت‌ و مبارزه‌ زنان‌ ايراني‌ بيشتر در زمينه‌ مشاركت‌ و برخورداري‌ از حقوق‌ خود در حوزه‌هاي‌ اقتصادي‌، فرهنگي‌، اجتماعي‌ و سياسي‌ شكل‌ گرفته‌ بود اما هنوز به‌ مسائل‌ زنان‌ در زندگي‌ روزمره‌ كمتر توجه‌ مي‌شود. برنامه‌ريزي‌هاي‌ شهري‌ كماكان‌ بر اساس‌ الگوهاي‌ مردانه‌ چند دهه‌ گذشته‌ شكل‌ مي‌گيرد و به‌ نيازها و احتياجات‌ خاص‌ زنان‌ و تحولات‌ اجتماعي‌ ـ فرهنگي‌ اساسي‌ دوران‌ كنوني‌ كمتر توجه‌ مي‌شود. در بسياري‌ از كشورهاي‌ جهان‌ كاهش‌ نرخ‌ ازدواج‌ و افزايش‌ نرخ‌ طلاق‌ و خانواده‌هاي‌ تك‌والدي‌ باعث‌ شده‌ است‌ تا نگاه‌ برنامه‌ريزان‌ شهري‌ به‌ مسائل‌ زنان‌ تنها در شهرها معطوف‌ شود. در ايران‌ در سال‌ 1375، زنان‌ سرپرست‌ خانوار 3/9% خانوارهاي‌ تهراني‌ و 3/8% خانوارهاي‌ شهري‌ در كل‌ كشور را تشكيل‌ مي‌دادند. اين‌ نرخ‌ بي‌شك‌ پس‌ از گذشت‌ 10 سال‌ و با افزايش‌ ميزان‌ طلاق‌ و بالارفتن‌ سن‌ ازدواج‌ باز هم‌ افزايش‌ بيشتري‌ يافته‌ است‌. مسلماً در بسياري‌ از موارد بهبود وضعيت‌ زنان‌ در شهرها در گرو اصلاح‌ قوانين‌ كار و حمايت‌ خانواده‌ است‌. اما از سوي‌ ديگر در كليه‌ جوامع‌ شهري‌ اصلاح‌ اين‌ قوانين‌ در ارتباط‌ تنگاتنگ‌ با رعايت‌ حقوق‌ و تأمين‌ آزادي‌ و امنيت‌ زنان‌ در فضاها و عرصه‌هاي‌ عمومي‌ است‌. رعايت‌ بسياري‌ از اين‌ مسائل‌ نيز به‌ نوبه‌ خود در ارتباط‌ با مسائل‌ زيربنايي‌ فرهنگي‌ و نگاه‌ مردسالار جامعه‌ قرار مي‌گيرند. بنابراين‌ اگر از ديدگاه‌ اقتصادي‌ توجه‌ مسئولين‌ در درجه‌ اول‌ به‌ نابرابري‌هاي‌ اجتماعي‌ زنان‌ در زمينه‌ اشتغال‌ جلب‌ مي‌شود، اما در بسياري‌ از موارد ديگر مقولاتي‌ مانند حمل‌ و نقل‌ عمومي‌، امنيت‌ شهري‌، مسكن‌ براي‌ زنان‌ تنها، مراكز نگهداري‌ كودكان‌ و افراد سالخورده‌ براي‌ كمك‌ به‌ زنان‌ شاغل‌ فراموش‌ مي‌شوند. به‌ اين‌ ترتيب‌ با مسئله‌ اشتغال‌ زنان‌ به‌ صورتي‌ مجرد برخورد مي‌شود و به‌ ديگر مسائلي‌ كه‌ اشتغال‌ زنان‌ را تسهيل‌ و ممكن‌ مي‌كنند و در نتيجه‌ بقاي‌ سالم‌ زنان‌ تنها را در شهر ميسر مي‌سازند كمتر توجهي‌ مي‌شود.</p>

<p> يكي‌ از اصولي‌ كه‌ در بسياري‌ از سخنراني‌هاي‌ انجام‌ شده‌ در كنفرانس‌ زنان‌ و شهر بر آن‌ تأكيد بسيار شد توجه‌ به‌ تنوع‌ اجتماعي‌، نيازهاي‌ متفاوت‌ زنان‌ و مردان‌ و پرهيز از همگون‌سازي‌ و ارائه‌ي‌ برنامه‌ها و الگوهايي‌ است‌ كه‌ معمولاً براساس‌ نيازهاي‌ مردان‌ ميانسال‌، سفيدپوست‌ و عضو طبقه‌ متوسط‌ ارائه‌ مي‌شوند. اين‌ نوع‌ الگوها در واقع‌ باعث‌ مي‌شود كه‌ نه‌ تنها تبعيض‌هاي‌ جنسي‌ بلكه‌ سني‌، نژادي‌، طبقاتي‌ نيز در جامعه‌ اعمال‌ گردند. برنامه‌ريزي‌هاي‌ شهري‌ نه‌ تنها بايد براي‌ افراد مختلف‌ جامعه‌ طرح‌ شوند بلكه‌ بايد با همكاري‌ مستقيم‌ آن‌ها شكل‌ بگيرند. به‌ همين‌ علت‌ است‌ كه‌ در جوامع‌ شهري‌ زنان‌، نيمي‌ از جمعيت‌ و نيز بزرگ‌ترين‌ جمعيت‌ حاشيه‌نشين‌ بايد شركت‌ فعال‌تري‌ در برنامه‌ريزي‌هاي‌ شهري‌ داشته‌ باشند. از سوي‌ ديگر در سراسر جهان‌ مسئله‌ي‌ حمل‌ و نقل‌ ايمن‌ و مناسب‌ و امنيت‌ در فضاهاي‌ شهري‌ شرط‌ اوليه‌ و ضروري‌ زندگي‌ شهري‌ محسوب‌ مي‌شود. مسئله‌ امنيت‌ زنان‌ در فضاهاي‌ عمومي‌ در كشورهاي‌ مختلف‌ مورد بحث‌هاي‌ فراوان‌ قرار گرفته‌ است‌. اگر در كشورهاي‌ غربي‌ امنيت‌ زنان‌ در ايستگاه‌هاي‌ مترو مورد توجه‌ قرار دارد، وقايع‌ ساليان‌ اخير در تهران‌ و ديگر شهرهاي‌ بزرگ‌ ايران‌ نيز امنيت‌ زنان‌ ايراني‌ را در مورد استفاده‌ از وسايل‌ نقليه‌اي‌ مانند تاكسي‌هاي‌ شخصي‌ به‌ زير سؤال‌ برده‌ است‌. هر چند نوع‌ امنيت‌ در فضاي‌ عمومي‌ در ايران‌ گاه‌ تعريف‌ متفاوتي‌ با كشورهاي‌ غربي‌ دارد اما به‌ هر صورت‌ امنيت‌ شهري‌ به‌خصوص‌ براي‌ زنان‌ و از ديدگاه‌ زنان‌ مطلبي‌ است‌ كه‌ بايد شهرسازان‌ به‌ آن‌ توجه‌ كافي‌ مبذول‌ دارند. در مورد حمل‌ و نقل‌ عمومي‌ نيز چنان‌كه‌ خواهيم‌ ديد، نيازهاي‌ زنان‌ و مردان‌ با يكديگر متفاوت‌ است‌. لذا بايد اين‌ تفاوت‌ در نوع‌ استفاده‌ از وسائل‌ حمل‌ و نقل‌ نيز مورد توجه‌ كارشناسان‌ قرار گيرد.</p>

<p> با توجه‌ به‌ گسترده‌ و متعددبودن‌ بحث‌هاي‌ مطرح‌ شده‌ در كنفرانس‌ زنان‌ و شهر، در مقاله‌ زير سعي‌ شده‌ تنها به‌ ابعادي‌ پرداخته‌ شود كه‌ برخي‌ از آن‌ها كمتر از ديدگاه‌ زنانه‌ در ايران‌ مورد بحث‌ قرار گرفته‌ است‌. مانند تمايز شهري‌ از ديدگاه‌ زنان‌ و مردان‌، جايگاه‌ زنان‌ در برنامه‌ريزي‌هاي‌ شهري‌، امنيت‌ زنان‌ در فضاهاي‌ عمومي‌ شهري‌ و مسئله‌ حمل‌ و نقل‌ و در آخر اشاره‌اي‌ كوتاه‌ به‌ نحوه‌ مشاركت‌ زنان‌ در اداره‌ شهر خواهيم‌ داشت‌. 1</p>

<p> <strong>تمايز شهري‌ از ديدگاه‌ زنان‌ و مردان‌ </strong></p>

<p> تا سال‌هاي‌ 1970 يعني‌ زماني‌ كه‌ تحقيقات‌ فمينيستي‌ تا حدودي‌ مشكلات‌ زندگي‌ روزمره‌ زنان‌ را در شهرها عيان‌ نمودند، سياست‌هاي‌ برنامه‌ريزي‌ شهري‌ تبعيضي‌ را كه‌ بر زنان‌ اعمال‌ مي‌شد نديده‌ مي‌گرفت‌. اين‌ نگاه‌ تازه‌ در برنامه‌ريزي‌ و شهرسازي‌ بيشتر از سوي‌ جغرافي‌دانان‌ و برنامه‌ريزهاي‌ فمينيست‌ ارائه‌ شد. تا اين‌ زمان‌ تنها برخي‌ از مسائل‌ زنان‌ شاغل‌ مورد توجه‌ بود؛ پس‌ از مدتي‌ با جمع‌آوري‌ اطلاعات‌ مختلف‌ راجع‌ به‌ زنان‌ و لزوم‌ ساختن‌ گروه‌هاي‌ مفهومي‌ و نظري‌ براي‌ ايجاد دسته‌بندي‌هاي‌ جغرافيايي‌ و ارائه‌ راه‌كارهاي‌ مختلف‌، برخي‌ از منافع‌ و تفاوت‌هاي‌ هر دو جنس‌ با شهر آشكارتر شد. اين‌ امر به‌ انتشار متون‌ مختلفي‌ در مورد نقش‌ زنان‌ در برنامه‌ريزي‌ و مفهوم‌ برنامه‌ريزي‌ «براي‌ زنان‌» و «با» زنان‌ منجر شد و باعث‌ شد تا برخورد جديدي‌ با مقوله‌ سازمان‌دهي‌ شهري‌ با تكيه‌ بر نيازها و تفاوت‌هاي‌ هر دو جنس‌ به‌وجود آيد. به‌ اين‌ ترتيب‌ مسئله‌ تفاوت‌ ديدگاه‌هاي‌ زنان‌ و مردان‌ درمورد زندگي‌ شهري‌ به‌ نحوي‌ ديگري‌ مطرح‌ شد.</p>

<p> مفهوم‌ تمايز بين‌ جنسيت‌ها از سويي‌ اساس‌ مسئوليت‌هاي‌ خاص‌ مردان‌ و زنان‌ ـ آن‌گونه‌ كه‌ در جامعه‌ تعيين‌ و تعريف‌ شده‌ ـ و به‌ روابط‌ آن‌ دو در متن‌ تاريخي‌، اقتصادي‌، اجتماعي‌ و فرهنگي‌ خاص‌ زمانه‌ مبتني‌ است‌ و از سوي‌ ديگر به‌ روابط‌ اجتماعي‌ ديگري‌ از قبيل‌ طبقه‌ اجتماعي‌، سن‌ و تعلق‌ قومي‌ ـ مذهبي‌ وابسته‌ است‌. به‌ اين‌ ترتيب‌ تمايز بين‌ جنسيت‌ها يك‌ امر بنيادين‌ است‌ كه‌ در بسياري‌ از زمينه‌هاي‌ مختلف‌ توسعه‌ و سامان‌دهي‌ شهري‌ نقش‌ دارد. به‌ همين‌ دليل‌ است‌ كه‌ مردان‌ و زنان‌ به‌ نحوي‌ متفاوت‌ بر حسب‌ مسئوليت‌ خود در تقسيم‌ كار اجتماعي‌ به‌ شهر مي‌نگرند. اين‌ تقسيم‌ كار نه‌ تنها از طريق‌ وظايف‌ متفاوت‌ زنان‌ و مردان‌ در جامعه‌ مشخص‌ مي‌شود بلكه‌ از طريق‌ نابرابري‌ در دسترسي‌ و تسلط‌ به‌ منابع‌ مختلف‌ و نيز از طريق‌ تفاوت‌ ارزشي‌ كه‌ جامعه‌ بر كار مرد و زن‌ مي‌گذارد تعيين‌ مي‌گردد. نقش‌هاي‌ مشخص‌ و روابط‌ بين‌ زن‌ و مرد در محيط‌ شهري‌ در سامان‌دهي‌ فضايي‌ و عملكردي‌ شهر منعكس‌ مي‌گردد و تأثيرات‌ فراواني‌ در خطوط‌ اصلي‌ سياست‌ شهري‌ و اداره‌ مناطق‌ شهري‌ مي‌گذارد.</p>

<p><br />
 <strong>ادغام‌ گوناگوني‌ اجتماعي‌ در كنش‌ عمومي‌ </strong></p>

<p> يكي‌ از مشخصه‌هاي‌ عصر ما آگاهي‌ به‌ گوناگوني‌ شيوه‌هاي‌ زيست‌ و شرايط‌ زندگي‌ در جوامع‌ مختلف‌ است‌. اكنون‌ ما تفاوت‌هاي‌ مربوط‌ به‌ سن‌، شرايط‌ بدني‌، جنسيت‌، رنگ‌ پوست‌، نژاد، فرهنگ‌ و همين‌طور تفاوت‌ منافع‌، شرايط‌ و تجارب‌ را بيش‌ از گذشته‌ مي‌پذيريم‌. اين‌ امر بسيار مهمي‌ است‌ كه‌ از آن‌ اغلب‌ به‌ عنوان‌ شرايط‌ پست‌ مدرن‌ جامعه‌ نام‌ مي‌برند. زماني‌ بود كه‌ جوامع‌ به‌ صورت‌ كليتي‌ از افرادي‌ توصيف‌ مي‌شد كه‌ همگي‌ داراي‌ نيازهاي‌ اساسي‌ و مشابه‌ بودند و تفاوتي‌ بين‌ شهروندان‌ در نظر گرفته‌ نمي‌شد. اما امروزه‌ وجود تفاوت‌ها در نيازهاي‌ حياتي‌ و راه‌هاي‌ مختلف‌ براي‌ رسيدن‌ به‌ آن‌ها مورد پذيرش‌ قرار گرفته‌ است‌. اين‌ پيشرفت‌ تا حد زيادي‌ مديون‌ مشاركت‌ بيشتر زنان‌ در عرصه‌هاي‌ سياسي‌ و تلاش‌ روشنفكران‌ فمينيست‌ است‌ كه‌ باعث‌ شده‌ تا دريچه‌اي‌ به‌ سوي‌ مشاركت‌ عمومي‌ باز شود. به‌ اين‌ ترتيب‌ اولاً روشن‌ شد كه‌ تا چه‌ حد جامعه‌ ما در قبال‌ زنان‌ تبعيض‌ گشته‌ و ثانياً تا چه‌ اندازه‌ در انديشه‌ و سازمان‌دهي‌ خود قائل‌ به‌ تبعيض‌ در قبال‌ غير بوده‌ است‌. زيرا در همه‌ جا نگاه‌ بر هم‌ساني‌ و همگاني‌ بودن‌ داشته‌ و تا حد ممكن‌ از تفاوت‌ و ناهمگوني‌ احتراز كرده‌ است‌.<br />
 يكي‌ از مشخصات‌ مشترك‌ جوامع‌ مختلف‌ از زمان‌ تمدن‌ يوناني‌ تا انقلاب‌ صنعتي‌ خاموش‌ كردن‌ صداي‌ زنان‌ بوده‌ است‌. بنابراين‌ جاي‌ تعجب‌ نيست‌ كه‌ پس‌ از به‌دست‌ آوردن‌ حق‌ رأي‌، زنان‌ به‌ مبارزه‌ خود براي‌ احقاق‌ بسياري‌ از حقوق‌ ديگر خود يك‌ لحظه‌ از پاي‌ ننشستند. مسلماً نتيجه‌ اين‌ مبارزه‌ در كشورهاي‌ مختلف‌ متفاوت‌ است‌. در بعضي‌ از كشورها هنوز راه‌ درازي‌ براي‌ طي‌ كردن‌ مانده‌ و در بعضي‌ از كشورهاي‌ ديگر نه‌ تنها زنان‌ امكان‌ بيان‌ خود را در صحنه‌ سياسي‌ پيدا كرده‌اند، بلكه‌ در بسياري‌ از عرصه‌هاي‌ ديگر نيز حضور فعال‌ يافته‌اند. اين‌ حضور فعال‌ موجب‌ شده‌ تا نظام‌هاي‌ ياري‌گر عمومي‌ جديدي‌ ايجاد شود تا زنان‌ بتوانند آسانتر فعاليت‌ حرفه‌اي‌ خود را با وظايف‌ خانگي‌، تفريحات‌ و آنچه‌ زندگي‌ روزمره‌ را مي‌سازد منطبق‌ سازند. اين‌گونه‌ نظام‌ها براي‌ زناني‌ كه‌ مجبور هستند نقش‌هاي‌ متعددي‌ در زندگي‌ داشته‌ باشند بسيار مفيد بوده‌ اما كافي‌ نيستند، زيرا بار اداره‌ زندگي‌ با تمام‌ مشكلات‌ روزمره‌ آن‌ در حد نابرابري‌ هنوز بر دوش‌ زنان‌ قرار دارد. اما با توجه‌ به‌ تمام‌ اين‌ پيشرفت‌ها، هم‌ در مورد امكاناتي‌ كه‌ امروزه‌ در اختيار زنان‌ است‌ و هم‌ در مورد درك‌ زنان‌ از موقعيت‌ خود تعجب‌آور نيست‌ اگر بگوييم‌ كه‌ طبق‌ تحقيقات‌ اخير در مقايسه‌ با مردان‌ زنان‌ در كل‌ از سرنوشت‌ خود راضي‌ترند.</p>

<p> امروزه‌ بايد به‌ مرداني‌ كه‌ در كنار ما زندگي‌ مي‌كنند و به‌ تصويري‌ كه‌ آن‌ها از خود و امكانات‌ خود دارند، به‌خصوص‌ در كشورهايي‌ كه‌ رشد اقتصادي‌ منفي‌ داشته‌اند، بيشتر توجه‌ كنيم‌. زيرا مشكل‌ بيكاري‌ گسترده‌ براي‌ مردان‌ جوان‌ امروزه‌ كمتر امكان‌ احساس‌ غرور در جامعه‌ را مي‌دهد. در واقع‌ مردان‌ جوان‌ غيرمتخصص‌ در برخي‌ از كشورها درگير مشكلات‌ بزرگي‌ هستند تا بتوانند دوباره‌ نقشي‌ براي‌ خود در جامعه‌ بيابند و مورد احترام‌ قرار گيرند. بنابراين‌ جاي‌ هيچ‌گونه‌ تعجبي‌ نيست‌ اگر عكس‌العمل‌ از خودبيگانگي‌ اين‌ عده‌ در قالب‌ خشونت‌ خود را نشان‌ دهد. به‌طور معمول‌ در جوامع‌ غربي‌ اين‌ زنان‌ بودند كه‌ هميشه‌ مورد بي‌مهري‌ قرار مي‌گرفتند، اما در شرايط‌ فعلي‌ كه‌ اين‌بار جامعه‌ گروهي‌ از مردان‌ را از خود طرد می کند.</p>

<p> مسئله‌ مشاركت‌ و نياز زنان‌ غالباً به‌ معناي‌ حساسيت‌ بيشتر آن‌ها راجع‌ به‌ تفاوت‌ بين‌ جنسيت‌ها تعبير شده‌است‌. اين‌ تفكر كه‌ زنان‌ مي‌توانند در برخي‌ از مواقع‌ ديدگاه‌ها، منافع‌ و نيازهاي‌ متفاوت‌ از مردان‌ داشته‌ باشند، افق‌ جديدي‌ از گوناگوني‌ اجتماعي‌ را در برابر ما مي‌گشايد. در واقع‌ هر چند كه‌ هميشه‌ فرض‌ بر اين‌ بوده‌ كه‌ افراد جامعه‌ بسيار با يكديگر متفاوت‌ هستند، اما سياست‌هاي‌ عمومي‌ اتخاذشده‌ هميشه‌ براي‌ گروهي‌ استاندارد شده‌ و خاصي‌ در نظر گرفته‌ شده‌است‌. اين‌ گروه‌هاي‌ استانداردشده‌ در برنامه‌ريزي‌هاي‌ شهري‌ به‌ شكل‌ اعجاب‌انگيزي‌ هميشه‌ در حال‌ تطبيق‌ با الگوي‌ فرد مذكر طبقه‌ متوسط‌ بوده‌ است‌. اين‌ تصوير در قلب‌ ايده‌ انسان‌  مدولار 4  كه‌ به‌وسيله‌  لوكوربوزيه‌  براي‌ سامان‌دهي‌ شهري‌ در نظر گرفته‌ شده‌ بود قرار دارد. انساني‌ كه‌ مي‌بايست‌ تنها به‌ ابعاد وي‌ در تمام‌ فرآوري‌هاي‌ مختلف‌ از طراحي‌ مبلمان‌ تا طراحي‌ شهري‌ استناد شود. مبارزه‌ امروز ما جايگزين‌كردن‌ ديدگاه‌ سنتي‌ و مبتني‌ بر هم‌گوني‌ اجتماعي‌ با ديدگاه‌هايي‌ است‌ كه‌ گوناگوني‌ اجتماعي‌ تنوع‌ موقعيت‌ها، شيوه‌هاي‌ زندگي‌ و نيازهاي‌ افراد مختلف‌ جامعه‌ را در صدر خواسته‌هاي‌ خود قرار مي‌دهند.<br />
 در اين‌ رابطه‌ زنان‌ نقش‌ خاصي‌ را ايفا مي‌نمايند. نبايد فراموش‌ كنيم‌ كه‌ پروژه‌ مدرنيته‌ اجازه‌ وقوع‌ بسياري‌ از پيشرفت‌ها را در مورد آباداني‌، رفاه‌ و شانس‌هاي‌ فردي‌ به‌ ما ارزاني‌ كرد. بدون‌ وجود مدرنيته‌ زنان‌ هرگز از موقعيتي‌ كه‌ امروز از آن‌ برخوردار هستند بهره‌مند نمي‌بودند. اما در عين‌ حال‌ مدرنيته‌ پروژه‌اي‌ ستمگرانه‌ بود، زيرا باعث‌ شد تا عقلانيت‌ اقتصادي‌، رقابتي‌ و فردي‌ بر تمام‌ وجود و تفكر ما در كنش‌ عمومي‌ مسلط‌ شود. امروزه‌ گوناگوني‌ اجتماعي‌ نه‌ تنها در سطح‌ فردي‌، بلكه‌ در سطح‌ گفتمان‌ و روابط‌ اجتماعي‌، تفكر و عمل‌ نيز مطرح‌ شده‌ است‌. حال‌ كه‌ زنان‌ قادر شده‌اند تا صداي‌ خود را به‌ گوش‌ همگان‌ برسانند، به‌ نوعي‌ ديگر نيز توانايي‌ ايجاد اين‌ تغيير را براي‌ «غير» يافته‌اند و از طريق‌ رسيدگي‌ به‌ مسائل‌ خاص‌ از قبيل‌ مراكز نگهداري‌ كودكان‌ و اشخاص‌ سالخورده‌، ايجاد حمل‌ و نقل‌ مطمئن‌، امنيت‌ بيشتر و مشاركت‌ در فعاليت‌هاي‌ عمومي‌، كارايي‌ خويش‌ را در مورد مسائل‌ ديگران‌ نيز نشان‌ مي‌دهند. زنان‌ امروزه‌ موفق‌ شده‌اند كه‌ نقش‌ مهمي‌ در جامعه‌ نه‌ تنها در بازتوليد انساني‌ بلكه‌ در روند بازتوليد اجتماعي‌ و روابط‌ اقتصادي‌، سياسي‌ و فرهنگي‌ نيز ايفا نمايند. بنابراين‌ زنان‌ در عرصه‌ عمومي‌ و اداره‌ شهرها هم‌ بايد نقش‌هاي‌ مهم‌تري‌ را به‌عهده‌ گيرند.</p>

<p> اين‌ تغيير را مي‌توان‌ در تحول‌ نظريات‌ در برنامه‌ريزي‌هاي‌ شهري‌، آينده‌نگري‌ و اداره‌ شهر نيز مشاهده‌ كرد. بسياري‌ از قوانين‌ و شاخص‌هاي‌ برنامه‌ريزي‌ هنوز براساس‌ عقايد عصر «مدرن‌» شكل‌ مي‌گيرند. اگر ابداعات‌ تكنولوژيك‌ و سازمان‌دهي‌ شده‌ مختلف‌ هر روز شرايط‌ مادي‌ زندگي‌ ما را دستخوش‌ دگرگوني‌ مي‌كنند، برعكس‌ طرز تفكر و نحوه‌ عمل‌ ما، مانند فرهنگ‌هايي‌ كه‌ در بطن‌ آن‌ها اين‌ ابداعات‌ شكل‌ گرفته‌اند، به‌ كندي‌ تغيير پيدا مي‌كنند. به‌ همين‌ شكل‌ نيز حوزه‌هاي‌ كنش‌هاي‌ عمومي‌ ما در مورد برنامه‌ريزي‌ شهري‌ و منطقه‌اي‌ الزاماً خصوصيت‌ پيشرو ندارد و نسبت‌ به‌ تفكرات‌ ما در زمينه‌هاي‌ ديگر هنوز عقب‌ است‌. </p>

<p> در اواسط‌ قرن‌ بيستم‌، برنامه‌ريزي‌ شهري‌ و منطقه‌اي‌ تحت‌ تسلط‌ گفتمان‌ مدرنيته‌ عملكردگرايانه‌ بود. كوشش‌هاي‌ مختلفي‌ كه‌ در اين‌ زمينه‌ پس‌ از جنگ‌ جهاني‌ دوم‌ به‌ عمل‌ آمد اغلب‌ براساس‌ تصوير خانواده‌ هسته‌اي‌ كه‌ در خانه‌اي‌ ييلاقي‌ واقع‌ در حومه‌ زندگي‌ مي‌كند شكل‌ گرفته‌ بود. در اين‌ نوع‌ زندگي‌ مردان‌ براي‌ كار به‌ مركز شهر و يا مراكز صنعتي‌ مي‌رفتند، كودكان‌ به‌ مدرسه‌ محله‌ و زنان‌ كه‌ مي‌بايست‌ در خدمت‌ همسر و فرزندان‌ باشد، درخانه‌ مي‌ماندند و خريد خود را نيز در مراكز تجاري‌ و خدماتي‌ محله‌ انجام‌ مي‌دادند. حتي‌ در سال‌هاي‌ 1960، كه‌ زنان‌ هر چه‌ بيشتر وارد بازار كار شدند، بهترين‌ نوع‌ كار براي‌ زنان‌ كار نيمه‌وقت‌ و محلي‌ توصيف‌ مي‌شد.</p>

<p> در همين‌ زمان‌ نخبگان‌ جامعه‌ و به‌خصوص‌ برنامه‌ريزها در قالب‌ معماران‌، مهندسان‌ و اقتصاددانان‌ روند انجام‌ سياست‌هاي‌ شهري‌ را تحت‌ سلطه‌ي‌ خود گرفتند. استنباط‌ عمومي‌ بر آن‌ بود كه‌ متخصصين‌ بيش‌ از سايرين‌ مي‌دانند كه‌ جامعه‌ چه‌ لازم‌ دارد. در سالهاي‌ 1950-1960 نه‌ تنها كوشش‌ شد كه‌ محيط‌ شهري‌ را براي‌ شهروندان‌ در ديدگاهي‌ پدرسالارانه‌ سامان‌دهي‌ كنند بلكه‌ در نظر بود تا رفتار شهروندان‌ را نيز تحت‌ كنترل‌ و مطابق‌ با الگويي‌ خاص‌ شكل‌ دهند. اما در سال‌هاي‌ 1970 تحليل‌هاي‌ بسياري‌ اين‌گونه‌ ديدگاه‌ها را به‌ بوته‌ نقد نهادند و نشان‌ دادند كه‌ اين‌گونه‌ الگوسازي‌ روابط‌ اجتماعي‌ در واقع‌ براي‌ سامان‌دهي‌ اين‌ روابط‌ در چارچوب‌ نيازهاي‌ مؤسسات‌ اقتصادي‌ است‌.</p>

<p> امروزه‌ هنگامي‌ كه‌ با تجربه‌ بيشتر به‌ اين‌ دوران‌ مي‌نگريم‌ خوشحاليم‌ كه‌ اين‌ دوره‌ را پشت‌ سر نهاده‌ايم‌. مي‌دانيم‌ كه‌ در حال‌ حاضر در اروپا بيشتر زناني‌ كه‌ در سن‌ كاركردن‌ هستند شاغلند و در بسياري‌ از مواقع‌ زنان‌ سرپرست‌ خانواده‌ هستند. طرح‌ فعاليت‌ زنان‌ به‌ مراتب‌ پيچيده‌تر از آن‌ شده‌ است‌ كه‌ تا به‌ حال‌ برنامه‌ريزان‌ تصور مي‌كردند و بنابراين‌ رفت‌ و آمدهاي‌ حرفه‌اي‌ آنان‌ نيز بسيار غيرقابل‌ پيش‌بيني‌ شده‌ است‌. زنان‌ راه‌هاي‌ طولاني‌تري‌ را طي‌ مي‌كنند تا به‌ محل‌ كار خود برسند، حال‌ چه‌ اين‌ شغل‌ تمام‌ وقت‌ باشد و چه‌ نيمه‌وقت‌. در عين‌ حال‌ در زمينه‌ اداره‌ عمومي‌ شهر و كشور سياستمداران‌، متخصصين‌ و مقامات‌ اداري‌ به‌ عنوان‌ حاكمين‌ قدرقدرت‌ ديگر شناخته‌ نمي‌شوند. برعكس‌ از آن‌ها خواسته‌ مي‌شود تا «در خدمت‌» عموم‌ باشند و «با» شهروندان‌ كار كنند تا بتوانند با كمك‌ يكديگر به‌ خواسته‌ها و انتخاب‌ شهروندان‌ جامه‌ واقعيت‌ بپوشانند و نه‌ اين‌كه‌ آن‌ را به‌ سليقه‌ خود تغيير دهند و يا از بالا هدايت‌ نمايند.<br />
 مشاركت‌ زنان‌ در اداره‌ شهر امروزه‌ يكي‌ از راه‌هاي‌ عمده‌ براي‌ فرار از مدرنيته‌، انسان‌ مدولار و تمام‌ قوانين‌ دست‌ و پاگيري‌ مطرح‌ مي‌شود كه‌ حوزه‌هاي‌ فعاليت‌ را محدود كرده‌اند. خارج‌ از زندان‌ مدرنيستي‌ آسان‌تر مي‌توان‌ به‌ قابليت‌ها و ارزش‌هاي‌ افراد مختلف‌ پي‌ برد. به‌ عنوان‌ يك‌ اكثريت‌ حاشيه‌نشين‌، زنان‌ تجربه‌ حاشيه‌نشيني‌ را به‌ خوبي‌ مي‌شناسند و ارزش‌ تغييرات‌ را مي‌دانند. اكنون‌ راه‌هاي‌ بي‌شماري‌ براي‌ پيشبرد اهداف‌ زنان‌ وجود دارد، از حضور آن‌ها در عرصه‌هاي‌ مختلف‌ سياسي‌، اقتصادي‌ تا ايجاد سازمان‌ها و نهادهاي‌ زنانه‌اي‌ كه‌ كنترل‌ تشكيلات‌ عمومي‌ را در شهرها بر عهده‌ مي‌گيرند تا راه‌حل‌هاي‌ بهتري‌ براي‌ مسائل‌ شهري‌ بيابند. علاوه‌ بر آن‌ تجربه‌ بسياري‌ از زنان‌ به‌ مثابه‌ ذخيره‌ استعدادها و توانايي‌هاي‌ باارزشي‌ است‌ كه‌ اجازه‌ مي‌دهند تا همزيستي‌ جمعي‌ را در فضاهاي‌ مشترك‌ با توجه‌ به‌ رعايت‌ تنوع‌ اجتماعي‌ تجربه‌ نماييم‌. براي‌ اين‌ كار تنها كافي‌ نيست‌ كه‌ زنان‌ در اداره‌ امور شهر به‌ مردان‌ بپيوندند بلكه‌ لازم‌ است‌ تا آينده‌اي‌ متفاوت‌ متصور شود كه‌ در آن‌ تنوع‌ اجتماعي‌ آن‌گونه‌ كه‌ در جامعه‌ وجود دارد به‌ رسميت‌ شناخته‌ شود تا توانايي‌ها و ديدگاه‌هايي‌ كه‌ تا به‌ حال‌ حاشيه‌اي‌ قلمداد مي‌شده‌اند امكان‌ شكوفايي‌ پيدا كنند. براي‌ اين‌ كار زنان‌ نمي‌بايد تنها بر مسئله‌ خاص‌ وضعيت‌ زنان‌ تأكيد نمايند بلكه‌ بايد راه‌كارها و برنامه‌اي‌ عملي‌ براي‌ ادغام‌ تنوع‌ اجتماعي‌ در كنش‌هاي‌ عمومي‌ در نظر گيرند و راه‌هاي‌ جديد براي‌ مشاركت‌ دموكراتيك‌ و همگاني‌ حل‌ مشكلات‌ را ارائه‌ نمايند.</p>

<p> <strong>شهرهاي‌ امن‌: تمايز بين‌ مسائل‌ زنان‌ و مردان‌ در امنيت‌ فضاهاي‌ شهري‌ </strong></p>

<p> مسئله‌ حفظ‌ امنيت‌ شهروندان‌ در كنار افزايش‌ خشونت‌ يكي‌ از معضلات‌ اساسي‌ جوامع‌ شهري‌ عصر حاضر است‌. خشونت‌ و امنيت‌ مسلماً تعاريف‌ خاص‌ خود را در ارتباط‌ با جنسيت‌ دارند. مسائلي‌ كه‌ پسران‌ جوان‌ با آن‌ در شهر روبه‌رو هستند همان‌ مسائل‌ دختران‌ جوان‌ نيست‌. پسران‌ خود اغلب‌ ايجادكننده‌ خشونت‌ هستند در عين‌حال‌ بيش‌ از دختران‌ مورد خشونت‌ واقع‌ مي‌شوند. مسئله‌اي‌ كه‌ در امر امنيت‌ عمومي‌ بيشتر گريبان‌گير دختران‌ است‌ (اما نه‌ انحصاراً) رابطه‌ تنگاتنگي‌ است‌ كه‌ بين‌ آسيب‌پذيري‌، خشونت‌ فيزيكي‌ و خشونت‌ جنسي‌ وجود دارد. هر چند كه‌ خشونت‌ عليه‌ زنان‌ بيشتر در چهارچوب‌ زندگي‌ خانوادگي‌ نمود دارد اما كمبود امنيت‌ در فضاهاي‌ عمومي‌ نيز يكي‌ از مسائل‌ بزرگ‌ زنان‌ در شهر است‌. اين‌ نوع‌ خشونت‌ در برخي‌ از شهرهاي‌ بزرگ‌ صنعتي‌ چنان‌ ابعاد قابل‌ ملاحظه‌اي‌ يافته‌ است‌ كه‌ به‌ اندازه‌ قوانين‌ سنتي‌ منع‌ عبور و مرور زنان‌ در برخي‌ از كشورهاي‌ جهان‌ سوم‌ ميزان‌ تحرك‌ زنان‌ را محدود مي‌نمايد. رابطه‌ بين‌ محيط‌ شهري‌ و امنيت‌ زنان‌ در نقل‌ قولي‌ از گزارش‌ ملي‌ كانادا در سال‌ 1994 براي‌ كنفرانس‌ حاضر به‌ خوبي‌ نمايانگر عدم‌ امنيت‌ زنان‌ در شهر است‌.</p>

<p><em><strong> «... خشونت‌ و ترس‌ از خشونت‌ مانع‌ مشاركت‌ زنان‌ در يك‌ موضع‌ برابر در زندگي‌ اجتماعي‌ مي‌شود و در عين‌ حال‌ درك‌ ما را از عملكرد دموكراتيك‌ جامعه‌ مخدوش‌ مي‌نمايد... از تمامي‌ گزارش‌هاي‌ مربوط‌ به‌ زنان‌ و امنيت‌ اين‌طور بر مي‌آيد كه‌ طرح‌ها و سياست‌هاي‌ شهرداري‌ بايد جايگاه‌ بيشتري‌ به‌ مسائل‌ زنان‌ اختصاص‌ دهند و به‌ خصوص‌ رابطه‌ بين‌ محيط‌ ساخته‌ شده‌ و روابط‌ اجتماعي‌ را به‌خوبي‌ درك‌ نمايند.»</strong></em></p>

<p> كشور كانادا در مقوله‌ امنيت‌ زنان‌ چه‌ در مقياس‌ فدرال‌ و چه‌ در مقياس‌ محلي‌ بيش‌ از ديگر كشورها همت‌ گماشته‌ است‌. بنابراين‌ مي‌توانيم‌ تا حد زيادي‌ بر تجربه‌ كشور كانادا استناد كنيم‌. در تحقيقي‌ كه‌ در سال‌ 1993 در مورد 12300 زن‌ در مقياس‌ ملي‌ در كانادا صورت‌ گرفت‌ نشان‌ داده‌ شد كه‌ خشونت‌ عليه‌ زنان‌ در تمام‌ جامعه‌ شكلي‌ سيستماتيك‌ و گسترده‌ دارد. اما عدم‌ شكايت‌ و اعلام‌ آن‌ از سوي‌ زنان‌ باعث‌ مي‌شود كه‌ بين‌ واقعيت‌ اجتماعي‌ و آمار تفاوت‌ بسياري‌ وجود داشته‌ باشد. هر چند كه‌ بيشترين‌ حد خشونت‌ منشأ خانوادگي‌ دارد، مع‌هذا اين‌ تحقيق‌ نشان‌ مي‌دهد كه‌ بسياري‌ از زنان‌ در فضاي‌ عمومي‌ نيز براي‌ امنيت‌ خود به‌ شدت‌ نگران‌ هستند و ترس‌ آن‌ها نيز تا حد زيادي‌ مربوط‌ مي‌شود به‌ برخي‌ از اشكال‌ فضاي‌ ساخته‌ شده‌ شهري‌. در دو دهه‌ اخير ارائه‌ برنامه‌هاي‌ مختلف‌ باعث‌ شده‌ است‌ تا حساسيت‌ عموم‌ نسبت‌ به‌ امر امنيت‌ شهري‌ بيشتر شود و در اين‌ امر مشاركت‌ بيشتري‌ با دولت‌ نشان‌ دهند. در سطح‌ شهرداري‌ها طرح‌هاي‌ محلي‌ شهرهاي‌ امن‌ با مشاركت‌ سازمان‌هاي‌ زنان‌ به‌ راه‌حل‌هايي‌ رسيدند كه‌ تا حدي‌ باعث‌ پيشگيري‌ و كاهش‌ از وقوع‌ خشونت‌ عليه‌ زنان‌ در فضاهاي‌ عمومي‌ شده‌ است‌. برخي‌ از مهم‌ترين‌ اصول‌ اين‌ طرح‌ها به‌قرار زيرند:</p>

<p> ـ حمايت‌ از سازمان‌هايي‌ كه‌ براي‌ جلوگيري‌ از خشونت‌ عليه‌ زنان‌ فعاليت‌ مي‌كنند.<br />
 ـ ساختارهاي‌ سازمان‌دهي‌ شده‌ كه‌ به‌ شهروندان‌ اجازه‌ دهد تا در سياست‌هاي‌ شهري‌ مداخله‌ نمايند.<br />
 ـ نشان‌ دادن‌ اهميت‌ لازم‌ به‌ آموزش‌ و مسئوليت‌پذيري‌ انجمن‌هاي‌ محلي‌ براي‌ به‌كارگيري‌ فنون‌ و راه‌كارهاي‌ مختلف‌ براي‌ افزايش‌ امنيت‌ شهري‌.</p>

<p> <strong>برنامه‌ شهر امن‌ در تورنتو</strong></p>

<p> برنامه‌ شهر امن‌ در تورونتو كه‌ پيشگيري‌ از وقوع‌ خشونت‌ عليه‌ زنان‌ را در صدر برنامه‌هاي‌ خود قرار داده‌ تاكنون‌ بهترين‌ الگو براي‌ طرح‌ شهرهاي‌ امن‌ شناخته‌ شده‌ است‌. خطوط‌ اصلي‌ اين‌ برنامه‌ عبارتند از: <br />
  ـ ادغام‌ اهداف‌ امنيت‌ شهري‌ در طرح‌هاي‌ بزرگ‌ شهري‌.<br />
 ـ چاپ‌ و توزيع‌ جزوه‌هاي‌ حاوي‌ سامان‌دهي‌ فضا حول‌ محور امنيت‌ شهري‌ و به‌كارگيري‌ پيشنهادهاي‌ جديد.<br />
  ـ توجه‌ بيشتر به‌ امنيت‌ فضاهاي‌ پاركينگ‌ ـ گاراژ.<br />
  ـ توجه‌ بيشتر به‌ امنيت‌ افراد در پارك‌ها و مراكز تفريحي‌.<br />
  ـ ايجاد روشنايي‌ جديد براي‌ خيابان‌ها كه‌ پياده‌روها را نيز كاملاً روشن‌ كند.<br />
  ـ خدمات‌ بهتر در مجموعه‌هاي‌ مسكوني‌ عمومي‌ <br />
  ـ كلاس‌هاي‌ رايگان‌ براي‌ يادگيري‌ فنون‌ دفاع‌ از خود براي‌ زنان‌ در تمام‌ مراكز تفريحي‌ و فرهنگي‌ شهرداري‌ها.<br />
 در اين‌ طرح‌ بسياري‌ از مسئولين‌ شهرداري‌ها، سياست‌مداران‌ و اهالي‌ شهر همكاري‌ كردند تا بتوانند ضريب‌ امنيت‌ شهري‌ را بهبود بخشند. براي‌ جوابگويي‌ به‌ نگراني‌هاي‌ انجمن‌هاي‌ مختلف‌ زنان‌ كه‌ بر توسعه‌ عرصه‌ عملكرد شهر امن‌ تأكيد داشتند نيز برنامه‌ و بودجه‌ خاصي‌ در نظر گرفته‌ شد كه‌ از آن‌ جمله‌اند:<br />
  ـ تأسيس‌ مراكز خاص‌ عمومي‌ در محله‌هاي‌ مختلف‌ شهر براي‌ حل‌ منازعات‌ محلي‌.<br />
  ـ طرحي‌ براي‌ حفظ‌ امنيت‌ زنان‌ جوان‌ در محله‌هاي‌ كم‌ درآمد و محروم‌.<br />
  ـ آموزش‌ خاص‌ در مورد خشونت‌ عليه‌ زنان‌ به‌ كارشناسان‌ اجتماعي‌ كه‌ در محلات‌ مهاجرنشين‌ فعاليت‌ مي‌كنند.<br />
 از سوي‌ ديگر بايد در نظر داشت‌ كه‌ بيشترين‌ ميزان‌ خشونتي‌ كه‌ عليه‌ زنان‌ در فضاي‌ بسته‌ خانه‌ها مي‌گذرد اغلب‌ از ديد ديگران‌ پنهان‌ مي‌ماند. زنان‌ مدت‌ها كوشيدند تا بتوانند خشونت‌ عليه‌ زنان‌ در شهر و نيز در خانه‌ را به‌ عنوان‌ يك‌ امر بازدارنده‌ در توسعه‌ اجتماعي‌ مطرح‌ كنند. زيرا حل‌ و فصل‌ منازعات‌ خانوادگي‌ كه‌ تا مدت‌ها به‌مثابه‌ عرصه‌ خصوصي‌ قلمداد مي‌شد، تنها مربوط‌ به‌ مراجع‌ خاصي‌ مي‌گشت‌ و ربطي‌ به‌ برنامه‌ريزي‌ شهري‌ نداشت‌. اما امروزه‌ بيش‌ از پيش‌ برنامه‌ريزان‌ شهري‌ در پي‌ ايجاد راه‌حل‌هايي‌ براي‌ كاهش‌ امكان‌ خشونت‌ در عرصه‌ خصوصي‌ نيز هستند. در بسياري‌ از زمينه‌هاي‌ ديگر نيز مانند تبليغات‌ نهادهاي‌ زنانه‌ و دفاع‌ آن‌ها از مسئله‌ زنان‌ باعث‌ شده‌ تا تغييراتي‌ در برخورد پليس‌ با مسئله‌ خشونت‌ خانوادگي‌ به‌وجود آيد. بهبود امنيت‌ زنان‌ از سوي‌ ديگر در گرو در نظر گرفتن‌ بسياري‌ از مسائل‌ ديگر نيز مي‌باشد كه‌ در اين‌جا به‌ بعد تمايز جنسيت‌ در امر حمل‌ و نقل‌ اشاره‌اي‌ داريم‌.<br />
پروژه‌ متراك‌ كه‌ براي‌ پيشگيري‌ از خشونت‌ عمومي‌ عليه‌ زنان‌ فعاليت‌ مي‌كند، جزوه‌اي‌ در مورد امنيت‌ زنان‌ در فضاي‌ عمومي‌ منتشر كرده‌ كه‌ در مقياس‌ وسيعي‌ در كانادا استفاده‌ مي‌شود و در كشورهاي‌ ديگر نيز اجازه‌ مي‌دهد كه‌ زنان‌ مسائل‌ مختلفي‌ را كه‌ مربوط‌ به‌ فضاي‌ شهري‌ مي‌شوند و در نتيجه‌ موجب‌ عدم‌ اطمينان‌ و سلب‌ امنيت‌ است‌ ، بهتر درك‌ نمايند. اين‌ جزوه‌ راهنما در واقع‌ ليست‌ كوتاهي‌ است‌ از مواردي‌ كه‌ اجازه‌ مي‌دهد تا درجه‌ امن‌بودن‌ فضاهاي‌ عمومي‌ و نيمه‌ عمومي‌ در سطح‌ شهر شناخته‌ شوند. در تورونتو اين‌ راهنما براي‌ ارزشيابي‌ درجه‌ امنيت‌ پارك‌ها، ايستگاه‌هاي‌ اتوبوس‌، مراكز تفريحي‌، مدارس‌، خوابگاه‌هاي‌ دانشجويي‌، و مجتمع‌هاي‌ مسكوني‌ و همين‌طور براي‌ سيستم‌ حمل‌ و نقل‌ عمومي‌ به‌ كار گرفته‌ مي‌شود. موارد پيشنهادي‌ كه‌ در اين‌ جزوه‌ بيشتر مدنظرند، از اين‌ قرارند:<br />
روشنايي‌ كافي‌ معابر و فضاهاي‌ مختلف‌.<br />
قابل‌ رؤيت‌بودن‌ براي‌ ديگران‌.<br />
احتراز از مناطق‌ جداافتاده‌اي‌ كه‌ ممكن‌ است‌ فرد در آنجا مورد حمله‌ قرار گيرد.<br />
توجه‌ به‌ نوع‌ استفاده‌اي‌ كه‌ از زمين‌هاي‌ مجاور شده‌ است‌.<br />
ميزان‌ رسيدگي‌ كافي‌ و يا ناكافي‌ به‌ منطقه‌ مورد نظر.<br />
اين‌ راهنما به‌ نظر مؤثر مي‌رسد زيرا شهروند عادي‌ را نيز نسبت‌ به‌ امنيت‌ محيط‌ خود حساس‌ مي‌كند و نشان‌ مي‌دهد كه‌ گاه‌ زنان‌ به‌ مراتب‌ بيش‌ از كارشناسان‌ سنتي‌ در مورد محيط‌ خود مي‌دانند و نيز نشان‌ مي‌دهد كه‌ سامان‌دهي‌ محيط‌ تا چه‌ اندازه‌ به‌ احساس‌ امنيت‌ زنان‌ در شهر مربوط‌ مي‌شود.</p>

<p>پروژه متراك كه براي پيشگيري از خشونت عمومي عليه زنان فعاليت مي‎كند، جزوه اي در مورد امنيت زنان در فضاي عمومي منتشر كرده كه در مقياس وسيعي در كانادا استفاده مي شود و در كشورهاي ديگر نيز اجازه مي‎دهد كه زنان مسائل مختلفي را كه مربوط به فضاي شهري مي‎شوند و در نتيجه موجب عدم اطمينان و سلب امنيت است، بهتر درك نمايند. اين جزوه راهنماي د رواقع ليست كوتاهي است از مواردي كه اجازه مي‎دهد تا درجه امن بودن فضاهاي عمومي و نيمه عمومي در سطح شهر شناخته شوند. در تورونتو اين راهنما براي ارزشيابي درجه امينت پارك‎ها، ايستگاه هاي اتوبوس، مراكز تفريحي، مدارس، خوابگاه‎هاي دانشجويي، و مجتمع‎هاي مسكوني و همين‎طور براي سيستم حمل و نقل عمومي به كار گرفته مي‎شود. موارد پيشنهادي كه در اين جزوه بيشتر مد نظرند، از اين قرارند:<br />
ـ روشنايي كافي معابر و فضاهاي مختلف<br />
ـ قابل رؤيت بودن براي ديگران<br />
ـ احتراز از مناطبق جداافتاده اي كه ممكن است فرد در آنجا مورد حمله قرار گيرد<br />
ـ توجه به نوع استفاده اي كه از زمين‎هاي مجاور شده است<br />
ـ ميزان رسيدگي كافي و يا ناكافي به منطقه مورد نظر<br />
اين راهنما به نظر موثر مي‎رسد زيرا شهروند عادي را نيز نسبت به امينت محيط خود حساس مي‎كند و نشان مي‎دهد كه گاه زنان به مراتب بيش از كارشناساين سنتي در مورد محيط خود مي‎دانند و نيز نشان مي‎دهد كه سامان‎دهي محيط تا چه اندازه به احساس امنيت زنان در شهر مربوط مي‎شود.<br />
Source: Metrac. Women's Safety Audit Guide, Toronto Metro commite on Public Violence<br />
Against Women and Children, 1989 Action.</p>

<p> </p>

<p><strong>بعد زن‌/ مرد در حمل‌ و نقل‌ عمومي‌ </strong></p>

<p> تحقيقاتي‌ كه‌ در مورد جابه‌جايي‌ زنان‌ در سطح‌ شهر صورت‌ گرفته‌ نشان‌ مي‌دهد كه‌ شكل‌ تحرك‌ زنان‌ بسيار متفاوت‌ از مردان‌ است‌. زنان‌ گرايش‌ دارند كه‌ بيشتر نزديك‌ به‌ خانه‌ خود كار كنند براي‌ اين‌كه‌ بتوانند بهتر به‌ وظايف‌ مختلف‌ خود در خانه‌ و محيط‌ كار رسيدگي‌ كنند. اين‌ امر به‌ خودي‌ خود موجب‌ كاهش‌ امكان‌ اشتغال‌ براي‌ زنان‌ مي‌شود. برعكس‌ مردان‌ وقت‌ بيشتري‌ را در جابه‌جايي‌ روزانه‌ مي‌گذرانند و در نتيجه‌ بيشتر در معرض‌ تنش‌هاي‌ مختلف‌ ناشي‌ از رفت‌ و آمدهاي‌ روزانه‌ قرار مي‌گيرند. تفاوت‌هايي‌ نيز در مورد استفاده‌ مردان‌ و زنان‌ از وسائل‌ حمل‌ ونقل‌ وجود دارد. در فرانسه‌ 60% از مرداني‌ كه‌ خارج‌ از منطقه‌ پاريس‌ زندگي‌ مي‌كنند به‌ وسيله‌ اتومبيل‌ شخصي‌ به‌ محل‌ كار مي‌روند در حالي‌كه‌ در تمام‌ فرانسه‌ زناني‌ كه‌ داراي‌ اتومبيل‌ هستند و يا از آن‌ استفاده‌ مي‌كنند به‌ مراتب‌ كمتر است‌. در سوئد نيز 70% خودروها به‌ مردان‌ تعلق‌ دارد.</p>

<p> همه‌ جا زنان‌ بيش‌ از مردان‌ وابسته‌ و علاقه‌مند به‌ حمل‌ و نقل‌ عمومي‌ هستند. در فرانسه‌ براي‌ مثال‌ مردان‌ تنها 10% از رفت‌ و آمد خود را با وسايل‌ حمل‌ و نقل‌ عمومي‌ انجام‌ مي‌دهند در حالي‌كه‌ دوسوم‌ مسافرين‌ وسايل‌ حمل‌ و نقل‌ عمومي‌ زنان‌ هستند. با اين‌ حال‌ در حمل‌ و نقل‌ عمومي‌ نيازهاي‌ خاص‌ زنان‌ اغلب‌ فراموش‌ شده‌ است‌، زيرا برنامه‌ريزها بيشتر نگران‌ تحرك‌ و سرعت‌ هستند تا امكان‌ دسترسي‌ و ديگر تسهيلات‌، به‌ همين‌ علت‌ به‌خصوص‌ رفت‌ و آمد مردان‌ را براي‌ رسيدن‌ به‌ محل‌ كار خود در نظر مي‌گيرند. در فرانسه‌ شركت‌هاي‌ محلي‌ حمل‌ و نقل‌ عمومي‌ بيشتر سعي‌ مي‌كنند تا مشتريان‌ خود را از ميان‌ مردان‌ جلب‌ كنند؛ به‌ همين‌ دليل‌ تأكيد را روي‌ سرعت‌ و اتوماسيون‌ مي‌گذارند و با اهميت‌ ندادن‌ به‌ ارجحيت‌هاي‌ زنان‌ در واقع‌ مشتري‌هاي‌ زن‌ خود را از دست‌ مي‌دهند.</p>

<p>زناني‌ كه‌ شاغل‌ هستند و بايد بين‌ حرفه‌ و مسئوليت‌هاي‌ خانوادگي‌ خود هماهنگي‌ ايجاد كنند، به‌دنبال‌ صرفه‌جويي‌ در وقت‌ و هزينه‌ در رفت‌ و آمد هستند. اما بيش‌ از هر مسئله‌ ديگري‌ بايد بتوانند به‌ كارآمدي‌ اين‌ نوع‌ رفت‌ و آمد اطمينان‌ داشته‌ باشند. زيرا در بسياري‌ از موارد به‌ خاطر وظايف‌ خود در قبال‌ فرزندان‌شان‌ نمي‌توانند زمان‌ از دست‌ بدهند. از سوي‌ ديگر زنان‌ شاغل‌ به‌رغم‌ حرفه‌ خود اغلب‌ كماكان‌ تنها فرد مسئول‌ براي‌ رسيدگي‌ به‌ كارهاي‌ منزل‌، كودكان‌ و افراد سالخورده‌ خانواده‌ هستند. بنابراين‌ شكل‌ رفت‌ و آمدهاي‌ روزانه‌ آن‌ها به‌ مراتب‌ پيچيده‌تر از شكل‌ رفت‌ و آمد مردان‌ است‌. زنان‌ در بسياري‌ از مواقع‌ احتياج‌ دارند كه‌ خارج‌ از ساعات‌ پر تردد روزانه‌ كه‌ دسترسي‌ به‌ وسايل‌ نقليه‌ آسانتر است‌ به‌ مقاصد مختلف‌ مانند مدرسه‌، بيمارستان‌ و غيره‌ بروند و براي‌ همين‌ احتياج‌ به‌ وسيله‌ حمل‌ و نقل‌ دارند. اين‌ درحاليست‌ كه‌ سياست‌هاي‌ فشردگي‌ هزينه‌ شركت‌هاي‌ حمل‌ ونقل‌ اغلب‌ كاهش‌ سرويس‌ رفت‌ و آمد را خارج‌ از ساعات‌ پر تردد در نظر مي‌گيرد. اين‌ نوع‌ سياست‌ها براساس‌ ارزشيابي‌هاي‌ معمول‌ در مورد هزينه‌/ بهره‌ اتخاذ مي‌گردند و غالباً مسائل‌ اجتماعي‌ را در نظر نمي‌گيرند زيرا به‌ اندازه‌ كافي‌ اهميت‌ لازم‌ را براي‌ زنان‌ جهت‌ انجام‌ وظايف‌ روزمره‌ خانوادگي‌ خود خارج‌ از منزل‌ قائل‌ نمي‌شوند. </p>

<p> از سوي‌ ديگر به‌ عنوان‌ مادر و مسئول‌ آسايش‌ ديگران‌، زنان‌ اغلب‌ مي‌بايد اشخاص‌ ديگري‌ را امثال‌ كودكان‌، افراد سالخورده‌، والدين‌ و دوستان‌ بيمار و يا معلول‌ همراهي‌ كنند و در عين‌ حال‌ مجبورند گاه‌ بسته‌هاي‌ پر حجم‌ و سنگين‌ مانند كيف‌، وسايل‌ كودكان‌ و يا كالسكه‌ آن‌ها را با خود حمل‌ كنند. در اين‌ مواقع‌ اتوبوس‌ها و متروها اين‌ مشكلات‌ را كمتر زير نظر مي‌گيرند. در تحقيقي‌ كه‌ شركت‌ متروي‌ پاريس‌ انجام‌ داده‌ بود 81% زنان‌ اظهار كرده‌ بودند كه‌ تسهيلات‌ لازم‌ براي‌ كساني‌ كه‌ داراي‌ بسته‌هاي‌ سنگين‌ هستند و يا بچه‌هاي‌ كوچك‌ را حمل‌ مي‌كنند در حمل‌ و نقل‌ عمومي‌ در نظر گرفته‌ نشده‌ است‌.  (Duchene 1994)  تحقيق‌ ديگري‌ در توكيو نشان‌ مي‌دهد كه‌ در بعضي‌ از ايستگاه‌هاي‌ متروي‌ حومه‌ توكيو تعداد پله‌هايي‌ كه‌ مي‌بايد بالا رفته‌ شود معادل‌ يك‌ ساختمان‌ 6 طبقه‌ است‌ كه‌ براي‌ بسياري‌ مانند افراد سالخورده‌ و يا زناني‌ كه‌ كودك‌ خود را حمل‌ مي‌نمايند بسيار مشكل‌ است‌.  (Matsukawa 1994)<br />
 به‌ همين‌ جهت‌ و نيز به‌ دلايل‌ اقتصادي‌، بسياري‌ از زنان‌ ترجيح‌ مي‌دهند و گاه‌ مجبور هستند تا جايي‌ كه‌ امكان‌ داشته‌ باشد پياده‌ به‌ كارهاي‌ خود برسند. اما در اينجا نيز در مورد نيازهاي‌ پياده‌روها از سوي‌ برنامه‌ريزهاي‌ شهري‌ سهل‌انگاري‌ شده‌ است‌. به‌ گفته‌ يكي‌ از نمايندگان‌ شهر وين‌ (اتريش‌) در جايي‌ كه‌ بيش‌ از دو سوم‌ پياده‌ها زنان‌ هستند، مسئله‌ پياده‌روها يك‌ نابرابري‌ جنسيتي‌ را نشان‌ مي‌دهد. براي‌ تحرك‌ زنان‌ در فضاهاي‌ شهري‌ اغلب‌ مشكل‌ ايجاد مي‌شود؛ چه‌ از لحاظ‌ زماني‌ و چه‌ از لحاظ‌ مكاني‌، اما هنگامي‌ كه‌ قرار است‌ كه‌ بر سياست‌ حركت‌ شهري‌ تأثيري‌ گذاشته‌ شود، زنان‌ كمترين‌ تأثير را در برنامه‌ريزي‌ها دارند. زنان‌ پياده‌ احتياج‌ دارند كه‌ پياده‌روها عريض‌ و صاف‌ باشند، كناره‌هاي‌ آن‌ها براي‌ ردشدن‌ و ردكردن‌ كالسكه‌ كودكان‌ كم‌ارتفاع‌ باشد و تعداد پياده‌روهاي‌ امن‌ بيشتر باشد. مسئله‌ امنيت‌ يكي‌ از مهم‌ترين‌ مسائل‌ رفت‌ و آمد همگاني‌ است‌. همان‌گونه‌ كه‌ اغلب‌ پياده‌ها از رفت‌ و آمد در كوچه‌هاي‌ تاريك‌ و دورافتاده‌ و گذرهاي‌ زيرزميني‌ خلوت‌ احتراز مي‌كنند، زنان‌ نيز سعي‌ مي‌كنند كه‌ از بعضي‌ از وسائل‌ حمل‌ و نقل‌ و يا رفت‌ و آمد به‌ برخي‌ از محله‌ها احتراز نمايند و اكثر كارهاي‌ خود را در روشنايي‌ روز انجام‌ دهند؛ در غير اين‌ صورت‌ گاه‌ مطلقاً از سفرهاي‌ درون‌ شهري‌ به‌ دليل‌ عدم‌ امنيت‌ و ترس‌ از خشونت‌ در فضاهاي‌ شهري‌ منصرف‌ مي‌شوند.</p>

<p> <strong>زنان‌ و اداره‌ شهر</strong></p>

<p> براي‌ اين‌كه‌ زنان‌ بتوانند نقش‌ واقعي‌ در سياست‌ها و برنامه‌ريزي‌ شهري‌ داشته‌ باشند و براي‌ اين‌كه‌ اين‌ سياست‌ها در مورد نيازهاي‌ زنان‌ و مردان‌ هر دو حساسيت‌ بيشتري‌ نشان‌ دهند، لازم‌ است‌ با اين‌ امر برخورد متمركزي‌ صورت‌ گيرد. اولين‌ قدم‌ در اين‌ راه‌ حضور بيشتر زنان‌ در ساختارهاي‌ سياسي‌ است‌؛ زيرا اصلاحات‌ و برنامه‌ريزي‌ شهري‌ قبل‌ از هر چيز روندي‌ سياسي‌ است‌ تا فرايندي‌ فني‌ و سازماني‌. از سوي‌ ديگر لازم‌ است‌ تا زناني‌ كه‌ در حد شوراهاي‌ محلي‌ و يا در گروه‌هاي‌ متفاوت‌ سازمان‌دهي‌ شده‌اند، در راه‌كارها و سياست‌هاي‌ خود برخواسته‌ها و نيازهاي‌ مختلف‌ مردم‌ پافشاري‌ كنند. به‌ همين‌ علت‌ ضروري‌ است‌ كه‌ زنان‌ به‌ صورت‌ فعال‌تري‌ در سازمان‌هاي‌ خارج‌ از سازمان‌هاي‌ دولتي‌ متشكل‌ شوند. براي‌ اداره‌ بهتر شهر بايد روابط‌ درون‌ بخشي‌ شهري‌ را نيز گسترش‌ داد تا برخورد حساس‌تري‌ با مشكلات‌ زنان‌ و مردان‌ در شهر داشته‌ باشند.</p>

<p> اما اين‌ سؤال‌ كه‌ چگونه‌ بايد مسائل‌ زنان‌ را در سياست‌ و تصميم‌گيري‌هاي‌ عمومي‌ مطرح‌ كرد تا بهترين‌ تأثير را داشته‌ باشند از مسائل‌ مهم‌ مطرح‌ شده‌ در كنفرانس‌ زنان‌ و شهر بود. تفويض‌ نمايندگي‌ زنان‌ به‌ وزارت‌خانه‌، دفاتر، سازمان‌ها و ارگان‌هاي‌ ويژه‌ باعث‌ مي‌شود تا مسائل‌ زنان‌، كه‌ در واقع‌ نيمي‌ از جمعيت‌ هستند، در ديگر وزارتخانه‌ها و سازمان‌ها به‌ فراموشي‌ سپرده‌ شود. اين‌ امر از سوي‌ ديگر باعث‌ مي‌شود كه‌ مسئله‌ زنان‌ حاشيه‌اي‌ شود، زيرا اغلب‌ «بخش‌هاي‌ زنان‌» داراي‌ كمترين‌ منابع‌ و بودجه‌ هستند و بنابراين‌ به‌ سختي‌ مي‌توانند با ديگر بخش‌هاي‌ عمومي‌ رقابت‌ كنند. به‌رغم‌ نگراني‌هاي‌ برخي‌ از شركت‌كنندگان‌ در كنفرانس‌ در مورد از دست‌ دادن‌ تنها فضاهاي‌ مطمئن‌، اين‌گونه‌ نتيجه‌گيري‌ شد كه‌ كشورهايي‌ كه‌ داراي‌ سازمان‌هاي‌ ملي‌ مخصوص‌ زنان‌ هستند بايد در حفظ‌ اين‌ مراكز كوشا باشند. اما نبايد بودجه‌ اصلي‌ خود را به‌ سازمان‌هاي‌ صرفاً زنانه‌ و يا طرح‌هايي‌ كه‌ فقط‌ زنان‌  را در بر مي‌گيرد تخصيص‌ دهند بلكه‌ بايد در شبكه‌اي‌ گسترده‌تر يا ديگر سازمان‌ها و وزارتخانه‌ها قرار گيرند تا بتوانند برخورد حساس‌تري‌ با نيازهاي‌ زنان‌ در فعاليت‌هاي‌ عمومي‌ داشته‌ باشند. براي‌ اين‌ كار مشاركت‌ سازمان‌دهي‌ شده‌ زنان‌ در سطح‌ محلي‌ بسيار مهم‌ است‌، همان‌گونه‌ كه‌ بايد زنان‌ سعي‌ كنند تا كنترل‌ بر فعاليت‌هاي‌ عمومي‌ را نيز پيدا كنند.</p>

<p> مشاركت‌ بيشتر زنان‌ در زندگي‌ سياسي‌ يكي‌ از مسائل‌ مهمي‌ بود كه‌ مورد پذيرش‌ عموم‌ در كنفرانس‌ قرار گرفت‌. در واقع‌ هيچ‌ چيز جاي‌ حضور فيزيكي‌ زنان‌ را در ساختار سياسي‌ نمي‌گيرد و تنها راهي‌ كه‌ مي‌توان‌ براي‌ ايجاد تغيير متصور شد ورود بيش‌ از پيش‌ زنان‌ در اداره‌ عمومي‌ شهر و دستگاه‌هاي‌ اداري‌ كشور است‌. از سوي‌ ديگر براي‌ اين‌كه‌ يك‌ تغيير واقعيت‌ اجتماعي‌ بيابد بايد هم‌ نهادينه‌ شود و هم‌ قانوني‌. زنان‌ تجربه‌ و رابطه‌ خاصي‌ با محيط‌ شهري‌ دارند كه‌ با تجربه‌ و رابطه‌ مردان‌ با شهر متفاوت‌ است‌، به‌ همين‌ علت‌ نيز زنان‌ مي‌توانند در ايجاد تغيير ـ چه‌ در سطح‌ شهر و چه‌ در سطح‌ محلي‌ ـ نقش‌ مهمي‌ را ايفا كنند. </p>

<p> <strong>پانوشت‌ها:</strong></p>

<p> 1.  زنان‌ و شهر: مسكن‌، خدمات‌ و محيط‌ شهري‌.  انتشارات‌ سازمان‌ مشاركت‌ و توسعه‌ اقتصادي‌، پاريس‌ 1995.<br />
O.C.D.E : Les femmes et la ville: Logements, services et environnement urbain,  Paris, 1995. <br />
 در اين‌ كتاب‌ برخي‌ از مهم‌ترين‌ سخنراني‌ها در قالب‌ مقاله‌ ارائه‌ شده‌ است‌ كه‌ داراي‌ نام‌ نويسنده‌اند. اما ساير مطالب‌ كتاب‌ در واقع‌ جمع‌بندي‌ گزارش‌هاي‌ ارائه‌ شده‌ به‌ سمينار است‌. بنابراين‌ آنجا كه‌ نام‌ نويسنده‌ مشخص‌ است‌، نام‌ وي‌ ذكرشده‌ و در ساير موارد به‌ صفحات‌ مورد استفاده‌ ارجاع‌ داده‌ شده‌ است‌.<br />
 2. مقدمه‌ مقاله‌ ارائه‌ شده‌ توسط‌ خانم‌  جوبيل‌   Jo Beall  كارن‌ لوي‌   Caren Levy  (از مدرسه‌ علوم‌ اقتصادي‌ و سياسي‌ لندن‌)، ص‌ 32 و 33.<br />
 3. Cité radieuse<br />
 4. سخنراني‌ خانم‌  پروفسور پيستي‌ هيلي‌   Pasty Healey . مدير مؤسسه‌ تحقيقاتي‌ محيط‌ زيست‌ اروپا، دانشگاه‌ نيوكاسل‌، انگلستان‌، ص‌. 57-66.<br />
 5.  L'homme modulaire  انسان‌ استانداردشده‌.<br />
 6.<br />
 ص‌ 116-111.  7<br />
. ص‌ 123-122.  8.<br />
 ص‌ 72-69.</p>

<p><strong>این مقاله  پیش از این در شماره یک  مجموعه مقالات « فصل زنان» که مجموعه آرا و دیدگاه های فمینیستی است منتشر شده است.  انتشار این مقاله در زنستان با کسب اجازه از مولف و « نوشین احمدی خراسانی» که « فصل زنان» به کوشش او منتشر می شود، صورت گرفته است.</strong></p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue15/06,11,14,07,49,20/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
</html>