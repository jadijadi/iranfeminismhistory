<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue1/06,03,04,08,54,10/ by HTTrack Website Copier/3.x [XR&CO'2014], Sun, 25 May 2025 04:19:11 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 1 | مهرنوش امیری - فیروزه مهاجر » "صدیقه دولت آبادی: نامه ها، نوشته ها ویادها"</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">"صدیقه دولت آبادی: نامه ها، نوشته ها ویادها"</a></div>
    <div id="author"><a href="mailto:">مهرنوش امیری - فیروزه مهاجر</a>&nbsp;|&nbsp;&#1588;&#1606;&#1576;&#1607; ۱۳ &#1575;&#1587;&#1601;&#1606;&#1583; ۸۴&nbsp;|&nbsp;<a target="_blank" href="http://www.technorati.com/search//issue1/06,03,04,08,54,10/">
لینک های وارده</a></div>
    <div id="body" style="color: #000;">
      یک سال از تاسیس کتابخانه صدیقه دولت آبادی که در 17 اسفند 1383 / 8 مارس 2005 رسما آغاز به کار  کرد می گذرد. موجودی کتاب این کتابخانه تخصصی زنان فعلا حدود 5000 جلد کتاب فارسی و انگلیسی (چند جلدی هم به سایر زبان های عمده اروپای غربی) است که بخشی از آن ها مربوط به مسائل زنان و پژوهش های مختلف درباره زنان است و بقیه در زمینه مسائل اجتماعی، فرهنگی، تاریخی، اقتصادی و... ایران یا جهان. قسمتی از این مجموعه به همت دوستان مرکز فرهنگی زنان، بانی و موسس کتابخانه صدیقه دولت آبادی، گردآمده  و شامل مجلداتی کمیاب با ارزش بسیار در حوزه مطالعات زنان / جنسیت می شود. 
<br><br>
هدف مرکز فرهنگی زنان از تاسیس این کتابخانه فراهم آوردن مجموعه ای کتاب در حوزه زنان و برای استفاده زنان به طور اعم و پژوهشگران حوزه زنا ن به طور اخص بوده است. اما عدم دسترسی آسان به این کتاب ها، از جمله به دلیل ترافیک سنگین شهر تهران و همچنین اقامت داشتن برخی دوستان ما در شهرهای مختلف به این فکر افتادیم که کتاب ها را به سراغ زنان ببریم. یعنی، هربار یکی از کتاب های حوزه زنان کتابخانه را در سایت معرفی کنیم. 
<br><br>

نخستین کتابی که برای معرفی انتخاب کرده ایم 3 جلد کتاب "صدیقه دولت آبادی: نامه ها، نوشته ها ویادها"، ویرایش مهدخت صنعتی و افسانه نجم آبادی، چاپ 1377، است که مجموعا در 736 صفحه در شیکاگو منتشر شده. کتابی از سلسله انتشارات "نگرش و نگارش زن" ویرایش محمد توکلی-طرقی و افسانه نجم آبادی که به گفته خود ویراستاران کارش گردآوری و نشر اسناد و مدارک و متن هایی است که زمینه ساز شناختی مستند از چگونگی بازنگری ها و بازاندیشی های زن و زنانگی باشد. 
<br><br>
اهمیت این مجموعه 3 جلدی در این است که حاوی اسناد بسیار با ارزشی است درباره  یکی از برجسته ترین چهره های مدافع حقوق زنان و روزگار او که یک دوره بسیار مهم در مبارزات برای احقاق حقوق زنان در ایران را در بر می گیرد. 
<br><br>
در پشت هر 3 مجلد توضیح کوتاهی درباره صدیقه دولت آبادی به این شرح آمده: "صدیقه دولت آبادی از نخستین زنانی بود که با گشودن مدارس متعدد برای دختران و زنان، نشر مجله زبان زنان، هدایت خستگی ناپذیر فعالیت های کانون بانوان، به مدت بیش از بیست و پنج سال عمر خود را وقف بهبود شرایط زنان و کسب حقوق فرهنگی، اجتماعی و سیاسی آنان کرد." 
<br><br>

این مجموعه سه جلدی، نامه ها و نوشته های چاپ نشده و چاپ شده صدیقه دولت آبادی را، همراه با یادهایی از خویشاوندان و همعصران او، در اختیار خوانندگان و علاقه مندان به تاریخ زنان ایران می گذارد. چنان که ویراستاران متذکر می شوند، این 3 کتاب شامل کلیه مطالبی است که آن ها توانسته اند درباره صدیقه دولت آبادی گرد آورند. برخی از این مطالب، یعنی مقالات خود دولت آبادی و آن هایی که به مناسبت درگذشت او (درسال 1340) منتشر شده اند، در گذشته چاپ شده. اما نخستین بار است که این نوشته ها به اضافه نامه ها، معرفی نامه ها، سخنرانی ها، تلگرام ها، حکم های کار و حتی برخی مطالبی که دیگران درباره صدیقه دولت آبادی نوشته اند و خاطراتی که افراد مختلف از اقوام و دوستان گرفته تا همکارانش از او داشته اند در یک مجموعه گرد می آیند. 
<br><br>

این 3 کتاب شامل 10 بخش است: نامه ها که قدیمی ترین آن ها از مرند و در جریان نخستین سفر صدیقه دولت آبادی به خارج از ایران نوشته شده؛ سخنرانی ها و مقالات، شامل مقالاتی که در روزنامه هایی نظیر شکوفه و بهارستان به امضای خانم "اعتضاد"، مربوط به دوره اول فعالیت اجتماعی صدیقه دولت آبادی و با نام خانوادگی شوهرش دکتر اعتضاد الحکما، به چاپ رسیده؛ تجدید چاپ مقالات دوره اول زبان زنان – نشریه خاص زنان و به قلم زنان که او در 3 دوره، ابتدا در اصفهان و در 1337 ق./1298 ش./ 1919 م. و سپس در پی توقیف آن و به تهران نقل مکان کردن در این شهر در دو مقطع زمانی مختلف، 1301 و 1321 دست به انتشار آن زد - و اسناد مربوط به توقیف نشریه؛ فعالیت های فرهنگی و آثار صدیقه دولت آبادی در دوران تحصیل در خارج کشور، از جمله مقالاتی که او در ایرانشهر و عالم نسوان و L'Asie Francaise  منتشر کرد؛ مجموعه ای از مقالات و سخنرانی های صدیقه دولت آبادی در مجامع کانوان بانوان؛ سرمقالات و مقالاتی از دوره سوم زبان زبان به قلم خود او؛ جزوه کوچکی درباره آداب لباس پوشیدن و معاشرت در مجامع عمومی که کانون بانوان منتشر کرده و با همکاری میس دولیتل و خانم اشرف نبوی نوشته شده؛ یک داستان و بخش ناقصی از یک نمایشنامه؛ نوشته هایی از صدیقه دولت آبادی که ویراستاران پس از فراهم آوردن دو جلد نخست این مجموعه فراهم آورده اند؛ خاطرات شخصی، مطالبی که درباره او و زبان زنان در مطبوعات در زمان حیات و پس از فوتش نوشته شده، شجره نامه خانوادگی و فهرست کتاب هایی که مطالبی مبسوط درباره صدیقه دولت آبادی دارند؛ و، سر انجام، پیگفتاری از افسانه نجم آبادی (صص 682-659)، کتابنامه فارسی، منابع  انگلیسی و نمایه ای بسیار دقیق که این مجموعه را از هر حیث کامل می کند.  
<br><br>       
در مجموع مطالبی که در این 3 کتاب گرد آمده در کنار سایر اسناد تاریخی کمک بسیار ارزشمندی برای آشنایی با مسائلی است که زنان مدافع حقوق زن در نیمه اول قرن 14 شمسی با آن رو به رو بوده اند و راه حل هایی که برای مقابله با چالش های اجتماعی برگزیده اند. در ضمن، این 3 مجلد حاوی عکس هایی از زنان فعال اجتماعی دوره مورد بحث است که به نوعی با صدیقه دولت آبادی در ارتباط بوده اند و البته عکس هایی از خود او  که به گفته بسیاری یکی از برجسته ترین سران نهضت زنان در ایران بوده است و فضل و کمالش زبانزد همگان.
<br><br>

سالشمار زندگی صدیقه دولت آبادی در صفحه 24، جلد اول این مجموعه آمده؛ در پیشگفتار نیز شرحی از رویدادهای زندگی شخصی و اجتماعی او درج شده که خلاصه آن از این قرار است:  
<br><br>
صدیقه دولت آبادی در 1300 ق./1261 ش. /1882 م. در اصفهان به دنیا آمد. تحصیلات عربی و فارسی را نزد معلمان خصوصی فرا گرفت. در 20 سالگی با دکتر اعتضاد الحکما ازدواج کرد. این ازدواج در سال 1300 ش.، پس از 19 سال زندگی مشترک، به دلایل مختلف به جدایی انجامید. صدیقه دولت آبادی گرچه فرزندی نداشت اما از 26 سالگی و پس از مرگ پدر مسئولیت به ثمر رساندن خواهران کوچک (یکی دو ساله و دیگری نوزاد) خود را به عهده گرفت. 
<br><br>
او در 1335 ق./1296 ش. /1917 م. در اصفهان دبستانی برای دختران به نام "مکتبخانه شرعیات" گشود. سال بعد انجمنی به نام "شرکت خواتین اصفهان" تاسیس کرد. همزمان، دبستانی نیز برای دختران بی بضاعت به نام "ام المدارس" باز کرد. (جلد اول، پیشگفتار، ص. 6) همه این کارها با دشواری ها و مخالفت های زیادی رو به رو بود و از جمله ام المدارس "به تحریک برخی روحانیان بعد از چندی... تعطیل شد، ولی سرانجام بار دیگر برای مدت کوتاهی دایر گردید." (همان، ص. 12) 
<br><br>
او در بهار 1337 ق/ 1298 ش./1919 م از وزارت معارف برای انتشار نخستین نشریه خاص زنان به نام زبان زنان در اصفهان تقاضای امتیاز کرد. زبان زنان دو هفته نامه بود و هدف از انتشار آن صرفا بیداری زنان و مطلع کردن زنان از حقوق شان نبود، بلکه در بسیج آنان برای مخالفت با قرارداد 1919 میلادی بین دول انگلیس و ایران در زمان نخست وزیری وثوق الدوله نقش موثری بازی کرد. این خط مشی زبان زنان برای آن به قیمت گزافی تمام شد؛ دستور توقیف آن به جرم "درفشانی" صادر شد. (همان، ص. 6) اما این امر تاثیری بر عزم بانی نشریه نگذاشت. 
قمرتاج دولت آبادی، خواهر کوچک تر صدیقه دولت آبادی، در خاطرات (منتشر نشده) خود می نویسد روزی "روزنامه های زبان زنان را طوری روی هم چیده بودند که فقط "زبان زنان" آن که با خط درشت نوشته می شد به چشم می خورد و در سر تا سر اتاق دیده می شد. من با دقت به آن ها نگاه می کردم. خواهرم پرسید "به چی این طور خیره شده و نگاه می کنی؟" گفتم "به این که زبان زنان چقدر دراز شده نگاه می کنم." خنده اش گرفت و گفت "الهی که زبان زنان روزی از این هم درازتر شود." " (جلد سوم، ص. 590)    
<br><br>

صدیقه دولت آبادی بار دیگر زبان زنان را  در تهران و به طور ماهانه منتشر کرد. وی در همین ایام (1301 ش.) در تهران دست به تاسیس شرکتی به نام "انجمن آزمایش بانوان" زد..." (جلد اول، پیشگفتار، ص. 12) سال بعد به اروپا رفت و تحصیلات خود را ابتدا در مدرسه بین المللی آلیانس پاریس ادامه داد و سپس در کالج شبانه روزی زنان دوره 3 ساله تعلیم و تربیت را به پایان رساند و  از سوربن لیسانس گرفت. او، در این مدت، به همکاری با مطبوعات ایرانی ادامه داد و مقالاتی هم راجع به زنان ایران و تطبیق موقعیت زن ایرانی در آن روزگار با قوانین و مقررات اسلامی نوشت و در روزنامه های معتبر فرانسه به دست انتشار سپرد. (جلد سوم، ص. 643) 
<br><br>
صدیقه دولت آبادی در 1305 (30 مه تا 6 ژوئن 1926) در دهمین کنگره "اتحادیه بین المللی برای حق رای زنان" به نمایندگی زنان ایران شرکت کرد و در اواخر 1306 به ایران بازگشت. از هنگام بازگشت بدون حجاب به فعالیت های فرهنگی و اجتماعی مشغول شد. در جلد سوم این مجموعه او عکسی دارد که خود در توضیح آن گفته "این عکس را روز دوم ورود به تهران در میدان سپه برداشتم. در آن روز با این لباس به شهربانی... رفته، گفتم اگر اجازه می دهید با همین لباس مشغول خدمت باشم، وگرنه به اروپا بر می گردم." (جلد سوم، ص. 611)
<br><br>
به این ترتیب او در 1307 به سمت نظارت تعلیمات نسوان در وزارت معارف و اوقاف و صنایع مستظرفه استخدام و سال بعد به مدیریت کل تفتیش مدارس نسوان منصوب شد. (جلد اول، پیشگفتار، ص. 7) در سال 1315 ریاست کانون بانوان به او واگذار شد. در کانون بانوان هم که از سال 1314 تشکیل شده بود صدیقه دولت آبادی اهداف خود را که فراهم آوردن امکان "آموزش و استقلال اقتصادی" زنان بود دنبال کرد. 
او از آذر 1321 نشر زبان زنان را از سر گرفت. در سال 1326 به اروپا رفت تا در کنگره بین المللی جامعه بین المللی زنان برای صلح و آزادی شرکت کند و آن جا مقاله ای درباره پیشرفت زنان در ایران قرائت کرد. 
<br><br>
"صدیقه دولت آبادی نیمه شب ششم مرداد 1340 از سرطان درگذشت." (پیشگفتار، ص. 7)       

    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue1/06,03,04,08,54,10/ by HTTrack Website Copier/3.x [XR&CO'2014], Sun, 25 May 2025 04:19:11 GMT -->
</html>