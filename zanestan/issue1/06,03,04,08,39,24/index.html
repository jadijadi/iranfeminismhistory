<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue1/06,03,04,08,39,24/ by HTTrack Website Copier/3.x [XR&CO'2014], Sun, 25 May 2025 04:19:11 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 1 | ناهید میرحاج » مشكلات ”كوچك“ هم مي‎تواند انسان را  از سرزمين‎اش دور كند</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">مشكلات ”كوچك“ هم مي‎تواند انسان را  از سرزمين‎اش دور كند</a></div>
    <div id="author"><a href="mailto:nahid.mirhaj@gmail.com">ناهید میرحاج</a>&nbsp;|&nbsp;&#1588;&#1606;&#1576;&#1607; ۱۳ &#1575;&#1587;&#1601;&#1606;&#1583; ۸۴&nbsp;|&nbsp;<a target="_blank" href="http://www.technorati.com/search//issue1/06,03,04,08,39,24/">
لینک های وارده</a></div>
    <div id="body" style="color: #000;">
      <em>هنگامي‎كه فقط شش روز وقت داري كه هم به بچه‎هايت سر بزني و كلي مشكلات‎شان را پاسخگو باشي، هم‎چنين توقع دوستان قديمي‎ات كه به ايشان هم سر بزني، مدام وظايف عاطفي‎ات را به تو گوشزد مي‎كند و بعد كلي برنامه‎هاي فرهنگي و مشغله‎هاي ريز و درشت در آستانه‎ي 8 مارس كه وادارت مي‎كند هرچه زودتر به اين سفر شش روزه پايان بدهي و به كشور برگردي تا بخشي از وظايف‎ات را به همراه دوستانت به عهده بگيري، آن وقت مي‎بيني كه براي مصاحبه و ثبت تاريخ شفاهي با زني هموطن و انتقال تجربه‎هاي ارزشمندش، ديگر وقتي برايت باقي نمانده؛ با اين حال نمي‎خواهي اين مسافرت كوتاه بدون دستاورد باشد، تازه فكر مي‎كني: ”اگر دست خالي برگردم به ايران، به بچه‎هاي ”منتظر“ مركز فرهنگي چه مي‎توانم بگويم؟“ بالاخره با كمك دختركم، آدرس‏اش را پيدا مي‎كنم. زني است با قيافه‎اي مهربان. رفتارش آرام و متين است. بهش مي‎گويم: ”بسيار خوب، اگر موافق باشي با معرفي خودت، اين كه چند سال داري، چه كار مي‎كني، از چه سالي به اينجا (آلمان) آمده‎اي و اصلا چه عواملي باعث پناهندگي‎ات شده، شروع كنيم“</em><br><br>
ـ من مهناز هستم، 41 سال دارم و حدود چهار ساله كه آمده‎ام اين‎جا و پناهنده شدم. ده سال قبل از خروجم از ايران به‎خاطر مشكلاتي از همسرم جدا شدم و فرزندي هم ندارم. راستش مهم‎ترين دليلم براي پناهنده شدن، وضعيت‏ام به عنوان يك زن در ايران بود، نه وضعيت خصوصي‎ام بلكه بيشتر، وضعيت اجتماعي و شرايطي كه به عنوان يك زن در كشور خودم داشتم. 
<br><br>
<strong>ـ مي‎خواستم در مورد فعاليت‎هاي اجتماعي‎‏ات توضيح دهي، فعاليت‎هايي كه در زمنيه‎ي مسائل زنان انجام مي‎دهي</strong>. 
ـ سه سال است با يکي از گروه‏هاي فعال زنان که در اصل از زنان مهاجر كه به آلمان مي‎آيند حمايت مي‎كنند در ارتباط هستم و با اين گروه همكاري دارم. زنان پناهنده و مهاجر، مشكلات خيلي زيادي دارند. چه آن‎هايي كه مجرد مي‎آيند و چه آن‎ها كه در كشورشان ازدواج كرده‎اند و در اين‎جا دچار مشكل مي‎شوند. مشكلاتي كه يا با همسرشان و يا خودشان به عنوان زن، در اين‎جا پيدا مي‎كنند. چون معمولا زناني كه مثلا از ايران مي‎آيند به‎دليل آن‎كه نتوانسته‎اند به‎خاطر فشارهاي اجتماعي كه داشته‎اند اعتماد به نفس لازم را پيدا کنند، در اين كشور غريبه دچار مشكلات مختلف مي‎شوند و چون با فرهنگ و زباني غريبه ناآشنا هم مواجه مي‎شوند نياز به كمك دارند. در اين گروه ما سعي مي‎كنيم كه از آنها حمايت كنيم چه به لحاظ اجتماعي و چه وقتي آنان با ادارات و سازمان‎هاي مختلف مشكل پيدا مي‏کنند.
<br><br>
- <strong>در اين گروه چه كمك‎هايي به آن‎ها مي‎‎شود؟</strong><br><br>
- بستگي دارد، مثلا ما پزشك داريم، مددكار داريم و همينطور روانشناس، که اگر زنان مشکلاتي از نظر افسردگي و ديپرسيون پيدا کنند ما اين خدمات را در اختيارشان مي‎گذاريم. گاهي پيش مي‎آيد كه برخي از اين زنان مورد تجاوز قرار گرفته‎اند حتا از طرف همسران‏شان.
<br><br>
<strong>-  ممكنه نمونه‎اي از اين خشونت ها را تعريف کني؟</strong>
<br><br>
بله، حتما. چندي پيش خانمي از ايران آمد که با آقاي مسني ازدواج کرده بود به خاطر شرايطي که ايشان بعد از جدا شدن از شوهر اول‎اش پيدا کرده بود، اين خانم از شوهر اول، دوتا بچه داشت که بعد از جدايي با اينکه به‎طور قانوني دو هفته يک بار مي‏توانست بچه‏ها را ببيند، اما شوهرش اجازه نمي داد. گاهي پنج شش ماه يکبار (آن هم فقط نيم ساعت) به او اجازه مي داد. او در ايران نه از طرف پليس و نه از طريق دادگاه هيچ حمايتي نداشت. ضمن اينکه شرايط مالي بسيار بدي هم  داشت، بنابراين اين خانم چشم و گوش بسته در آن شرايط با  آقاي هفتاد ساله‎اي ازدواج مي‏کند و به آلمان مي‏آيد، اما مشكلات‎اش تمام نمي‎شود، چون اين آقا يعني شوهر دوم‎اش نيز بعد از يکي دو ماه يواش يواش شروع مي‎كند به محدود كردن او: کليد خانه را از او مي گيرد، تلفن هايش را کنترل مي کند، پول توجيبي به او نمي دهد و فقط اجازه مي‎دهد با خودش براي خريد مايحتاج خانه بيرون برود. بعد از مدتي کشمکش به خاطر مشکلاتي که شوهر برايش فراهم کرده بود کم کم اين خانم سعي مي‎كند به برادري که در شهر ديگري زندگي مي‎كند جريان و مشكلات زندگي‎اش را با اين شوهر دوم بگويد. با مداخله برادر و دو بار قهر و آشتي (البته خانم قصد جدايي نداشته) و توصيه‎ي برادرش ‎كه بدون توجه به تحقير و فشارهاي روحي او، به ادامه زندگي تشويق‎اش مي‎كند، دوباره به خانه بازمي‏گردد و اين بار شش ـ هفت ماه زندگي را ادامه مي‎دهد. اما شرايط به‎قدري برايش تنگ مي‎شود و آن‎چنان منزوي مي‏شود كه حال روحي‎اش به‎هم مي‎ريزد. يک روز با کمک يکي از دوستان خانمش از خانه فرار مي کند که کمي هوا عوض کند. با يکي دو نفر صحبت مي کند و تلاش مي‎كند راه حل ديگري غير از خانواده (يعني برادرش) پيدا كند. بنابراين شروع مي‎كند به پرس و جو در مورد حق و حقوقش در اين كشور غريبه. اما از آن‎جايي كه جايي نداشته دوباره به خانه برمي‎گردد، اما شوهرش آنچنان او را مورد ضرب و شتم قرار مي‎دهد که دستش مي شکند. بعد از اين مرحله است كه اين زن تصميم مي گيرد دوباره از خانه فرار کند. با اين تصميم، به يكي از انجمن حمايتگر زن مراجعه مي‏کند و آن‎ها هم با پليس تماس مي گيرند و او را به خانه امن مي برند. چند ماهي در آن خانه مي ماند و بعد از آن تقاضاي طلاق مي دهد. در اين فاصله شوهرش هم پاسپورت اين خانم را به اداره مهاجرت مي برد و آن‎جا اعلام مي‎كند كه اين خانم (يعني همسرش) از خانه رفته، بنابراين او ديگر حاضر نيست از همسرش حمايت كند. اين آقا مي‎خواست به اين طريق اقامت همسرش را لغو كند. با اين كار،  اين خانم در شرايط بسيار دشواري قرار گرفته بود، از يك طرف فکر مي‎كرد اگر به ايران برگردد ديگر حتا اجازه ندارد به بچه هايش تلفن کند ضمن اينکه از حمايت اجتماعي هم در ايران برخوردار نيست، و از طرف ديگر در اين‎جا هم شرايط چندان خوبي نداشت، اما بالاخره تصميم گرفت كه در همين‎جا بماند و زندگي جديدي را شروع كند و البته به‎تدريج توانست با استقامت زياد و پيگيري و تلاش، پناهندگي بگيرد، به کلاس زبان رفت و زندگي خود را ادامه داد. در حال حاضر هم حالش بهتر است. ولي به هر حال دو مرد، دو شکست، و يك عالمه خاطره‎هاي بد هنوز برايش آزاردهنده است.
<br><br>
- <strong>گروهي كه خودت در آن فعاليت مي‎كني چه كمكي به اين خانم كرد؟</strong>
<br><br>
- معمولا ما در مورد چنين مواردي اولين کاري كه مي‎كنيم آن است كه او را به پليس معرفي مي‎کنيم تا پليس، زن هاي خشونت ديده را به خانه هاي امن تحويل دهد. آدرس اين خانه ها را هيچ کس نمي‏داند، حتا انجمن هاي واسطه اي مثل گروه ما در مراحل اول نمي‎دانيم كه مثلا فلان زني را كه معرفي كرده‎ايم به کدام خانه امن برده‎اند. چون ممکن است مرد آدرس را پيدا کند و دچار موج عصبي شود و آن خانه را به هم بريزد. چند نمونه اتفاق افتاده كه مرد آدرس خانه‏اي را كه زنش در آن‎جا بوده پيدا كرده و آن‎جا را به هم ريخته است. به هرحال پليس در مرحله اول حتا ما را هم در جريان نمي‎گذارد كه آن خانم كجاست. اما پس از آن‎كه آن زن يك دوره كوتاه را در خانه‎ي امن گذراند و آرامش پيدا كرد، ما را در جريان محل خانه‎‎ي امني كه زن را برده‎اند مي‎گذارند و ما از طرف انجمن، مددکار به محل مي‎فرستيم تا در تمام مراحل کارهاي بازيابي زندگي آن زن، مثل رفتن به کلاس زبان، خانه پيدا کردن و كارهايي از اين قبيل، مددكار ما او را کمک کند. در حال حاضر اين خانمي كه شرح زندگي‎اش را دادم کلاس زبان مي رود، اقامتش را گرفته و نيمه وقت هم کار پيدا کرده است. الان هم وضعيت او با زماني كه من براي اولين‎بار ديدمش خيلي فرق كرده است. من اولين‎بار او را سه سال پيش در اوج مشکلات‎اش ديده بودم، اما الان از زمين تا آسمان فرق کرده، حتا دارد در دانشگاه واحدهايي را مي‎گذراند. در مجموع الان روي پاي خودش ايستاده است و آخرين باري كه ديدمش داشت نقشه مي‎كشيد که يکي دوسال ديگر به ايران برگردد تا يا بچه‏هايش را بياورد اين‎جا يا آنجا در کنار بچه‎هايش باشد. 
<br><br>
- <strong>از خودت بگو، چطور زندگي را مي گذراني؟ چه کاري غير از کارهاي اجتماعي مي‏کني؟ </strong>
<br><br>
ـ <strong>من به عنوان پناهنده اين‏جا هستم. از کمک‏هاي اجتماعي استفاده مي‏کنم و ساعات محدودي را کار مي کنم که البته پولش کم است ولي راضي هستم. 
- غير از اين انجمن آيا با ديگر گروه هاي زنان، حتا آلماني در ارتباط هستي؟</strong>
<br><br.
- بله کم و بيش. در انجمن ديگري  همكاري مي‎كنم. آنان فقط در مورد زنان ايراني کار مي کنند. آن‎ها با دو تن از زناني كه در احزاب سوسيال دموكرات و دمكرات مسيحي هستند ارتباط دارند و سعي مي‎كنند وضعيت زنان ايراني را تشريح كنند. در اينجا نسبت به وضعيت زنان ايراني خيلي کم مي‎دانند. حداقل گروه هاي زنان اين احزاب در مورد زنان ايران آگاهي ندارند و تمرکزشان بر زنان عرب و ترک است. يادم مي‎آيد چند سال پيش وقتي با  آن‎ها در مورد زنان ايراني صحبت مي کرديم و مي‎گفتيم كه آنان نيز مشکلات مشابهي با زنان عرب و ترک دارند، بسيار متعجب شده بودند و مي گفتند که ما فکر نمي‏کرديم زنان ايران هم اين مشکلات را داشته باشند. در اين‎جا فقط مردم وضعيت زنان ايراني را از زاويه‎ي رسانه‎ها مي‎شناسند، كه در اين رسانه‎ها هم زن ايراني يا زني محجبه و مومن است (كه در مورد مشکلات‎اش يا نمي‎خواهد يا ديگران اهميتي نمي‎دهند كه صحبت شود) يا زني بسيار شيک و پيک است كه مشغول اسکي‏بازي است. ولي در بين اين دو تا تيپ زن ايراني، بخش بزرگي از زنان وجود دارد كه اتفاقا اکثريت زنان ايراني را تشكيل مي‎دهند و اتفاقا مشکلات زياد دارند از جمله مشکل مالي يا مشكل با همسران‎ و بچه‏هاي‎شان و از همه مهمتر مشکل طلاق. اما اين گروه صدايشان به جايي نمي‏رسد و در مورد آنان در رسانه‎ها صحبتي نمي‎شود.
<br><br>
<strong>- راستي در چه رشته اي تحصيل كرده‎اي؟</strong>
<br><br>
- من ليسانس پرستاري هستم. و در ايران هم درس خوانده‎ام.
<br><br>
- با<strong> توجه به شغلي که داري مي‏توانستي در ايران کار خوبي داشته باشي. واقعاً چرا اينجا آمدي؟</strong>
<br><br>
- دليلش را توضيح دادم، فشارهاي اجتماعي. 
<br><br>
<strong>- خب اين فشارها براي همه وجود دارد. فکر نمي کني اگر يک روزي همه به دليل فشارهاي اجتماعي از کشور خارج بشويم آن‎وقت چه کسي مي‎ماند كه اين وضعيت و فشارهاي اجتماعي را تغيير دهد؟</strong>
<br><br>
- مي شود اين‏طوري هم نگاه کرد و مي شود طور ديگري هم ديد. من انتخاب خودم اين بود که بيايم بيرون و از بيرون حرف بزنم ضمن اين که حرف شما را هم رد نمي کنم. ولي تحليل آدم ها با هم فرق دارد. بعضي ها مي توانند با آن شرايط بسازند و براي هدف‎شان بجنگند و بعضي ها نه. من از دسته دوم هستم.
br><br>
(كمي مكث كرد، احساس كردم شايد ناراحت‎اش كرده باشم براي همين دچار دودلي شدم، اما پيش از آن‎كه بخواهم احساس‎ام را با او در ميان بگذارم، با تاسف ادامه داد)
<br><br>
- مي‎داني، من خيلي دلم مي خواست در بيمارستان هاي دولتي کار کنم. به دليل اين که مردمي که به بيمارستان هاي دولتي مي آمدند با كساني كه به بيمارستان هاي خصوصي مراجعه مي‎كنند، خيلي فرق دارند. فقر در بيمارستان هاي دولتي و تجمل در بيمارستان هاي خصوصي وجود دارد. به هر حال در آن زمان به يک بيمارستان دولتي مراجعه کردم براي كار. اما در آن موقع شرايطي برايم گذاشتند كه به‎نظرم خيلي سخت بود: مثلا اين‎كه بايد روسري‏ات فلان باشد و يک ميليمتر بالا و پايين نشود،  ناخن‏هايت بايد اينطوري باشه، شلوارت بايد بلند باشد، سر ظهر بايد نماز بخواني حتي اگر مريض بدحالي داري و يک سري پرسش‏هاي طولاني که کي هستي و به چي اعتقاد داري. به هر حال با آن شرايط من نرفتم. ببينيد وقتي حداقل آزادي انساني يعني انتخاب لباس را نداشه باشي، كمي سخت است فعاليت براي چيزهاي بزرگ‎تر. اين چيزها شايد خيلي كوچك به‎نظر برسد اما مثلا من آرايش کردن را خيلي دوست دارم و حتي اگر آرايش نکنم دوست دارم به خودم عطر بزنم. ممکن است براي شما خيلي خنده دار باشه. توي بيمارستان هاي خصوصي که به هر حال شرايط آزادانه‎تر هم بود در آن زمان مي توانستي آرايش کني و حقوق آن هم بيست هزار تومان بيشتر بود ولي جامعه و سنت‎ها وجود داشت كه تو را كنترل كند. در هر حال من نتوانستم اين تضادهايم را با جامعه حل كنم و با خودم کنار بيايم. براي نمونه روزي من مجبور شدم به عنوان خواهر بزرگ‎تر به منکرات بروم چون خواهرم را توي خيابان با پسري گرفته بودند و در آن زمان مسئوليت خواهرم با من بود. او دانشجو بود و درآن زمان اگر دانشکده مي فهميد اخراجش مي کردند. مادرم هم تازه قلبش را عمل کرده بود. فشاري که آن موقع به من آمد و توهين ها و رفتارهايي كه با من در آن‎جا شد تاثير خيلي بدي بر من گذاشت به‎ويژه آن‎كه من نه مظنون بودم و نه متهم. البته خواهرم هم متهم نبود، كاري نكرده بود. توهين‏هايي مانند اين مورد آن‎چنان در طي سال‎ها بر من تاثير گذاشت كه ديگر نمي‎توانستم اين خشونت‏هاي رواني را تحمل کنم. 
<br><br>
- <strong>از نظر تو معايب و محاسن زندگي در خارج از کشور چيست؟ </strong>
<br><br>
- معايب آن سختي هايي است که يك زندگي جديد در يك كشور غريبه با آن روبه‎رو مي‎شوي: به هرحال بايد زبان جديد ياد بگيري، با فرهنگ ديگري آشنا بشوي، و خودت را با اينجا تطبيق بدهي و در عين حال دوري از کشور و آشنايان و خانواده هم كه خيلي فشار مي‎آورد. ولي محاسن آن خيلي بيشتر است. چون اينجا نگاه‎ و ديد من نسبت به دنيا بازتر شد، ديدگاه من نسبت به دموکراسي گسترده‎تر شد و نگاه‎ام نسبت به مسايل زنان عميق‎تر شد. خيلي بيش از آن چيزي که در ايران متوجه شدم. من اينجا توانستم بفهمم كه چه تفاوت‎هايي بين وضعيت زن ايراني و زن اروپايي و آمريکايي وجود دارد. 
<br><br>
- <strong>بسيار خوب، چه تفاوت‏هايي بين يک زن ايراني و يک زن اروپايي يا آلماني وجود دارد؟</strong>
<br><br>
- تفاوت‏ آن برمي‎گردد به شرايطي كه در آن هستند، اگر بخواهم خيلي کلي بيان كنم مي‎توانم بگويم كه مثلا  در قوانيني كه بر زندگي زنان ايراني و زنان در اين‎جا حاكم است تفاوت‎هاي بسياري وجود دارد. قوانيني که اينجا براي يک زن وجود دارد حمايت‎گر زنان است. البته هنوز هم زنان در همين‎جا براي مشكلات‎ پيش روي‎شان و حقوق بيشتر مي‏جنگند ولي تفاوت ما با اين زنان از زمين تا آسمان است. زن اينجا حق انتخاب گسترده‎تري دارد، حق تصميم‏گيري دارد، حق مستقل زندگي کردن دارد و حتي اگر درآمد نداشته باشد، تأمين اجتماعي که در اصل منظور بيمه اجتماعي است برايش وجود دارد يعني اگر بيكار باشد يا درحال تحصيل به او كمك مالي مي‎شود. حتي اگر معتاد با دائم الخمر باشد بيمه اجتماعي به او تعلق مي گيرد و نيازي ندارد که تن فروشي کند. نيازي ندارد که مواد بفروشد، نيازي ندارد که با ازداوج هاي مکرر به خاطر مسايل مالي تن به هرکاري بدهد. اگر يك زن بچه داشته باشد حق مادر هميشه محفوظ است و اوست كه در واقع سرپرست بچه دانسته مي‎شود چون در اينجا اعتقاد دارند که مادر بچه را به‎دنيا آورده و نه ماه بچه را با خود حمل کرده، دردش را کشيده و بهتر از همه مي‏تواند از بچه‎اش نگهداري کند. البته در شرايطي با توافق والدين، پدر هم مي تواند از بچه نگهداري کند ولي در درجه اول حضانت با مادر است. اينجا زنان آزاد هستند که زندگي، لباس و خيلي چيزهاي ديگرشان را خود انتخاب كنند. اگر زني با مرد ديگري برود، حتا متأهل هم باشد وضعيت اين‎قدر عجيب و غريب مثل ايران نمي‎شود كه در اين ميان يك تعداد انسان كشته شوند، بلكه مسئله بين زن و مرد حل مي‎شود و به توافق مي رسند يا از هم جدا مي شوند و ديگر چنين مسائلي باعث اين نمي‎شود كه مثلا زن كشته شود و مرد به زندان بيافتد و يك عده بچه اين وسط بدون والدين بمانند و اين همه وضعيت پيچيده شود.
<br><br>
- اگ<strong>ر صحبت ديگري داري با کمال ميل گوش مي کنم.</strong>
<br><br>
- نه، حرف ديگري ندارم فقط آرزو مي کنم بتوانيم ما زنان وضعيت خودمان را در ايران به‎تدريج تغيير دهيم. 


    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue1/06,03,04,08,39,24/ by HTTrack Website Copier/3.x [XR&CO'2014], Sun, 25 May 2025 04:19:11 GMT -->
</html>