<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue1/06,03,08,01,37,49/ by HTTrack Website Copier/3.x [XR&CO'2014], Sun, 25 May 2025 04:19:08 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 1 | سیما شاخساری » روزی که من فمینیست شدم.</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">روزی که من فمینیست شدم.</a></div>
    <div id="author"><a href="mailto:shakhsari@hotmail.com">سیما شاخساری</a>&nbsp;|&nbsp;&#1670;&#1607;&#1575;&#1585;&#1588;&#1606;&#1576;&#1607; ۱۷ &#1575;&#1587;&#1601;&#1606;&#1583; ۸۴&nbsp;|&nbsp;<a target="_blank" href="http://www.technorati.com/search//issue1/06,03,08,01,37,49/">
لینک های وارده</a></div>
    <div id="body" style="color: #000;">
      وقتی که فرناز از من خواست مقاله ای کوتاه در مورد اینکه فمینیست هستم یانه بنویسم، بدون تامل نوشتن چنین مقاله ای را قبول کردم.  اما پاسخ به این سوال مشکل تر از آن بود که فکرش را می کردم.  نه به این دلیل که خود را فمینیست نمی دانم، اما از این رو که چنین هویتی را آنچنان بخشی بدیهی از زندگی روزمره خود می بینم که سوال در موردش مثل سوالی است در مورد اینکه آیا زن هستم یا نه. اما آیا جواب سوال زن بودن و یا نبودن ساده است؟ چطور می شود در مورد زن بودن نوشت وقتی که معنای زنانگی ثابت نیست؟ چطور می شود در مورد فمینیست بودن نوشت و قتی که "بودن"  ذاتی لامتغیر را تداعی می کند؟ هم زن بودن و هم فمینیست بودن من در تلاقی گفتمان های متفاوت زمانی و مکانی شکل گرفته و نماینده ذاتی لامتغیر نیستند.  سختی نوشتن مطلبی در مورد فمینیست بودن و یا نبودنم، همان تفاوت بین بودن و شدن است. فمینیست شدن من مثل زن شدنم، مثل ایرانی شدنم، مثل مسلمان شدنم، مثل تمایلات جنسی ام، مدام در پروسه تولید و بازتولید گفتمانی متغیر است و ثبت کردنِ بودن ذاتی آن، غیر ممکن. هیچکدام پیش از گفتمان (دیسکورس) نیستند-- همه در تولیدی گفتمانی، می شوند  و دوباره می شوند. 
<br><br>

نوشتن پاسخی به سوال فرناز، تشویش این که  تجربه شخصی خود را در جایگاه  منبع اصیل دانش قرار دهم را نیز در من بوجود آورد.  چگونه می شود در مورد فمینیست "بودن" نوشت بی آنکه تجربه شخصی  تبدیل به مرکزیت سوژه/ عامل شود؟  بی آنکه سوژه/عامل -- که تولید شده دانش ها و گفتمان های پیرامون است-- را تولید کننده دانش جلوه دهد؟ چگونه می شود در مورد فمینیست بودن نوشت بی آنکه فمینیست را در تعریفی همگون منجمد کرد؟ بدون اینکه تجربه شخصی را عمومیت داد؟  اما  پس از همه این دغدغه ها، کار من انسان شناسی است و انسان شناسی بدون تجربه شخصی چیست جز تئوری غیر متجسد؟ نوشتن تجربه شخصی در این مقاله، اما، یعنی رابط وابسته بین دانش های پیرامون  و تجربه. هم تجربه من و هم این نوشته، در شرایط مکانی و زمانی که عواملی مثل انقلاب  و مهاجرت بخشی از آنند شکل گرفته اند  و خارج از گفتمان های پیرامون ( منجمله گفتمان های فمینیستی آکادمیک در آمریکا) نیستند. 
<br><br>

<strong>روزی که من فمینیست شدم. </strong>
<br><br> 


اپیزود  اول
<br><br>
فمینیست شدن من در یک روز مشخص اتفاق نیفتاد. شاید اولین تجربه من با فمینیسم روزی بود که مردی در گرد میز شام با لحنی تمسخر آمیز رو به من کرد و گفت: "سیما خانم، شما مثل فمینیست ها حرف می زنی!"  آن روز من نه کتابی در مورد فمینیسم خوانده بودم و نه چنین هویتی را پذیرفته بودم، اما با فمینیست خطاب شدنم در آن لحظه مخالفت نکردم و با صدای دختر مهاجر جوانی که از صحبت های زن ستیز چند مرد جوان متمول در آن شام شاهانه عروسی دوست دبیرستانی به خشم آمده بود گفتم: "بله. من فمینیستم.  مشکلی دارید؟"   حقیقتش این بود که من تا آن لحظه خود را فمینیست نمی دانستم.  حقیقتش این بود که چند ماه پیش از آن،  برای داوطلب شدن در یک سازمان دفاع ازحقوق زنان در سانفرانسیسکو اقدام کرده بودم.  حقیقتش این بود که زنی بلوند بدون تلاش برای فهمیدن لهجه تازه واردم، من را با این بهانه که من با مسائل زنان در امریکا آشنایی ندارم رد کرده بود.  تا آنروز من فکر می کردم که زن بودم و در آمریکا.  آنروز فهمیدم که زن بودن من مهاجر در تعریف  "زنان" و مسائل آنان در آن سازمان فمینیست امریکایی نمی گنجید.  اما آنروز در لوس آنجلس، دور میز شام عروسی، به مردی ایرانی  که مثل خریداری به کالاهای دور میز که او می خواست عروس آینده اش باشند نگاه می کرد، جمله "من فمینیست هستم" را به زبان آوردم. مثل آن کسی که در مثال اوئی التوزر در جواب به پلیس که فریاد می زند:"آهای تو!" بر میگردد و با برگشتنش "تو" می شود، من هم در جواب "آهای فمینیست!" به عنوان یک فمینیست "انترپلیت" شدم.  
<br><br> 

فمینست شدن و نشدن من اما شاید بدون اسم، قبل از مهاجرت اتفاق افتاد. در آن روزهایی که از زن بودن خود بیزار شدم چون زن بودن برایم مفهومِ نبودن، مفهوم دیده نشدن داشت.  آن روزهایی که مسائل زنان برایم "سوسول بازی" بود  و در برابر مبارزه طبقاتی ناچیز می نمود، اما نمی فهمیدم چرا برادرم حق رفتن به تظاهرات را به خودش می دهد اما از تظاهرات رفتن خواهرم جلوگیری می کند.  آن روزهایی که از زن بودن خود خدا را شکر می کردم چون زن شدن برایم مفهوم دیدن آنچه را که دیگری زحمت دیدنش را به خود نمی داد داشت: نابرابری.   آن روزهایی که در کوچه های تاریک در راه بازگشت به خانه به جای سر به زیر انداختن، جواب متلک های ناخواسته سکسی مردانی که رگهای غیرتشان برای حفظ آبروی خواهرهایشان بیرون می زد را با گستاخی می دادم و مرد متلک پران را آشفته می کردم که: "خجالت بکش! دختر که از این حرف ها نمی زنه!"   آن روزهایی که به تنهایی از مرز ایران عبور کردم و نه از تهدیدهای پاسدارهایی که به اطاق من و چند زن دیگر در ماکو حمله کردند هراسیدم ونه از تهدیدهای پلیس باج گیر ترکیه که می خواست بداند به تنهایی لب مرز چه می کنم. فمینست بودم یا نه؟  نمی دانم.  اگر آنروزها می پرسیدی می گفتم نه. 
<br><br>

اپیزود دوم
<br><br>

کاملاً برحسب اتفاق بود که از سر کلاس زنان و سیاست های شهروندی سردرآوردم.  شاید هم تصادف نبود. از  کودکی قرار بود "خانوم دکتر" شوم. اما قبل از فارغ التحصیل شدن در رشته فیزیولوژی، باید مثل همه دانشجویان، کلاسی در زمینه "شهروندی آمریکایی" انتخاب می کردم.  از بین کلاس های موجود، "زنان و سیاست های شهروندی" که در دپارتمان پژوهش های زنان تدریس می شد را انتخاب کردم.  پیش از آن "پژوهش های زنان" برایم "رشته تحصیلی" محسوب نمی شد.  آخر فقط "دکترها" آدم بودند و بس!   اولین تجربه آکادمیک من با مقوله فمینیسم از آنجا بود که شکل گرفت. آنروز بود که عاشق شدم.  عاشق پژوهش های زنان.   نمی دانم چرا عاشق شدم.  به عقب که نگاه می کنم می بینم دلیلش چیزی بود که در کلاس هایی مثل ژنتیک و فیزیولوژی تولید مثل اجازه سوال کردن در موردش را نداشتم: سیاسی بودن "طبیعت".  لنگ نداشتم، اما شناگر ماهری بودم!  از آنروزها بود که فمینیست شدن و نشدنم، اینبار با اگاهی گرفتن آکادمیک در مورد فمینیسم ادامه یافت. 
<br><br>

اپیزود  سوم
<br><br>

یکسال بعد از عاشق شدن. در مرکز زنان دانشگاه که گرداننده اش هستم  نشسته ام  و به بحث دو زن گوش می کنم. زن سفیدپوست که سنی از او گذشته رو به زن جوان سیاهپوست کرده و می گوید:  این رفتارهای شما من را یاد دهه 60 و 70 می اندازد که شما زن های رنگی در تظاهرات فمینیستی ما شرکت نکردید و همه کارها را ما کردیم!  زن سیاهپوست با عصبانیت رو به او می کند و می گوید: شاید دلیلش راسیست بودن شماها بود که ما ترجیح می دادیم با مردهایمان ائتلاف کنیم تا با شما! به دفاع از زن سیاهپوست چیزی می گویم. با تعجب رو به من می کند و می گوید: "از کی تا به حال شما زنان خاورمیانه ای زنان رنگی شده اید؟ موقع مبارزات زنان رنگی در امریکا کجا بودید؟"  
<br><br>

اپیزود چهارم
<br><br>

چند سال بعد از عاشق شدن. از رئیسم در یک سازان دفاع از حقوق بشر می خواهم که روی بروشورهای جدیدی که قرار است برای   کنفرانس زنان در پکن چاپ شود،  نام اصلی ام را نگذارد.  نگران این هستم که مبادا بروشورها به دست نماینده های ایرانی در بخش دولتی کنفرانس بیفتد و اسمم  مشکلی ایجاد کند.  می گوید خب پس اسم مستعار انتخاب کن.  یک اسم امریکایی می گویم.  می گوید نمی شود!  باید اسمی انتخاب کنی که نشان دهد سازمان ما چندفرهنگی است! احساس می کنم برای مصرف اعضای آن سازمان است که آنجا کار می کنم.  یک اسم عربی انتخاب می کنم.  او از جانب سازمانی که من یکی از تنها دو فرد "رنگی" در آن هستم، به پکن می رود تا از حقوق زنان همجنسگرای دنیا دفاع کند! 
<br><br>

اپیزود پنجم
<br><br>
  
در کنفرانس پژوهش های زنان ایرانی شرکت می کنم. میزگردی در مورد همجنسگرایی تدارک دیده اند.  یکی از زنان فمینیست مشهور ایرانی که قرار بوده  از ایران بیاید، در اعتراض به این میزگرد، کنفرانس را بایکوت می کند و می خواهد که نامه اعتراضش در کنفرانس خوانده شود. میز گرد برگزار می شود، نامه خوانده می شود.  سوال های بعضی از شرکت کنندگان با وجود اعتراضشان به نامه شدیداً هوموفوبیک است.  در راهروی محل برگزاری کنفرانس به همراه دوستی با زنی که فمینیسم اسلامی را قبول ندارد در مورد استراتژی عملکرد زنان در ایران و مقوله های اورینتالیست در مورد حجاب بحث می کنیم.  یکی از زنان فمینیست ساکن فرانسه در حین رد شدن با اشاره به ما به دوستش نصیحت می کند: "بابا اینا رو ول کن.  اینا فمینیست نیستن.  اینا از جمهوری اسلامی پول می گیرن این حرفا رو بزنن!"    
<br><br>

اپیزود ششم
<br><br>

پس از چند جلسه کلاس، به یکی از دانشجویان که مقاله هایی  که تعیین کرده ام را مطلقاً نمی خواند و همینطور سر کلاس می آید و در هر بحثی از مرد سفید شکایت می کند و از قدرت ورزی فمینیسم اروپامدار سفید نقد می کند، گوشزد می کنم که باید مطالب را بخواند. به او می گویم که  با وجود توافقم با موضعش در زمینه ای که همیشه بیان می کند، لازم است که از این مرحله فراتر رود و به بحث های دیگر توجه کند.  می گوید که او فمینیست "اکتیویست" است و این "نخبه گرایی" بعضی از آکادمیک هایی  که به مبانی اصلی فمینیسم بی وفا هستند را قبول ندارد.  به او می گویم که فمینیسم خارج از روابط قدرت نیست و چنین تصویر آرمان شهرگرایی از فمینیسم فقط به گوشه گیری آن می انجامد.  به او می گویم که تاکید بر مقوله همگونی مثل فمینیسم رنگی، مرکزیت فمینیسم سفید در برابر "فمینیسم رنگی" را تثبیت می کند.  دانشجوی اکتیویست، کلاس من بی تجربه در تدریس و با تجربه در اکتیویسم را می اندازد!   
<br><br> 
آز آنروز که شاید بشود قصه آغاز نامیدش، رابطه من با فمینیسم عوض شده.  دیگر آن انسجام بر اساس هویت (زن بودن) برایم سوال برانگیز است.  هویت های"زنان رنگی" و  "زنان جهان سوم"  که  برای اهداف سیاسی  در مبارزات ضد راسیستی و ضد استعماری استفاده می شد، در حرکت های فمینیستی  جهانی  تبدیل شده اند به مقوله هایی همگون که نمایانگر (و تشدید کننده) تفاوت جنسی و نژادی هستند.  گویی که بدن های زنان فرای فرهنگ و تاریخند و مبارزه ای مشترک بر علیه یک مردسالاری همگون در جریان است. تقلیل جنسگونگی های چندگون به دوگانه تفاوت جنسی در شیوه های اروپامدار فمینیسم، به روابط متفاوتی که در سطح ملی و فراملی در شکل گیری جنسگونگی در نقاط مختلف نقش دارند، بی تفاوت می ماند. از دید من،  واژگون کردن قدرت در دوگانگی تفاوت جنسی، هدفی است محدود، بدون در نظر گرفتن پیچیدگی جنسگونگی در مقاطع مختلف تاریخی (زمانی و مکانی) . 
<br><br>

 فمینیست شدن من نقطه پایان ندارد و مثل هر هویت دیگری کامل نیست.  اپیسودهای هفتم و هشتم و .... همه و همه به "بودن" من شکلی وابسته به وقایع می دهند.  بگذار حرف آخر را با جوابی صریح پایان دهم. <strong>"من فمینیست هستم".  </strong>نه. حرف آخر نیست. در تکرارش هم تعلقم هست و هم دور شدنم. کامل هم نمی شود. هرگز.   

    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue1/06,03,08,01,37,49/ by HTTrack Website Copier/3.x [XR&CO'2014], Sun, 25 May 2025 04:19:08 GMT -->
</html>