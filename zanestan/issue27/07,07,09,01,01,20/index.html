<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue27/07,07,09,01,01,20/ by HTTrack Website Copier/3.x [XR&CO'2014], Sun, 25 May 2025 04:18:30 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 27 | زينب پيغمبرزداه » گزارشی از نقش دختران در جنبش دانشجویی :وضعیت دارد به‌تر می‌شود و دلیل آن هم سرسختی دخترهاست /زینب پیغمبرزاده</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">گزارشی از نقش دختران در جنبش دانشجویی :وضعیت دارد به‌تر می‌شود و دلیل آن هم سرسختی دخترهاست /زینب پیغمبرزاده</a></div>
    <div id="author"><a href="mailto:herlandmag@gmail.com">زينب پيغمبرزداه</a>&nbsp;|&nbsp;&#1583;&#1608;&#1588;&#1606;&#1576;&#1607; ۱۸ &#1578;&#1740;&#1585; ۸۶&nbsp;|&nbsp;<a target="_blank" href="http://www.technorati.com/search//issue27/07,07,09,01,01,20/">
لینک های وارده</a></div>
    <div id="body" style="color: #000;">
      <p>این ضرب‌المثل در بین هفتاد و هشتی‌ها رایج بود که " کسی می‌تونه بیاد تو جنبش دانشجویی که وقتی موقع بازداشت کیفش رو باز می‌کنن، آدم خنده‌اش نگیره ". آن‌چه که پسرهای هفتاد و هشتی را به خنده می‌انداخت ، لوازم آرایش یا حتی نوار بهداشتی دخترها بود. آن‌ها فعالیت سیاسی و به طور کلی فعالیت دانشجویی را کاری مردانه می‌دانستند، که زنان نباید در آن دخالت کنند. فضای تیر 78 از هر دو سو فضایی خشن و مردانه ‌بود. خشونتی که حاکمیت اعمال می‌کرد و خشونتی که دانشجویان در پاسخ به آن نشان می‌دادند. در واقع یک جنگ خیابانی در جریان بود. نیروی انتظامی ‌و انصار با اسلحه‌های سرد و گرم به سراغ دانشجویان آمده‌بودند و دانشجویان نیز با سنگ از خود دفاع می‌کردند. در آن زمان دختران فعال در جنبش دانشجویی انگشت‌شمار بودند. تقریباً همه‌ی چهره‌های شناخته‌شده‌ی 18 تیر مذکرند. اکثر این دانشجویان انگشت‌شمار دختر نیز در برخورد با این موج خشونت عقب کشیدند. آن‌ها از سردمداران جنبش دانشجویی به خاطر خشن شدن فضای اصلاحات انتقاد می‌کردند. میراث 18 تیر که به جنبش دانشجویی جانی دوباره بخشیده‌بود ، در چند مقطع حساس دیگر نمود پیدا کرد : 18 تیر سال 79 ، آبان 81 ، خرداد 82 و اکنون نیز خرداد 86. در طی این مدت حضور دختران رفته‌رفته افزایش پیدا کرده و صلح‌طلبی زنانه‌ي آن‌ها ، در تلطیف فضای خشن مردانه سهیم بوده‌است. </p>

<p>دختران دانشجو مثل همیشه قربانی ظلمی ‌مضاعف بوده‌اند. آن‌ها برخلاف بسیاری از دانشجویان پسر نه‌تنها از سوی خانواده‌ها حمایت نمی‌شدند ، بل‌که تحت فشار آن‌ها قرار داشتند. در شرایطی که حاکمیت تمامی ‌تلاش خود را برای چسباندن انگ‌های اخلاقی ـ انگی که به ظن آقایان به هر زنی که پا را از گلیم حوزه‌ی خصوصی فراتر گذارد، می‌چسبد ـ به کار می‌برد، خانواده‌ها جبراً به چنین ورطه‌ای سوق داده می‌شوند. یکی از دانشجویان دختر که سال 81 بازداشت شده‌بود ، بعد از فارغ‌التحصیلی از سوی خانواده‌اش به دانشگاه ممنوع‌الورود شده‌بود و به بهانه سینما رفتن در برنامه‌های دانشجویی شرکت می‌کرد. درهای دانشگاه هنوز به روی او باز بودند، کافی بود از درهای بسته‌ی ‌خانه بگذرد. </p>

<p>اولین دختر دانشجو سال 69 وارد شورای مرکزی تحکیم شد. با وجود آن‌که اوایل دهه 70 نیز دختران هنوز در این ترکیب حضور داشتند ، در سراسر دوره‌ی اصلاحات دختری وارد شورای مرکزی نشد، تا این‌که در سال 85 با گذشت بیش از یک دهه بهاره هدایت برای این سمت رای آورد. </p>

<p>با ورود نسل دختران دانشجوی 76-77 به دانشگاه ، فضای فعالیت زنان در تحکیم تا حدودی تغییر کرد و راه برای ورود تیپ جدیدی از دختران باز شد. دختران پرشوری که پوششی متفاوت داشتند و هر چند در ابتدا با واکنش منفی فعالین دانشجویی روبرو شدند ، اما به زودی در این ساختار پذیرفته شدند. </p>

<p><br />
فمینیست ها نسبت به جنبش دانشجویی بدبین‌اند</p>

<p>مریم شعبانی که سال 75 وارد رشته‌ی روزنامه‌نگاری دانشگاه علامه شد، در این‌باره می‌گوید: "این دختران جدید که در بحث‌ها فعالانه شرکت می‌کردند ، توانستند در شورای مرکزی انجمن‌ها رای بیاورند، اما این به معنای پذیرفته شدن در تحکیم نبود."</p>

<p>البته این عضو سابق شورای مرکزی دانشگاه علامه فضای تشکل‌های دانشجویی را مردانه نمی‌داند و می‌افزاید: "ورود به یک فعالیت سیاسی نه‌تنها مستلزم فراموش کردن زنانگی بل‌که نیازمند فراموش کردن بسیاری از مشغولیات ذهنی فرد است. اما این فعالیت‌های دانشجویی مثل فعالیت چریکی قبل از انقلاب نبود که زنان مجبور باشند کاملاً احساساتشان را سرکوب کنند. هر چند همیشه یک سری محدودیت‌های ناخودآگاه ذاتی همراه فعالیت سیاسی وجود دارد. آدمی‌با روحیات حساس نمی‌تواند در فضای سیاسی جامعه‌ی ما موفق شود. "</p>

<p>وی در پاسخ به این سوال که آیا دختران دانشجو در این دوره فمنیست بوده‌اند، می‌گوید : " در آن دوره هنوز شعار آزادی بیان تازه مطرح شده‌بود و زنان و مردان هنوز با تهدیدات مشابهی روبه‌رو بودند. اما به تدریج فضا بازتر شد. هر چقدر هم که منتقد اصلاحات باشیم، نمی‌توانیم منکر فضای به وجود آمده باشیم. در این دوره تاثیر تلاش‌های فعالین زنان به دانشگاه‌ها هم کشیده شده‌بود."</p>

<p>این روزنامه نگار فشار خانواده‌ها را علت مطرح نشدن نام دختران دانشجو نمی‌داند، بلکه معتقد است: " در آن زمان از برخورد با زنان می‌ترسیدند و مثل حالا نبود که زنان را به راحتی بازداشت کنند. حتی گاهی پسرها از حضور دخترها برای خشونت‌آمیز نشدن فضا استفاده می‌کردند. به علاوه هیچ کدام از دختران عضو شورای مرکزی تحکیم نبودند تا بازداشت شوند. وقتی دانشجویان وارد انجمن‌ها می‌شوند، خانواده‌ها به مرور این امر را می‌پذیرند. ما در آن‌دوره که خیابان‌ها هم بسته‌بود ، ساعت 12 شب پیاده به خانه بر می‌گشتیم. در ضمن، آن زمان دوره‌ي اصلاحات بود و خانواده‌ها گرم بودند. مثل الان نبود که دل‌زده شده‌باشند و خودشان هم بچه‌ها را تشویق می‌کردند. "</p>

<p>این عضو شورای تهران تحکیم هم‌چنین با رد مردسالارانه ‌بودن فضای تحکیم، فمینیست‌ها را نسبت به جنبش دانشجویی بدبین می‌داند و از پذیرفته شدنش به عنوان عکاس حرفه‌ای تحکیم و حمایت‌های به موقع دانشجویان پسر می‌گوید.  </p>

<p><br />
پسرها معتقد بودند برخی تجمعات برای دختران مناسب نیست، چون ممکن است کتک بخورند</p>

<p>نفیسه زارع نیز که 4 سال بعد از مریم شعبانی وارد رشته‌ی روزنامه‌نگاری در همان دانشگاه شده‌است، پذیرفته نشدن دختران در تشکل‌ها را یک بحث می‌داند و عدم تمایل دختران را بحثی دیگر. به نظر او دخترها فعالیت سیاسی را وقت تلف کردن می‌دانستند و ترجیح می‌دادند که درسشان را بخوانند. او دختران را سیاست‌گریز نمی‌داند بل‌که معتقد است: " آن‌ها محتاطانه عمل می‌کردند. البته متشنج بودن فضا هم موثر بود. آن‌ها فکر می‌کردند، اگر دختری را بگیرند چه بلایی سرش می‌آید. در بحث‌ها شرکت می‌کردند و اطلاعات خوبی هم داشتند، اما وارد فعالیت‌های عملی نمی‌شدند. البته دید آقایان عامل دیگری بود که هنوز هم دامه دارد. آن‌ها سعی می‌کردند با فاصله با دخترها ارتباط داشته‌باشند و معتقد بودند که برخی تجمعات برای خانم‌ها مناسب نیست چون ممکن است کتک بخورند. البته ‌بودند پسرانی که حضور دختران را می‌پذیرفتند. "</p>

<p>این عضو سابق شورای مرکزی دانشگاه علامه درباره ترکیب جنسیتی تحکیم می‌گوید: " در شورای عمومی‌تحکیم از 400- 500 عضو ، فقط 40 نفر دختر بودند. یعنی کمتر از 10 ٪ . در شورای عمومی ‌تهران نیز از 20 ـ 21 حق رای فقط 4 حق رای متعلق به زنان بود که البته 2 نفری که از الزهرا می‌آمدند، به اجبار دختر بودند. "</p>

<p>زارع برخلاف شعبانی شبیه مردان شدن را لازمه‌ي ورود به تحکیم می‌داند و می‌گوید: " اگر حق رای دانشگاه خود را داشتی، ترجیح می‌دادند با پسر هم‌دانشگاهی تو صحبت کنند، تا نظرت را در مورد موضوعی تغییر دهند و تا این‌که مستقیماً به سراغ خودت بیایند. " </p>

<p><br />
دیگر کسی نمی‌گوید دخترها برای شوهر پیدا کردن به انجمن می‌آیند</p>

<p>عاطفه یوسفی دانشجوی ورودی 80 فیزیک دانشگاه شریف و دبیرسابق انجمن اسلامی‌ این دانشگاه معتقد است دختران که در تشکل‌ها پذیرفته می‌شدند، دو راه‌کار داشتند : یا زینت مجلس باشند و کاری به آن‌ها سپرده نشود، یا این‌که پسر باشند. هیچ جای خاصی برای دخترها وجود نداشت. </p>

<p>وی که در تجمع 22 خرداد سال 85 بازداشت شده‌است ، دانشجویان دختر را در سال‌های گذشته فاقد دید فمینیستی می‌داند و می‌افزاید: " از سال 83 که فعالیت‌های فمنیستی علنی‌تر شد، موقعیت و وجهه‌ی دخترها هم به‌تر شد. دیگر کسی نمی‌گوید دخترها برای شوهر پیدا کردن به انجمن می‌آیند. در این دوره تحکیم که می‌خواست در انتخابات شرکت کند، نیروهایش را ترغیب کرد که وارد فعالیت‌هایی در حمایت از حقوق زنان شوند. این مسئله باعث تغییر نگرش دانشجویان پسر شد. " </p>

<p><br />
مردم فکر می‌کنند دخترانی که بازداشت می‌شوند، مورد آزار جنسی قرار می‌گیرند</p>

<p>زهرا جانی‌پور که سال 81 وارد رشته محیط زیست مجتمع آموزش عالی ملایر در دانشگاه بوعلی سینا شده، میزان پذیرش دختران را وابسته به تلاش آن‌ها می‌داند و می‌گوید:‌ "من توانستم تا اندازه‌ای در انجمن‌مان جو برابری ایجاد کنم. اما در اکثر انجمن‌ها آقایان تعیین‌کننده ‌بودند و دختران به حاشیه رانده می‌شدند." </p>

<p>او که خود با یکی از فعالین دانشجویی ازدواج کرده‌است، فشار خانواده‌ها را از چند جنبه، برعدم فعالیت دختران دانشجو تاثیرگذار می‌داند: "در زمینه‌ی ازدواج دختری که فعالیت سیاسی می‌کند ، نمی‌تواند به سادگی با هر کسی ازدواج کند. پذیرش این قضیه گاهی حتی برای آقایانی که خودشان فعال‌اند و همین‌طور برای خانواده‌هایشان دشوار است. این دختران علاوه بر از دست دادن موقعیت ازدواج، موقعیت اشتغال را نیز از دست می‌دهند و از نظر اقتصادی به خانواده‌هایشان وابسته می‌شوند."</p>

<p>او که در پی اعتراضات دانشجویی خرداد 82 ، 13 روز را در بند عمومی ‌بازداشت بوده‌است، در ادامه افزود: "علاوه براین مردم فکر می‌کنند دخترانی که بازداشت می‌شوند، مورد آزار جنسی قرار می‌گیرند."</p>

<p>این دانشجوی سه‌ستاره که با وجود پذیرفته شدن در دانشگاه تربیت مدرس در مقطع فوق‌لیسانس ، موفق به ادامه تحصیل نشده، معتقد است که دختران در سال‌های گذشته تنها 10 یا حداکثر 20 ٪ فعالین دانشجویی را تشکیل می‌داده‌اند و در فضای منفعل فعلی نقش آن‌ها حتی نسبت به گذشته هم کاهش یافته‌است.  <br />
 <br />
 </p>

<p><br />
دخترها هر لحظه در حال مبارزه‌اند</p>

<p>شیوا نظر آهاری دبیر کمیته دانشجویی حقوق بشر معتقد است که دختران دانشجو در 18 تیر نقش پررنگی داشته‌اند، چرا که عکس‌ها این نقش را اثبات می‌کنند. او هم‌چنین برای تایید نظر خود به کشته‌شدن فرشته علی‌زاده دانشجوی دانشگاه تبریز و نیز بازداشت تعدادی از دختران اشاره می‌کند. </p>

<p>این دانشجوی عمران دانشگاه آزاد که سال 82 وارد دانشگاه شده‌است، درباره‌ی علت کم‌رنگ بودن حضور دختران می‌گوید: "دخترها چون نمی‌خواهند اسمشان مطرح شود، زود کنار می‌روند. پسرها می‌توانند مستقل شوند، اما شرایط فرهنگی به دختران اجازه نمی‌دهد که در برابر خانواده‌هایشان بایستند. "</p>

<p>او با تاکید بر آن‌که دختران خود را به تشکل‌های دانشجویی تحمیل کردند، می‌افزاید: "‌در سال 78 دخترها این اندازه جای‌گاه نداشتند. الان احزاب هم از زنان حمایت می‌کنند. با وجود آن‌که آمار احضار دختران دانشجو به کمیته‌های انضباطی تا این اندازه بالاست، اما دفتر تحکیم تازه بعد از این همه سال عضویت یک دختر را پذیرفته‌است. "</p>

<p>وی هم‌چنین در با بیان این مطلب که جامعه فکر می‌کند یک فعال سیاسی نباید به خودش برسد، ادامه می‌دهد: "ما نمی‌خواهیم کاری را که مجاهدین کرده‌اند بکنیم. دختر مبارز هم می‌تواند آرایش کند. "</p>

<p>او که از سال 81 تا به حال چند بار بازداشت شده‌است، تاکید کرد: "اگر پسرها فقط از یک جنبه با حاکمیت مبارزه می‌کنند، دخترها هر روز در حال مبارزه‌اند. من به بازجویم هم گفتم، دختری که می‌داند با وجود آن‌که مورد مزاحمت خیابانی قرار می‌گیرد و ممکن است بازداشت هم بشود، اما لباس دل‌خواه خود را می‌پوشد، هر لحظه در حال مبارزه ‌است. " </p>

<p><br />
دختران در تشکل‌های فرهنگی موفق‌تر از تشکل‌های سیاسی بوده‌اند  </p>

<p>مهسا مهرداد نیز ساختار تشکل‌های ایران را چه دانشجویی و چه غیر دانشجویی مردسالارانه می‌داند ولی در عین‌حال معتقد است که دختران در کانون‌ها که تشکل‌هایی فرهنگی‌اند موفق‌تر از تشکل‌های سیاسی بوده‌اند. </p>

<p>این دانشجوی ورودی 82 مهندسی شیمی‌ دانشگاه امیرکبیر اضافه می‌کند :"پذیرفته شدن دختران در تشکل‌های دانشگاه‌های فنی که تعداد دختران در آن‌ها بسیار کم است، دشوارتر است." </p>

<p><br />
وضعیت دارد به‌تر می‌شود و دلیل آن هم سرسختی دخترهاست</p>

<p>ماندانا چترچی دبیر کانون حقوق زنان دانشگاه علامه که سال 82 وارد رشته ادبیات این دانشگاه شده‌است، می‌گوید: "هنوز فضای تشکل‌ها کاملاً مردانه ‌است. دخترها باید انرژی بیش‌تری صرف کنند تا پذیرفته شوند. اما این جریان رو به نزول دارد و دلیل آن هم سرسختی دخترهاست. عده‌ای با تلاش جای‌گاهی در تشکل‌ها بدست آورده‌اند و وضعیت دارد به‌تر می‌شود. " <br />
 </p>

<p><br />
</p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue27/07,07,09,01,01,20/ by HTTrack Website Copier/3.x [XR&CO'2014], Sun, 25 May 2025 04:18:30 GMT -->
</html>