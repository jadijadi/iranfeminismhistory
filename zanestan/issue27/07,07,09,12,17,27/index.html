<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue27/07,07,09,12,17,27/ by HTTrack Website Copier/3.x [XR&CO'2014], Sun, 25 May 2025 04:18:30 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 27 | ناهید کشاورز  » فعالان جنبش زنان، از دیگران «برتر» نیستند</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">فعالان جنبش زنان، از دیگران «برتر» نیستند</a></div>
    <div id="author"><a href="mailto:herlandmag@gmail.com">ناهید کشاورز </a>&nbsp;|&nbsp;&#1583;&#1608;&#1588;&#1606;&#1576;&#1607; ۱۸ &#1578;&#1740;&#1585; ۸۶&nbsp;|&nbsp;<a target="_blank" href="http://www.technorati.com/search//issue27/07,07,09,12,17,27/">
لینک های وارده</a></div>
    <div id="body" style="color: #000;">
      <p>دریا آبی و آرام است. در این سو و آن سو مردان و پسران، تن خود را به آب دریا سپرده اند تا در خنکای آب، گرمای تابستان را به فرآموشی بسپارند. خانواده ها نیز زیر انداز های خود را در زیر درختان اطراف ساحل پهن کرده اند. زنان و دختران  به انتظار مردان و پسران خود، در تدارک غذایی هستند که قرار است با حضور همه افراد خانواده میل شود.</p>

<p>در آن سوتر، زن جوانی با پسرکی 2 ساله در آغوش، لب آب بر شن های ساحل نشسته است. زن همان طور که پسرکش را در آغوش دارد، با دست دیگرش گوش ماهی ها را در پلاستیکی جمع می کند.</p>

<p>قبلا او را با شوهر و پسرش دیده ام و حالا، مرد در حال شنا در پهنه آرام دریاست. زن با مانتو و شلوار و مقنعه نشسته. 26 ساله است و هنگامی که 16 ساله بوده، با شوهرش ازدواج کرده است. چند سالی بچه نمی خواسته اند و چند سالی هم بچه دارنشده اند اما حالا پسرشان دو ساله است. شوهرش رانند ه است و در تهران زندگی می کنند. زن کار نمی کند، با وجودی که حرفه های مختلفی مثل خیاطی و آرایشگری را آموخته است، و بیش از چهار سال با شوهرش بر سر رفتن به سر کار، بگو مگو داشته است، نتوانسته است موافقت او را برای رفتن به سرکار کسب کند.و حالا بچه دار شده اند و «باید به بچه ام برسم.»</p>

<p>من هم پس از درد دل ها، بالاخره از کمپین یک میلیون امضا و اهدافش می گویم  و بیانیه را به همراه دفترچه به او می دهم، هم چنان که بیانیه را می خواند:<br />
•من خودم با چند همسری موافقم. خودم حاضرم برای شوهرم به خواستگاری بروم. <br />
•واقعا موافقی که شوهرت زن دوم بگیرد؟ <br />
•آره موافقم. وقتی که شوهرم می تواند پنهانی دنبال زنان دیگر برود، بهتر است آشکار برود. <br />
•اگر شوهرت زن دوم گرفت، تو چه می کنی؟ <br />
•من طلاق می گیرم... می کشم اش، شوهرم را می کشم!<br />
 <br />
این ها سخنان تناقض آمیز زنی است که در مواجهه با «قانون چند همسری» و عرفی که بر لاابالی گری جنسی مردان سرپوش می گذارد، راهی برای مقاومت فردی و دور زدن قوانین به ذهنش نمی رسد. او اول از موافقتش با قانون می گوید. چرا که «مرد او» و بسیاری مردان دیگر، پنهانی به سراغ زنان ناشناخته می روند، بنابراین شاید به باور او و در زندگی او، وجود یا عدم وجود این قانون فرقی نکند، چرا که او به مردش اعتماد ندارد. او را « ماشین عمل جنسی» می داند و در خود، توان تاثیر گذاری بر آن چه که از نظرش ناخوشایند  و ظالمانه است، نمی بیند. یعنی نمی بیند که وجود این قوانین است که به آن «ماشین عمل جنسی» مشروعیت قانونی می دهد و در عرف، تاثیر می گذارد و اجازه نمی دهد که دیدگاهی چنین ظالمانه و غیرانسانی تغییر کند. نمی بیند که پشتوانه و ایجاد کننده  لااقل بخشی از این نگاه همین قوانین است و چون قوانین از آن حمایت می کنند، چنین مشروعیت و اقتداری یافته تا جایی که زن را نیز در برابر این نگاه اقتدارگرا، به تسلیم واداشته است.</p>

<p>•	من وقتی که 16 سالم بود ازدواج کردم، قانون را نمی شناختم، بعدا که می خواستم کار کنم، شوهرم نگذاشت، چهار سال اصرار کردم ، موافق نکرد، اگر روز ازدواجم ، شرط حق کار کردن را در عقدنامه ام نوشته بودم، او نمی توانست مانع کارم شود. زمانی این را فهمیدم که دیگر دیر شده بود. <br />
او زن ضعیفی نیست. به «تقدیر» هم چندان خو نکرده است. در فاصله ای که به شوهرش اصرار می کرده تا اجازه کار کردن به او دهد، در حد توان خود مهارت هایی را کسب کرده است. اما قانون و مردش قویتر از تلاش او «برای وسعت دادن به افقهای زندگی روزمره اش» است و تنهایی به سراغ چنین ساختار عظیمی رفتن از توان فردی او خارج است. او با وجود همه تناقض هایش این را فهمیده است. او از غفلت و نا آگاهی  خود نسبت به قانونی که بر زندگیش حکم می راند متاسف است. اما متوجه شده است که اگر آگاه تر بود می توانست، هنگام ازدواج، حق اشتغال را در شروط ضمن عقدش بگنجاند. اما دختر 16 ساله که عقلش به همه عالم نمی رسد! و وقتی طبق قانون، او را در 16 سالگی یعنی در سنین کودکی، به مردی شوهر می دهند، نه او که هیچ زن _ کودک دیگری نیز در سن و جایگاه او، قادر نیست این «سرنوشت» را تغییر دهد. <br />
<strong><br />
فمینیسم سیاسی /فمینیسم اجتماعی</strong></p>

<p>از مادر جوان و بچه کوچکش جدا می شوم، چیزی سنگین انگار روی قفسه سینه ام فشار می آورد. دلم گرفته است. کنار ساحل قدم می زنم، به یاد اتهامی می افتم  که به خاطر جمع آوری امضاء به ما می زنند: «اقدام علیه امنیت ملی» یعنی حرکت آرام؛ حداقلی و آگاه گرایانه کمپین یک میلیون امضاء را حرکتی سیاسی جلوه می دهند بدون این که کنشگران آن و مخاطبان آن چنین دیدگاهی داشته باشند.</p>

<p>بعدتر به یاد سخنرانی فاطمه صادقی1 می افتم در در دفتر سازمان دانش آموختگان ایران (ادوار تحکیم وحدت) در سال روز 22 خرداد که کمپین یک میلیون امضاء برای تغییر قوانین ظالمانه و زن ستیز را «سیاسی» معرفی کرد. او فمینیسم را به دو حوزه مجزا یعنی فمینیسم سیاسی و اجتماعی تقسیم می کند و در تعریف فمینیسم سیاسی می گوید: «منظور من از فمنیسم سیاسی جنبشی است که بیشتر خواسته هایش را حول قوانین و ساختارهای سیاسی متمرکز می کند و هدفش تغییر در ساختار سیاسی و حقوقی کشور است.» اما فمنیسم اجتماعی را رویکردی می داند که «هدفش وسعت دادن به افق های زندگی و سرنوشت زنان در مناسبات قدرت هرروزه است.»</p>

<p>خانم فاطمه صادقی که شیوه «گفتمان سازی» را می شناسند و از نفوذ گفتمان خبر دارد، در سخنرانی خود،  بازنمایی دو واژه «خواسته حقوقی» و «ساختار سیاسی» و نیز در جایی دیگر«زنان سکولار» و «خواسته حقوقی»  را  بدون هیچ توضیحی در کنار هم قرار میدهد. به این ترتیب  کمپین یک میلیون امضاء در ظرف فمینیسم سیاسی قرار داده  می شود ولی کمپین منشور زنان و کمپین قانون بی سنگسار در نیمه ی مقابل یعنی فمینیسم اجتماعی جای  می گیرد.از این روست که در این جا قبل از ورود به بحث سعی می کنم ابتدا روشی را که خانم صادقی برای بیان تئوری خود عنوان می کند مورد بررسی قرار دهم.  <br />
<strong><br />
«بازتابندگی» یکی از مباحث مهم جامعه شناسی معاصر</strong></p>

<p>یکی از مباحث مهم روش شناسی در جامعه شناسی معاصر، بحث بازتابندگی reflectivity)) است. در واقع دهه هاست که مقوله «بی طرفی در پژوهش» مورد نقد جدی قرار گرفته است و نه تنها در پژوهش های فمینیستی بلکه در بخش مهمی از نظریات  جامعه شناسی (از وبر گرفته تا فوکو و بوردیو) این مقوله با دقت و ظرافت تعریف شده و در نتیجه، سالهاست که در بسیاری از پژوهش های معاصر، تدوین «رابطه بین محقق و موضوع تحقیق» با دقت دنبال می شود. یعنی در اکثر پژوهش های جدی، پژوهشگر در ابتدای تحقیق خود نقش خود و رابطه اش را با موضوع تحقیق را به روشنی بیان می کند و این کار او «عینیت» تحقیق اش را نیز می تواند مشخص سازد.  فاطمه صادقی با مشخص نکردن جایگاه خود در هنگام سخنرانی این ظن را به وجود می آورد که او تنها از موضع  یک جامعه شناس سخن می گوید و موضع اکتیویستی خود را به صراحت نشان نمی دهد. بازتاب سخنرانی او در سایت ها و وبلاگ ها نیز بر نقش او به عنوان یک جامعه شناس و استاد دانشگاه تاکید می کنند و نه به عنوان یک کنشگر مسائل زنان. بنابراین شاید بهتر بود، فاطمه صادقی با معرفی درست خود موضع خود را به درستی مشخص می کرد و رابطه اش را با آن چه از آن سخن می گوید  و یا در موردش حکم صادر می کند، به درستی تبیین می کرد. زیرا یکی از مباحث مهم در جامعه شناسی امروز همین امر است که با چه موضعی در حال تحلیل مثلا جنبش های اجتماعی (مثل جنبش زنان) هستیم. </p>

<p>فاطمه صادقی  بنابر مدارک مکتوبی که از گزارشات و جلسات کمپین «تدوین منشور زنان» در اینترنت نیز قابل دسترسی است، یکی از فعالان این کمپین و یکی از اعضای کمیته هماهنگی موقت  آن است. اگر تدوین منشور زنان را همانطور که خود متولیان آن به درستی می گویند، کمپینی بنامیم که از دل فعالیت اجتماعی بیرون آمده، او نمی تواند تنها  در مقام جامعه شناس صرف مطرح شود،  آن هم وقتی بر کرسی قضاوت در مورد 3 کمپین مشخص که یکی از آن ها کمپین منشور زنان است می نشیند؟</p>

<p>البته می توان هم جامعه شناس بود و هم اکتیویست. اما هنگامی که از موضع جامعه شناس می خواهیم نظر بدهیم برای این که گفته و احکام خود را «عینیت» بخشیم باید جایگاه خود را دقیقا مشخص کنیم، وگرنه هنگامی که این جایگاه را به درستی مشخص نمی کنیم، هم برای مخاطب سردرگمی به وجود می آید و هم بازنمایی از خود به عنوان جامعه شناس «بی طرف» را زیر سئوال می بریم. در حوزه آکادمیک، معمولا این مردان جامعه شناس هستند که چنین موضعی را اتخاذ می کنند (یعنی موضع بی طرفی و «جدایی از جنبش زنان»)، تا بتوانند به راحتی جنبش زنان را مورد نقد قرار بدهند. </p>

<p>از همین زاویه است که می بینیم ایشان سعی نمی کند بازنمایی از مقولاتی را که مطرح می سازد توضیح دهد: برای نمونه وی هنگامی که به بازنمایی «سکولاریسم» با «خواسته های حقوقی» و یا بازنمایی «ساختار حقوقی» با «ساختار سیاسی» می پردازد خود را موظف نمی داند که چنین مقولات به غایت جهت دار و جانبدارانه ای را توضیح دهد و مبناهای چنین تحلیل هایی را بشکافد. در واقع مخاطب او متوجه نمی شود که چگونه ممکن است کسی که در مورد قوانین خانواده و مشکلات زندگی روزمره زنان صحبت می کند حتما به ساختار سیاسی نظر دارد؟ و یا این که آیا چنین نتایجی با توجه به معیارهای تاریخی (یعنی با توجه به تاریخ جنبش زنان ایران) بیان می شود یا با توجه به معیارهای دیگری. </p>

<p><strong>گفتمان فمینیستی با جنبش زنان  </strong></p>

<p>از مقولاتی دیگری که در سخنان فاطمه صادقی سئوال برانگیز است آن که: بر چه مبنا و معیاری ایشان گفتمان فمینیستی را محدود به بررسی 3 کمپین در جنبش زنان کرده است؟ به باور من این درست است که بخشی از گفتمان فمینیستی در جامعه، در فعالیت های جنبش زنان در کمپین ها تولید می شود اما بررسی این گفتمان اولا باید به استناد نوشته ها و متن هایی که از دل این کمپین ها تولید شده صورت گیرد و در ثانی گفتمان فمینیستی لزوما به کمپین هایی که در جنبش زنان وجود دارد ختم نمی شود و برای همین تقسیم بندی گفتمان فمینیستی ایشان بر مبنای 3 کمپین به نظر می رسد مبنای درستی ندارد. اگر ایشان می خواستند به گفتمان موجود فمینیستی آن هم در جنبش زنان بپردازند لازمه اش بررسی «متن ها» و گفتمان هایی است که در این کمپین ها تولید شده و نه نتیجه گیری از احکام و ایده های مجردی که خود از 3 کمپین در ذهن اش دارد یا بررسی صرف خواسته ها و اهداف این کمپین ها، آن هم بدون رجوع به نوشته های خود کنشگران این کمپین ها. در واقع به نظر می رسد ایشان بر مبنای تصور و استنباط شخصی (یعنی قضاوتی که حکم صادر می کند که «خواسته حقوقی» و «تغییر ساختار سیاسی» یکی هستند) سپهر گفتمان فمینیستی در کل جامعه را تقسیم بندی کرده و به این نتیجه رسیده است که دو نوع فمینیسم وجود دارد یکی فمینیسم سیاسی و دیگری فمینیسم اجتماعی. </p>

<p>آن چه در جامعه ایران در رابطه با زنان اتفاق می افتد فراتر از 3 کمپین است از این رو اگر ایشان قرار بود گفتمان فمینیستی را همانطور که منظور نظرشان بود بررسی کنند نمی توانند با دو مقوله جهت دار، یعنی بازنمایی «درخواست های حقوقی» در مقوله سیاسی، و بازنمایی «خدمات دهی به زنان برای توانمندسازی» را در مقوله فمینیسم اجتماعی خلاصه کنند. این یکی دیگر از اشکالات روش شناسی است که به نظر می رسد با همان بی طرفی ظاهری ایشان، قابل درک است.</p>

<p>اما مباحث مطرح شده در سخنان فاطمه صادقی به آن جا می رسد که نجات جان «برخی از زنان محکوم» را در مقوله «تغییر زندگی روزمره» ولی «آگاهی بخشی حقوقی به زنان» را در مقوله توجه به «ساختار سیاسی»! جای می گیرد. </p>

<p>این اشکالات روش شناسی در سخنان فاطمه صادقی ادامه می یابد، به طوری که وقتی او، در حال بررسی جنبش زنان و چند کمپین در جنبش زنان است، در موقع ارائه راهکار، «مقاومت فردی» را در مقابل«کنش جمعی» قرار می دهد. در حالی که به نظر می رسد در جامعه شناسی جنبش های اجتماعی، اساسا بحث «کنش جمعی» مطرح است و مقاومت فردی در مقوله ای دیگر غیر از جنبش های اجتماعی تبیین می شود. به راستی  اگر فاطمه صادقی قرار است جنبش زنان را بررسی کند، چرا به یکباره در موقع ارائه راهکار، به مقاومت های فردی می پردازد.؟</p>

<p>اساس هر جنبشی، کنش جمعی _ حتا به طور نسبی، پراکنده و گاه و بی گاه _ است. یعنی در هر تعریفی از جنبش نمی توان، مقوله کنش جمعی و سازمان دهی جمعی و کار جمعی را نادیده گرفت. یعنی نمی توان برای بررسی جنبش های اجتماعی (حتا از نوع جدیدش) عنصر کنش جمعی را که اساس هر جنبشی است نفی کرد، مگر آن که بخواهیم کل جنبش اجتماعی را در اساس، نفی کنیم. اگر فاطمه صادقی در مقام نفی جنبش زنان است، باز هم باید به عنوان جامعه شناس موضع خود را مشخص کند یعنی از مقام  نفی جنبش زنان بر آید و بگوید که این جنبش ها در شرایط اجتماعی ما ضرورتی ندارد، نه این که به منظور «بررسی جنبش زنان» در انتها به راهکار مقاومت فردی برسد و اصل اساسی جنبش های اجتماعی یعنی کنش جمعی را نفی کند. با این حال، همین موضع نیز در تحلیل فاطمه صادقی مغشوش و نارسا است. چرا که ایشان در جایی، از جنبش زنان می گوید و خود به عنوان یکی از اعضای اکتیو در کمپینی که نشان دهنده کنش جمعی است، فعال می باشد، اما در ادامه بحث، کنش جمعی را در شرایط ایران رد می کند و در برابرش بدیل مقاومت فردی را می گذارد. </p>

<p>فاطمه صادقی مشخص نمی کند که مبنای تحلیلش برای بررسی جنبش زنان چیست، اگر او بر اساس تئوریهای جنبش های اجتماعی به بررسی جنبش زنان ایران می پردازد، شیوه های مختلفی که زنان برای تغییر وضعیت خود در دست می گیرند  همه در مقوله کنش های اجتماعی طبقه بندی می شوند، و اگر بر اساس تئوری های فمینیستی به بررسی جنبش زنان می پردازند، تمام این کنش ها سیاسی ارزیابی می شوند چرا که موج دوم جنبش زنان با شعار «شخصی سیاسی است» تمامی کنش های زنان برای تغییر وضعیت زندگیشان را  سیاسی می داند.  گرچه «سیاست»  در این تئوری ها معنایی بسیار عام تر دارد و تنها شامل «ساخت سیاسی» جامعه نمی شود. از نگاه کیت میلت« سیاست هر نوع رابطه ای است که ساختارش بر مبنای قدرت است و در آن، گروهی تحت نظارت گروه دیگری قرار می گیرند.» و آدرین ریچ سیاست فمینیستی را سیاست طرح مسائل زنان تعریف می کند.(هام، مگی، 1382،صص 337و 338)<br />
در ادامه سعی خواهم کرد به خود مباحث ارائه شده توسط فاطمه  صادقی نگاهی بیندازم.  </p>

<p><strong><br />
«آگاهی» مهم ترین ابزار برای تغییر زندگی روزمره</strong></p>

<p>در این جا سعی می کنم نشان دهم که اتفاقا «عنصر آگاهی» می تواند در تغییر زندگی روزمره زنان نقش تعیین کننده ای داشته باشد. از  منظر قضاوتی سطحی و عجولانه این طور به نظر می رسد که گویا ارائه «خدمات» به زنان، یگانه عنصری است که به تغییر زندگی روزمره آنان منجر می شود، اما به راستی چنین است؟ اکثر قریب به اتفاق ما کنشگران اجتماعی در تجربه زندگی خود، توانسته ایم با «رشد آگاهی» مان، زندگی روزمره مان را تغییر دهیم. در واقع آگاهی ما نسبت به حقوق مان و به اندیشه فمینیستی، به تدریج باعث شده که زندگی روزمره مان در معرض تغییرات کیفی قرار بگیرد، اما این تجربه را گویا «فقط برای خودمان» قابل اجرا می دانیم چون وقتی به «توده مردم» می رسیم، صحبت از ارائه خدمات برای توانمندسازی شان بسیار حیاتی می شود! گویی آنها تافته جدا بافته ای از ما هستند که روش تغییر زندگی شان کاملا جدا از ماست. به نظر می رسد این قضاوت که اتفاقا در میان برخی از کنشگران نفوذ بسیار دارد، دیدگاهی از موضع بالا به «توده زنان» است. این نگاه ، پروسه تغییر و تحول در زندگی زنان «عادی» را متفاوت از خودشان به عنوان «زنان غیرعادی» و «روشنفکر» در نظر می گیرد. در حالی که به نظر می رسد خود این نگاه نخبه گرا، مشکل ساز است یعنی دیدگاهی است که حرفی بیش از «روش های سازمان مللی»  برای تغییر وضعیت زنان  ندارد. </p>

<p>در واقع فاطمه صادقی آگاهی دادن به زنان نسبت به حق و حقوق شان (که در کمپین یک میلیون امضاء با روش جدید چهره به چهره انجام می شود) را امری سیاسی لقب می دهد و در نفی آن، بر «تغییر زندگی روزمره زنان»!؟ تاکید می کند. اما به نظر می رسد که  راهکار ایشان چیزی جز همان روشی که دهه هاست سازمان های بین المللی در کشورهای توسعه نیافته انجام می دهند نیست. یعنی توانمندساختن زنان از طریق ارائه خدمات به آنان (خدمات مشاوره ای یا خدمات شغل یابی و یا نجات جان آنها در محکومیت های کیفری)!</p>

<p>توانمند سازی زنان از طریق ارائه خدمات، روشی است که بی شک دستاوردهای مثبت و انسانی دارد و می تواند به فعالیت های دیگر جنبش زنان مشروعیت بخشد، اما اگر در جنبش زنان ایران تفوق یابد، با توجه به نیاز شدید به امکانات مالی و روابط گسترده با سازمان های دولتی، جنبش زنان را به تنگنایی سوق خواهد داد که نقش مهم و اساسی خود را به ناگزیر از دست خواهد داد. تجربه بیست و پنج ساله اخیر به روشنی حاکی از آن است که ارائه خدمات به زنان و کارهای عام المنفعه که با توجه به مقررات سخت و امنیتی موجود کشور، هر دوره دچار گرفتاری می شود، گرچه درمان و تسکین است (و البته عملی مثبت و خیرخواهانه) اما نمی تواند تاثیراتی که مثلا تغییر «قوانین خانواده» می تواند بگذارد در برداشته باشد.</p>

<p>از سوی دیگر به نظر می رسد این روش را سازمان ملل در همه کشورهای توسعه نیافته، «خود به تنهایی به دوش می کشد» و در این زمینه اتفاقا موفق تر و کارآمدتر از فعالان جنبش های اجتماعی عمل کرده است، پس چه نیاز است که جنبش زنان را هرچه بیشتر به این سمت هدایت کنیم؟ روش هایی همچون ایجاد تعاونی های زنان (که یکی از پروژهای مهم سازمان ملل در کشورهای توسعه نیافته است) یا اجرای پروژه های توانمندسازی شغلی و ارائه خدمات ، خود به خود از سوی سازمان های بین المللی پیگیری می شود و جزو وظایف و تعاریف سازمانی آنهاست، ما در جنبش زنان به دلیل «موقعیت» محلی خود، بهتر می توانیم در زمینه توانمندسازی زنان از طریق «آگاهی رسانی» تاکید کنیم یعنی همان روشی که اتفاقا خودمان را نیز توانمند کرده است . البته با ید اشاره کرد که  از آن جا که روش های خدمات دهی بدون آگاهی در برخی از کشورها پاسخ نگرفته اند، فعالان،  بحث  بازنگری در برخی روش های سازمان  مللی  را مطرح کرده اند یعنی حضور و فشار جنبش های زنان تا حدی این روش ها را هم  دگرگون کرده است و بحث اگاهی رادر این پروژه ها به مولفه ای مهم تبدیل کرده است   .</p>

<p>بسیاری از ما زنان طبقه متوسط (که برخی کنشگران جنبش زنان نیز هستیم)، به نسبت مادرانمان زندگی بهتری داریم. یعنی خودمختاری ما در زندگی بیشتر بوده است. انتخاب های بیشتری در زندگی داشته ایم. و سبک زندگی ما با مادرانمان متفاوت شده است. شاید آن چه که زندگی ما را از سبک زندگی نسل پیشین متمایز می سازد، نه در ساختار حقوقی حاکم بر زندگیمان که در شیوه های متفاوت زندگیمان باشد. به راستی یکی از مهمترین دلایل این تغییر سبک زندگی، «تغییر ذهنیت» ما نسبت به زندگی روزمره و جایگاه مان در زندگی است و این مهم به دست نمی آمد به جز با دست یافتن به آگاهی <br />
ما زنان طبقه متوسط، خوشبختی و افتخار در پیشبرد سبک زندگی خود در زندگی را تا حدودی داشته ایم. ما نسبت به این قوانین تبعیض آمیز آگاهی پیدا کرده ایم و در نتیجه در جستجوی راه های دور زدن این قوانین بوده و هستیم. شروط ضمن عقد، یکی از راه های دور زدن این قوانین است. اما آیا همه زنان از این آگاهی و توان برخوردار هستند، تا زیر سایه این قوانین ،« افق های زندگی و سرنوشت خود را در مناسبات قدرت هر روزه وسعت بخشند»؟<br />
اگر جنبش زنان ایران، خواسته های حقوقی (و گسترش آگاهی از این نابرابری ها) را هم چنان در محور مطالبات خود قرار داده است، به این دلیل بوده که با وجود نا آگاهی از تاثیر این قوانین، زنان معدودی، توان وسعت بخشیدن به افق های زندگی خود و دستیابی به خودمختاری  را دارند.  با وجود قوانینی که دختر 13 ساله با اذن پدر به شوهر می رود، دخترکانی که در سن کم به شوهر می روند، توان تاثیر بر زندگی و سرنوشت خود  را از دست می دهند.اگر به اسناد جنبش زنان در مبارزه برای حقوق برابر در دوره های مختلف نگاه کنیم، دلیل تاکید بر برابری حقوقی از قضا دفاع از خود مختاری زنان و تلاش برای وسعت بخشیدن به زندگی زنان از طریق گسترش افق های زندگی آنان بوده است. 2چرا که این قوانین موجب به بن بست رسیدن زندگی زنان به ویژه زنان محرومتر می شود.  شاید زن طبقه متوسط شهر نشین که استقلال اقتصادی نیز دارد، توان دور زدن این قوانین را داشته باشد و فرهنگ و سبک زندگی او، او را فراتر از این قوانین نابرابر قرار دهد، اما زنان  طبقات فرودست  برای وسعت بخشیدن به زندگی خود، ناچار از چالش با این قوانین هستند. بنابراین من با استناد به صدها مدرک و شاهد و دلیل می توانم نشان دهم که فمینیسمی که بر تغییر قوانین تبعیض آمیز تاکید می کند، فمینیسمی کاملا اجتماعی است که در صدد قدرتمند تر کردن زنان در ساحت زندگی روزمره است. اتفاقا قوانین تبعیض آمیز فضای زندگی روزمره زنان را به بن بست می کشانند. می توانیم به زندگی زنانی اشاره کنیم که به دلیل همین قوانین تبعیض آمیز، عمر خود را در راهروهای دادگاه ها تلف می کنند و نیز به زندگی های به بن بست رسیده زنانی اشاره کنیم که به دلیل عدم حمایت قانون ، به خودکشی و یا شوهر کشی روی می آورند.</p>

<p>بنابراین فمینیسمی که هدفش وسعت دادن به افق های زندگی زنان در زندگی روزمره است، هر گز نمی تواند از تغییر قوانین تبعیض آمیز صرف نظر کند و نقش موثر «آگاهی» از این قوانین را نادیده بگیرد.</p>

<p>موج اول فمینیسم در اروپا و آمریکابا شعار برابری حقوقی توسعه یافت، در موج دوم گرچه به جای برابری حقوقی ، رهایی زنان مطرح بود. اما جنبش زنان برای دستیابی به این رهایی ناگزیر از گسترش برابری حقوقی و نیز در دسترس همگانی قرار دادن این حقوق بود. به همین دلیل در دهه 70 می بینیم ، جنبش زنان فرانسوی مبارزه اش را بر حق دستیابی زنان به وسایل جلوگیری از بارداری و سقط جنین متمرکز می کند.3</p>

<p>فمینیستهای فرانسوی در آن زمان تاکید می کردند که قانونی که سقط جنین و دستیابی به وسایل پیشگیری از بارداری را ممنوع می کند تنها به ضرر زنان فقیر است، آنان با ادله نشان می دادند که زنان ثروتمند تر می توانند برای انجام سقط جنین به کشورهای انگلستان و سوئیس بروند و یا با پرداخت مبالغی بالا در کلینیک های پاریس از شرجنین ناخواسته رها شوند، اما این زنان فرودست هستند که مجبورند با روش های غیربهداشتی و خطرناک مبادرت به سقط جنین کنند.بنابراین قانون باید از فرودست ترین اقشار حمایت کند نه اینکه تنها این گونه خاطیان را به مجازات بسپارد. <br />
<strong><br />
مقاومت فردی/ کنش جمعی</strong></p>

<p>صادقی در ادامه صحبتش آن جا که بر ضرورت گذر از فمینیسم سیاسی به فمینیسم اجتماعی تاکید می کند، می گوید:« در ایران بعد از انقلاب مردم به سمت سیاستهای زندگی روزمره گرایش پیدا کرده و به دلیل سرخوردگی از سیاست از کنشهای جمعی فاصله گرفته اند.و این مساله در جنبش زنان هم وجود دارد که به دلیل کم کاری ما نیست بلکه بیش از هر چیز مربوط به ساختار نظام اجتماعی است که در آن مردم از سیاست در قالب کنشهای جمعی فاصله گرفته و به سمت کنشهای فردی تمایل پیدا می کنند.» او فعالان زنان را به توجه به مقاومت های فردی زنان فرا می خواند. اوبه  مقاومت فردی زنانی اشاره می کند، که در سال های پس از انقلاب با به عقب راندن میلیمتری هر روزه روسری هایشان  در مقابل حجاب اجباری مقاومت می کنند و حرکت آنان را تاثیر گذارتر از حرکت کنشگرانی می داند که خواهان کنش جمعی زنان برای تغییرات حقوقی هستند.</p>

<p>فمینیسم چه به عنوان یک جنبش اجتماعی و چه به عنوان مجموعه اندیشه هایی که به چنین جنبشی مشروعیت می بخشد، نمونه ای از یک کنش جمعی است. نمی توان از جنبش زنان سخن گفت و آن را به دلمشغولی به مقاومت های فردی روزمره زنان فروکاست. شکی نیست که شکست های پیاپی سیاسی و سرکوب های سال های بعد از انقلاب، موجب شکل گیری نوعی تخیل اجتماعی شده است که نقش کنش جمعی افراد در تغییر موقعیت شان را نادیده می گیرد. یکی از دشواری های جنبش زنان ، مقابله با چنین نگرشی است. جنبش زنان به عنوان بک کنش جمعی، می خواهد نشان دهد که مسئله نابرابری حقوق زنان ، خشونت علیه زنان و سرکوب هایی که زنان با آن مواجهند، مسائلی اجتماعی است و به راه حل های اجتماعی نیاز دارد. گرچه مقاومت های فردی و تلاش برای ایجاد سبک های زندگی دمکراتیک تر، تلاشی ارزنده است، اما این تلاش ها هنگامی می توانند به بار نشینند که با آگاهی از شرایط موجود و تلاش برای تغییر این شرایط همراه باشند.</p>

<p>مقاومت های فردی در تمام این سال ها وجود داشته اند. تعارض میان موقعیت عینی و ذهنی زنان، آنان را به انتخاب های دشواری سوق داده است. به راستی دل خوش کردن به مقاومت های فردی، بدون توجه به تلاش برای سازمان یابی این مقاومت ها برای تغییر شرایط ناعادلانه چه نتیجه ای در بر خواهد داشت؟</p>

<p>حرکت های زنان همیشه به توانمندی های فردی زنان توجه داشته اند، ارتقائ آگاهی زنان یکی از اهداف مهم موج دوم فمینیسم بوده است. تاکید بر استقلال اقتصادی و نیز توانمندی های تحصیلی زنان، در مبارزات زنان کشورمان، تاریخی 100 ساله دارد. جنبش زنان هرگز به توانمندی زنان در زندگی روزمره غافل نبوده است. اما این مهم را بدون تلاش برای بسط آگاهی های زنان از یکسو و تلاش برای انسانی کردن ساختارهایی که زنان در آن گرفتارند، ناممکن می داند. <strong></p>

<p>الویت بخشی به دیگر ایدئولوژی ها نسبت به فمینیسم در گرایش های مختلف فمینیسم در ایران</strong></p>

<p>فاطمه صادقی به درستی به بی توجهی گروه های مختلف سیاسی در مقاطع مختلف تاریخی به مسائل زنان اشاره می کند. «فمينيسم در ايران هميشه زير ساية احزاب و گرايش‌هاي سياسي كلان‌تر قرار گرفته است مثلا در فمينيسم ماركسيسم هميشه سوسياليسم بر فمينيسم تقدم داشته است. در فمينيسم اصلاح‌طلب دموكراسي بر فمينيسم، در گرايش فمينيسم اسلامي، اسلام بر فمينيسم و در فمينيسم سكولار گفتار حقوقي بر گفتار سياست زندگي تقدم داشته است.»  او به درستی بر تفوق ایدئولوژی های مختلف بر فمینیسم در گرایش های مختلف فمینیسم اشاره می کند. اما فراموش می کند، آن جا که به نقد، تفوق گفتار حقوقی در فمینیسم سکولار می پردازد، بگوید که این امر به دلیل اولویت بخشی به یک ایدئولوژی نسبت به فمینیسم نیست بلکه فمینیسم حقوقی خود یکی از قدرتمندترین شاخه های فمینیسم است و تا زمانی که مطالبات حقوقی زنان به دست نیامده است، هم چنان در ایران قدرتمند خواهد ماند.قدرتمندی گفتمان برابری حقوقی در ایران، به دلیل چشم پوشی فعالان از دیگر مسائل زنان نیست و اتفاقا فمینیسم سکولار برابری حقوقی را کف مطالبات خود می داند، و تا آن جا که توانسته است به دیگر مسائل زنان پرداخته است اما مسئله این جاست که نابرابری حقوقی که همه زنان را در بر می گیرد، برای این گرایش  در شرایط فعلی فوری ترین مسئله است. <br />
<strong><br />
کمپین یک میلیون امضاء به عنوان فمینیسمی اجتماعی</strong></p>

<p>گرچه فاطمه صادقی کمپین یک میلیون امضاء را به عنوان فمینسمی سیاسی  طبقه بندی می کند، اما من با توجه به دلا یل پیش گفته آن را حرکتی اجتماعی می دانم که در تلاش برای گسترش  آگاهی های زنان و اعطای خودمختاری به زنان از طریق تغییر قوانین تبعیض آمیز است. تجربه من به عنوان یکی از کنشگران کمپین یک میلیون امضا نشان می دهد، که زنان هنگامی که جایی برای فعالیت جمعی برای ایجاد تغییرات ، پیدا می کنند، مشتاقانه به آن می پیوندند. بسیاری از کنشگران کمپین یک میلیون امضا که فعالیت در کمپین اولین کنش جمعی آنان برای  ایجاد تغییرات است، تنها به جمع آوری امضا ، بسنده نمی کنند. آنان مایلند در کمیته های کمپین فعالانه شرکت کنند و خود در روند سازمان دهی کمپین مشارکت کنند. تجربه به من نشان می دهد، که ما نه با بی علاقگی افراد به کنش جمعی که با سرکوبی سازمان یافته مواجهیم که امکان تدوام این کنش ها را روز به روز سخت تر می کند. علیرغم همه این دشواری ها و سرکوب ها، هر روز به کمپین یک میلیون امضا کنشگران نوینی می پیوندند که تنها مقاومت فردی را برای تغییر زندگی خود کافی نمی دانند.نجمه 26 ساله و مهندس صنایع که به طبقه متوسط بالا تعلق دارد، وجود روحیه پدر سالاری در خانه  و جامعه اش را علت علاقمندی خود به مسائل زنان و کمپین یک میلیون امضا می داند. راحله 25 ساله و گرافیست، آزادی های زیاد برادرش در خانه  و وجود تبعیض بین او و برادرش را از دلایل حساس شدن خود نسبت به مسائل زنان می داند. برای او  کمپین یک میلیون امضا، زمان عملی شدن و تلاش جمعی برای همه خواسته هایش است. به نظر راحله،سرنوشت همه ما با قانون گره خورده است. سارا 28 ساله  و مددکار اجتماعی، مشکلات زنان آسیب دیده و در معرض آسیب را  دلیل نیاز فوری به تغییرات قانونی می داند.بیشتر این کنشگران، دلیل حساسیت خود به مسائل زنان را مشکلات، گرفتاری ها و بی قدرتی ها در زندگی روزمره خود و اطرافیانشان می دانند. اتفاقا برای این زنان گسترش انتخاب های زنان و کمک به بیرون آمدن آنان از چرخه معیوب خشونت بوده است که آنان را به ضرورت تغییرات قوانین رسانده است.</p>

<p>صادقی تلاش های فعالان کمپین یک میلیون امضا را به عنوان فمینیسم سیاسی مقوله بندی می کند ولی تلاش های فعالان کمپین قانون بدون سنگسار و منشور زنان را گام هایی به سوی فمینیسم اجتماعی بر می شمارد. کمپین قانون  بدون سنگسار، تلاش تعدادی از زنان است که با رسانه ای کردن موارد زنانی که محکوم به سنگسار شده اند، سعی در تاثیر بر افکار عمومی  و فشار بر قوه قضاییه برای  تغییر قانون مجازات سنگسار برای  زنای محصنه می کنند. این حرکت بسیار ارزشمند است، و تا کنون هم توانسته است، مجازات برخی از این قربانیان را به تعویق اندازد.نمی دانم چگونه کمپینی که یک قانون را مد نظر قرار داده است و در سطح رسانه ای و تاثیر بر مجریان امر، سعی در تغییر قانون سنگسار دارد ( که خود  در شرایط امروز جامعه ایران،حرکتی بسیار ضروری است) ، در فمینیسم اجتماعی مقوله بندی می شود اما کمپینی که تمامی قوانین تبعیض آمیز را جزو مطالبات خود قرار داده است و با روش چهره به چهره سعی در عمومی کردن بحث برابری زنان و مردان در گستره ای فراتر از  مخاطبین سنتی جنبش زنان دارد، در فمینیسم سیاسی مقوله بندی می شود.   <br />
<strong><br />
سخن آخر</strong></p>

<p>در این جا می خواهم توجه فعالان را به این نکته جلب کنم که در شرایطی که تلاش های ما با سرکوب سازمان یافته حکومتی مواجه است. مکان های عمومی به تمامی بر فعالان جنبش زنان ممنوع شده اند، این گونه تحلیل ها و اهمیت بخشیدن به مقاومت های فردی در مقابل کنش جمعی، تئوری بی عملی است. اگر زنان به این خوبی در زندگی روزمره خود مقاومت می کنند و به جای کنش جمعی ، راه های مقاومت فردی را برگزیده اند، به تلاش های جمعی فعالان زنان در این شرایط دشوار چه نیازی هست؟بهتر است به خانه هایمان برگردیم و دل به تداوم مقاومت های فردی زنان خوش کنیم. غافل از این که این مقاومت های فردی اگر با آگاهی عجین نشوند، منشا هیچ اثری نخواهند بود.بارها با زنانی مواجه شده ام که خود طبق عرف بر ساخته حکومتی «بدحجاب»محسوب می شدند و شاید اگر به دست ماموران «امنیت ملی» در روزهای گرم برخورد با بدحجابی می افتادند، خود از قربانیان این برخوردها محسوب می شدند، این ها هم زبان با ماموران، به حجاب دختران دیگر اعتراض می کردند و می گفتند« این دخترها شورش را در آورده اند» و یا « این دخترها مردها را از راه به در می کنند». بله این مقاومت های فردی، تبدیل به یک گفتمان اجتماعی مبنی بر «آزادی حق پوشش» در میان بسیاری از همین زنانی که به قول خانم صادقی، با بالاتر رفتن میلیمتری روزانه روسری هایشان، در مقابل حجاب اجباری مقاومت می کنند، نشده است.برای اینکه این مقاومت های فردی منشاء اثر شود، باید با آگاهی عجین شودتابه  تغییر ذهنیت منجر شود و گرنه این مقاومت های فردی تنها به صرف نیرو و انرژی این زنان و گسترش نا امنی و استرس در آن ها خواهدانجامید. <br />
 </p>

<p><strong>پانوشت ها:</strong></p>

<p>1برای آگاهی بیشتر از گفته های خانم فاطمه صادقی به گزارش مجله زنان شماره145 و همچنین به گزارش های سایت های تغییر برای برابری، کانون زنان ایرانی و ادوار نیوز از مراسم 22 خرداد در دفتر دانش آموختگان تحکیم وحدت نگاه کنید.<br />
2برای مثال به قطعنامه پایانی تجمع 22 خرداد 1384 در مقابل دانشگاه تهران برای درخواست اصلاح قانون اساسی از منظر حقوق زنان نگاه کنید.نامه زن،آلبوم همبستگی 22 خرداد، ویژه 22 خرداد 1384،ص43<br />
3کشاورز، ناهید، جنبش آزادی  سقط جنین در فرانسه و استراتژی های آن، سایت تغییر برای برابری<br />
4.هام ، مگی، فرهنگ نظریه های فمینیستی، ترجمه فیروزه مهاجر، نوشین احمدی خراسانی و فرخ قره داغی،نشر توسعه،1382</p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue27/07,07,09,12,17,27/ by HTTrack Website Copier/3.x [XR&CO'2014], Sun, 25 May 2025 04:18:30 GMT -->
</html>