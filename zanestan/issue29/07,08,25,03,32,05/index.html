<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue29/07,08,25,03,32,05/ by HTTrack Website Copier/3.x [XR&CO'2014], Sun, 25 May 2025 04:18:22 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 29 | بهنام امینی   » ضدیت خودمانی با زنان در اخبار خودمانی 20:30</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">ضدیت خودمانی با زنان در اخبار خودمانی 20:30</a></div>
    <div id="author"><a href="mailto:herlandmag@gmail.com">بهنام امینی  </a>&nbsp;|&nbsp;&#1588;&#1606;&#1576;&#1607; ۳ &#1588;&#1607;&#1585;&#1740;&#1608;&#1585; ۸۶&nbsp;|&nbsp;<a target="_blank" href="http://www.technorati.com/search//issue29/07,08,25,03,32,05/">
لینک های وارده</a></div>
    <div id="body" style="color: #000;">
      <p>اخبار 20:30 که هر شب رأس ساعت 20:30 از شبکه دوم سیمای جمهوری اسلامی ایران پخش می شود ، مخاطبانی جدّی در سطح جامعه و در میان اقشار مختلف مردم پیدا کرده و واکنشهای متفاوتی را –مثبت و منفی- برانگیخته است . این بخش خبری به عنوان یک برنامه تلویزیونی به دلیل تفاوتهای آشکار صوری و ماهوی با دیگر برنامه های خبری صدا و سیما ، از ارزش تحلیلی و مطالعاتی خاصّی برخوردار است ، چرا که امروزه دیگر کسی را یارای انکار قدرت تأثیرگذاری رسانه ها نیست ، آن هم در جامعه ایران که انحصار پخش برنامه های رادیو – تلویزیونی در اختیار سازمان صدا و سیما است . برای تحلیل چنین برنامه ای هم می توان به سراغ مخاطبان آن رفت و هم می توان به خود محتوای برنامه رجوع کرد که ما در این نوشتار به دلیل محدودیتهای موجود راه دوم را برگزیده ایم . پس در واقع نوع تحلیل ما ، یک تحلیل محتوایی و مضمونی است . در اینجا تذکر این نکته ضروری است که هدف این مقاله به هیچ وجه تبیین چرایی و چگونگی متفاوت بودن این برنامه خبری نیست – گر چه اشاراتی کوتاه بدین مسئله خواهد شد – بلکه هدف یک بررسی انتقادی مقدماتی است که می تواند راهگشای تحلیلهایی عمیق تر و مفصل تر باشد .  </p>

<p>ویژگی های شکلی و محتوایی:</p>

<p>شاید آنچه در نگاه اوّل 20:30 را از دیگر بخشهای خبری صدا و سیما متمایز می کند استفاده از گویندگان جوان و لحن نسبتا غیر رسمی آن است. همچنین کوتاهی خبرها و گنجاندن بخشهای مختلف و متفاوت در یک برنامه کوتاه مدت زمانی ، 20:30 را از حالت یک برنامه خبری خشک ، رسمی و کسل کننده دور ساخته و آن را به یک برنامه متنوع و سرزنده تبدیل می کند.به لحاظ محتوایی نیز دو ویژگی «خودمانی بودن» و «افشاگرانه بودن» قسمت عمده اخبار 20:30 را به عنوان یک برنامه خبری خاص و منحصربفرد معرفی می کند. منظور از خودمانی بودن، استفاده از لحن نسبتا محاوره ای و غیررسمی در بیان اخبار است.افشاگرانه بودن اخبار نیز ناظر به بیان موضوعاتی است که عمدتا به سیاست داخلی بر می گردد و در دیگر بخشهای خبری خیلی کم بدانها پرداخته می شود . در واقع همین ویژگی افشاگری ،20:30 را از حالت یک برنامه صرف خبری خارج ساخته و آن را در نهایت تبدیل به تریبونی کرده که اگر ایدئولوژیک نبود می توانست نقش زیادی در ایجاد اعتماد سازی میان رسانه رسمی با مخاطبانش داشته باشد. حال آن که روش خبررسانی در 20:30 این برنامه را به بیان مواضع ایدئولوژیک یک گروه سیاسی خاص بدل کرده تا به تریبونی مردمی .امّا آیا این مواضع ایدئولوژیک در خلاف جریان گفتمان حاکم بر نظام خبررسانی رسمی است و یا منطبق با آن است ؟ اگر مخالف گفتمان مسلط است چه دلیلی برای بوجود آمدن آن وجود دارد و اگر در راستای سیاستهای قبلی و حاکم است این دوباره کاری چه معنایی می دهد؟ </p>

<p>آیا 20:30 افشاگرانه است؟ </p>

<p>برای اثبات افشاگرانه بودن برنامه 20:30 می بایست دقیقا مشخص کنیم افشاگری چگونه و علیه چه گروهها،افراد و نهادهایی صورت می گیرد؟ برای پاسخ بدین سؤال باید در نظر داشت که خبررسانی به دو صورت انجام می گیرد. </p>

<p>1-خبر رسانی بی طرفانه</p>

<p>2-خبررسانی ایدئولوژیک(توأم با جهت گیری) </p>

<p>در خبر رسانی بی طرفانه ، نفس خبررسانی و افزایش آگاهی مخاطبان اهمیت دارد در حالیکه در خبررسانی ایدئولوژیک محتوای خبر بسته به اینکه به دوست یا دشمن باشد ، تغییر می کند. به عنوان مثال این خبر را در نظر بگیرید : «در درگیری میان نیروهای حماس و سربازان اسرائیلی ، 5 تن از افراد حماس و 2 تن از نظامیان اسرائیلی کشته شدند.» این یک خبر بی طرفانه است که از وقوع یک درگیری نظامی و کشته شدن چند تن خبر می دهد.امّا همین خبر را می توان به دو شکل متفاوت دیگر اعلام کرد:« در درگیری میان ستیزه جویان حماس و سربازان اسرائیلی،2 سرباز اسرائیلی به قتل رسیده و 5 جنگجوی حماس به هلاکت رسیدند» و نیز « در درگیری میان مبارزان حماس و سربازان رژیم اشغالگران قدس،2 سرباز رژیم اشغالی به هلاکت رسیده و 5 مبارز حماس به شهادت رسیدند.» هر دوی این خبرها ایدئولوژیک هستند زیرا اوصاف و القاب خاصّی را برای دو طرف دعوا در نظر می گیرند و آنان را به مخاطب تحویل می دهند.حال از آنجا که افشاگری همیشه علیه یک فرد یا گروه و جریان و به قصد تخطئه آن انجام می گیرد و مستلزم وجود دوست و دشمن یا موافق و مخالف است، پس خبرافشاگرانه یک نوع خبرایدئولوژیک است. </p>

<p>در 20:30 قسمتهای مختلف خبری وجود دارد از جمله اخبار عادی ، ویژه ها ، گزارش ، اتاق شیشه ای ، تریبون آزاد ، از گیرنده تا فرستنده ، فناوری اطلاعات و ... . در این بخشها به غیر از بخش فناوری اطلاعات تمامی بخشهای دیگر مملو از خبرهای ایدئولوژیکی است که با لحن و نیّت خاصّی ایراد می گردند و در راستای ایدئولوژی مستتر در جریان خبررسانی حاکم است. به عنوان مثال از آنجا که آمریکاستیزی از اصول سیاست خارجی جمهوری اسلامی ایران است،در 20:30 نه تنها گزارش ها و ویژه ها، بلکه حتی اخبار عادی در لحن و هم در محتوا نشان دهنده ان هستند.تنها تفاوت خبررسانی 20:30 با دیگر بخشهای خبری صدا و سیمادر این مورد خاص ،در لحن و بیان خودمانی و طنّاز آن است. مثلا در بیان اخبار عادی که در فاصله زمانی 30 تیر الی 10 مرداد 1386 پخش شده است ، سه خبر مربوط به سیاستگذاری آمریکا است که یکی به جستجوی سرطان در روده های بوش می پردازد (30/4/1386) دیگری به شفاف سازی اطلاعاتی به سبک یانکی ها(1/5/1386) و بعدی به اعتراف رسمی آمریکا در مورد دشمن تراشی علیه ایران(7/5/1386) اشاره دارد.  </p>

<p>اما این افشاگری فقط منحصر به آمریکا و اسرائیل و غرب نیست بلکه مخالفان فکری و سیاسی جناح اصلی حاکم در قدرت را نیز در بر می گیرد و اتفاقا همین موضوع یکی از اصلی ترین وجوه تفاوت 20:30 با دیگر بخشهای خبری و اطلاع رسانی صدا و سیما است. این مخالفان طیف وسیعی از جریان سیاسی دوم خرداد و اصلاح طلبان تا روشنفکران و فعالان سیاسی سکولار ،زنان و فعالان جنبش زنان، جنبش های کارگری و دانشجویی چه در داخل و چه در خارج از کشور را در بر می گیرند.چنین موضوعاتی اصولا بازتاب چندانی در بخشهای اصلی خبری صدا و سیما ندارند.این نوع خبررسانی 20:30 که خود را عمدتا در بخشهای ویژه ها، گزارش ها و اتاق شیشه ای نشان می دهد نیز گرچه متفاوت با نظام خبر رسانی حاکم است امّا مخالف آن نیست. این برنامه از منظر ایدئولوژی حاکم بر سازندگان 20:30، بیشتر نماینده ایدئولوژی جناح اصولگرا است، حتی آغاز پخش 20:30 با انتخابات نهمین دوره ریاست جمهوری همزمان بود. ازاین منظر (فارغ از سوگیری نسبت موافقان و مخالفان در این نوشتار)مخالفان سیاسی دو دسته اند: </p>

<p>1-اصلاح طلبان و دوم خردادی ها. آنان از آنجا که نزدیکترین بدیل و آلترناتیو جریان اصولگرا هستند بیش از دیگر مخالفان مورد حمله قرار دارند. تقریبا تمامی اخبار و گزارش هایی که در 20:30 با موضوع دوم خردادی ها پخش می گردد در مورد اختلافات و جنگ و جدالهای گروههای دوم خردادی ها و یا اعترافات آنان به قصورات و اشتباهاتشان در گذشته و در مجموع نقد عملکرد اصلاح طلبان است. در فاصله زمانی 30 تیر الی 10 مرداد 1386 در مجموع چهار خبر ویژه در این باره هست. اوّلی به انتقاد محتشمی پور به عنوان یک دوم خردادی از دیگر دوم خردادی ها به دلیل دیکتاتوری حزبی و فراموش کردن شعارهای آزادی و دمکراسی می پردازد(30/4/1386)دومی به اظهارات یک مسئول دوم خردادی در مورد اشکال اصلاح طلبان در عدم ارتباط با مردم شهرستانها و نداشتن سفرهای استانی(31/4/1386)سومی به جنگ و دعوای لفظی میان اصلاح طلبان در مورد میر حسین موسوی (1/5/1386)و چهارمی وارونه نگاری روزنامه شرق در مورد انتخابات ترکیه(2/5/1386) می پردازد. درواقع، گروه رقیب نماد اختلاف و تفرقه است و گروه خودی نماد وحدت و اتفاق نظر. طی این فاصله زمانی فقط یک بار در مورد اصولگرایان صحبت به میان می آید و آن نیز خبر ویژه ای است در مورد اظهارات ناطق نوری مبنی بر وحدت اصولگرایان (7/5/1386). حال آن که در همین فاصله زمانی مثلا گرچه بروز اختلافاتی در کابینه دولت یا گروه های اصول گرا را شاهد هستیم اما خبری درباره آن در این برنامه پخش نمی شود.  </p>

<p>2. همچنین برنامه 20:30 با پخش اخبار و گزارش هایی در مورد سهمیه بندی بنزین(30/4/1386) و قیمت میوه(10/5/1386) تلاش دارد که جنبه مردمی بودن برنامه را تقویت کند اما با وجود این نه خبری از اعتراضات صنفی کارگران پخش می شود و نه به اخبار بازداشت دانشجویان و حتی اخبار مربوط به شکنجه آنان توجهی می شود. اعتراض زنان و دخترانی که به بهانه حجاب مورد خشونت پلیس نیز قرار می گیرند بی توجه می ماند.  </p>

<p>با مرور نکات پیشین به نظر می رسد 20:30 نه برخلاف جریان اصلی خبررسانی حاکم که هم سو با آن اما در قالبی متفاوت عمل می کند. براستی چرا؟ در اینجا از آراء گرامشی،متفکر برجسته ایتالیایی در خصوص هژمونی بهره می جوییم.بنا به نظر گرامشی سلطه دولت و طبقات مسلط تنها از طریق زور و اجبار ممکن نیست بلکه روند تحکّم طبقات مسلط از طریق هژمونی امکانپذیر می گردد. هژمونی کنترل فکری و اخلاقی جامعه را هدایت می کند و ارزشهای طبقات مسلط را به عنوان ارزشهای عمومی جامعه معرفی می کند و در واقع استقرار و تداوم بقای طبقات مسلط از طریق کسب رضایت طبقات تحت سلطه میسر می گردد.پس امتیازاتی به طبقات پایین داده می شود امّا اصول همچنان پابرجاست. در واقع قدرت مسلط آنجا که با تکیه بر ابزار زور و سرکوب موفق به بایکوت کامل منابع اطلاعاتی و خبرپراکنی نمی شود به اقدامی فرهنگی دست می زند. مثلا با ساخت برنامه هایی چون 20:30 و نمایش خودانتقادی و آزادی بیان سعی دارند از یک سو مدافعان آزادی بیان را ساکت کنند و رسانه رسمی صدا و سیما را بلندگوی آزادی بیان جلوه دهند و از طرف دیگر از اصول ایدئولوژیک خود یک قدم هم عقب ننشینند. آزادی انتقاد در 20:30 رندانه و زیرکانه فقط مخالفان درون حکومتی و برون حکومتی اصولگرایان و نیز برخی مدیران میانی و رده پایین را در بر می گیرد و ه بیشتر ، علاوه بر این در این آزادی بیان منتقدان نهادهای جامعه مدنی و جنبش های اجتماعی که سر و کارشان با سیاست و قدرت نیست اصلا محلی از ارعاب ندارند.  <br />
 <br />
 <br />
 </p>

<p>20:30   و بازنمایی زنان </p>

<p>در ایدئولوژی برنامه ریزان 20:30 ، همچنانکه در مورد انتقاد از بزرگان و سران اصولگرا ،سکوت گفتمانی وجود دارد در مورد تفاوت هایی که در برابر هژمونی حاکم صورت می گیرد نیز سکوت گفتمانی برقرار است . از جمله این تفاوتها می توان به مبارزات کارگری ، دانشجویی ، قومیتها و زنان اشاره کرد.امّا از آنجا که به قول میشل فوکو هر جا که قدرت هست، مقاومت نیز هست و نیز بنا به نظر گرامشی چون همیشه در یک جامعه هژمونیک امکان مقاومت و نزاع وجود دارد،سکوت گفتمانی پایداری همیشگی ندارد.بنابراین ایدئولوژی مسلّط دست به تخطئه مقاومتها و غیر حقیقی جلوه دادن آنان می زند و مثلا در جامعه ما، تمامی مقاومتها را به فریب خوردگی آمریکا و اسرائیل نسبت می دهد. </p>

<p>در اینجا به نوع بازنمایی زنان در برنامه 20:30 می پردازم که به طور واضح تری نکات فوق را برجسته می سازد.با توجه به اینکه در ایدئولوژی مسلط رسمی، زن به عنوان یک موجود از اهمیت چندانی برخوردار نیست که درباره آن حرفی زده شود،در اخبار 20:30 به سختی می توان خبری اختصاصی در مورد زنان یافت. درباره حقوق و مسائل زنان که تقریبا گفته ها در حد هیچ است شاید بدین دلیل که حقوق و مسائل زنان از قبل مشخص و تعیین شده و دیگر جای بحث ندارد. امّا از اینها که بگذریم در فاصله زمانی 30 تیر الی 10 مرداد 1386 از میان 134 خبری که در بخشهای مختلف برنامه 20:30 پخش گردیده، به سختی (!) تعداد اخباری که به نحوی به زن در آن اشاره شده 4 مورد است. در همین فاصله زمانی 18 خبر به طور مستقیم در مورد بنزین از 20:30 پخش شده که بیش از 4 برابر اخبار مستقیم و غیر مستقیم زنان است. امّا آن 4 خبر، یکی اظهارات سردار رادان درباره مزاحمان نوامیس و طرح مبارزه با بدحجابی است(31/4/1386)یکی دیگر در مورد خرافات نیجریه ای ها در باره ثروتمند شدن زنان چاق است (4/5/1386) و آن دوی دیگری اخبار پر آب و تاب در مورد اعترافات هاله اسفندیاری است(2و3مرداد 1386).پس تصویری که از زن از دل این اخبار بیرون می آید این است که زن یا ناموس است (در فرهنگ ایرانی-اسلامی ناموس همان زن است) یا بدحجاب – با حجاب است و یا لابد زنی است که یا از عوامل بیگانه است و یا فریب خورده آنان ! از چهار خبر بالا بجز یکی ، همگی خبر کوتاه هستند و آن یکی در واقع گزارشی ویژه است که حکایت های بسیاری در آن نهفته است که به اختصار بدان اشاره کرده و مقاله را به پایان می برم. </p>

<p>در تاریخ 2/5/1386 برنامه 20:30 در بخش گزارش به طور مفصل به بحث درباره یکی از تاکتیک های جنگ روانی رسانه های غربی علیه ایران با عنوان تاکتیک مظلوم نمایی و تحریک احساسات و عواطف پرداخت.در این گزارش ابتدا صحبت های دختر هاله اسفندیاری در رسانه های آمریکایی و پخش اعترافات هاله اسفندیاری در سیمای جمهوری اسلامی پخش گردید که حاکی از نگرانی وی و پدرش در مورد شرایط نگهداری از مادرش و انفرادی طولانی مدت وی در زندان اوین بود.20:30 پس از مصاحبه با یک کارشناس ارتباطات ، پخش این اظهارات را حربه رسانه های آمریکایی در جهت تحریک عواطف مخاطبان علیه پخش کنندگان اعترافات اسفندیاری دانست. پنج شب بعد در هفتم مرداد 1386، برنامه 20:30 با پخش گزارشی به مناسبت روز پدر به سراغ دکتر محمودی رفت. دکتر محمودی کسی است که فیلم «بدون دخترم هرگز»بر اساس کتاب همسر سابق وی ساخته شده بود که به تشریح اوضاع خانواده محمودی و جامعه ایران در سالهای اولیه انقلاب اسلامی 1357 می پردازد.گویی در این مملکت 70 میلیونی برنامه سازان 20:30 حتی یک پدر غیرایدئولوژیک نیافتند که در گزارش روز پدر قید این « پدر ایدئولوژیک » را بزنند. امّا موضوع اصلی این گزارش چه بود؟روایت غم جگرسوز دوری پدر از دختر . اولا در طی گزارش روز پدر ، دکتر محمودی حین صحبت از زن و دخترش چند بار بغض کرد و اشک در چشمانش حلقه زد و گوینده 20:30 نیز متاثر، از غم فراق وی می گفت امّا در گزارش تاکتیک تحریک احساسات و عواطف،شوهر هاله اسفندیاری و دختر وی حین صحبت در مورد همسر و مادر خویش ،حتی یکبار هم نه بغض کردند و نه گریه کردند و بسیار هم جدی بودند.حال اگر منصفانه بنگریم، باید پرسید کدامیک از این گزارش ها تحریک احساسات بود؟علاوه بر این، چرا فقط وقتی پای زن در میان است از تحریک احساسات و عواطف سخن گفته می شود؟یعنی واقعا گریه کردن یک مرد احساسی نیست ولی صحبت کردن یک دختر درباره مادر زندانی اش احساسی است؟ البته نگارنده احساسی بودن را نقطه ضعفی برای زن نمی داند، امّا در نگاهی ایدئولوژیک و مردمدار، مرد موجودی عاقل و زن ناقص العقل تعریف می شود، و در این مفهوم سازی، عاطفی و احساسی بودن به معنای غیر عقلانی و غیر منطقی بودن است. دیگر این که، پدری در ایران برای دخترش در آمریکا که یک پزشک است نامه می فرستد، به او تلفن می زند و ایمیل می زند.امّا او به عنوان یک انسان بالغ «نمی خواهد» پاسخ دهد. در مقابل دختری در آمریکا نگران مادرش در ایران است که در زندان بسر می برد-حال به هر دلیلی-نه می تواند نامه بفرستد،نه تلفن و ایمیل بزند. زیرا مادر او به عنوان یک انسان بالغ «نمی تواند » پاسخ دهد.کدامیک ظلم است؟ زنان در اخبار خودمانی! 20:30 نیز غیر خودی هستند. </p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue29/07,08,25,03,32,05/ by HTTrack Website Copier/3.x [XR&CO'2014], Sun, 25 May 2025 04:18:22 GMT -->
</html>