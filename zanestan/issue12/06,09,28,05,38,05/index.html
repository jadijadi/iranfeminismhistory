<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue12/06,09,28,05,38,05/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 12 | نیلوفر انسان » تبعيض جنسيتي در آموزش زنان هندي /ترجمه:نیلوفر انسان</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">تبعيض جنسيتي در آموزش زنان هندي /ترجمه:نیلوفر انسان</a></div>
    <div id="author"><a href="mailto:ه">نیلوفر انسان</a>&nbsp;|&nbsp;&#1662;&#1606;&#1580;&#1588;&#1606;&#1576;&#1607; ۶ &#1605;&#1607;&#1585; ۸۵&nbsp;|&nbsp;<a target="_blank" href="http://www.technorati.com/search//issue12/06,09,28,05,38,05/">
لینک های وارده</a></div>
    <div id="body" style="color: #000;">
      <p> هندوستان یکی از بیشترین نرخ های بی سوادی در میان زنان آسیا را داراست .در سال 1991 کمتر از 40 درصد از جمعیت 330 میلیونی زنان که سن آنها 7 سال به بالا بود با سواد بودند.این به این معناست که امروز در هندوستان چیزی در حدود 130 میلیون زن بي سواد وجود دارد.<br />
این سطح پایین سواد نه تنها تاثیر منفی بر زندگی زنان دارد بلکه بر زندگی خانوادگی آنها و حتی بر توسعه اقتصادی کشورشان نیز تاثیر گذار است.مطالعات بسیاری نشان می دهد که زنان با سواد از کیفیت زندگی مطلوبی بر خوردارند،میزان زاد و ولد و مرگ و میر درمیان این زنان از کیفیت مطلوب تری برخوردار است،این زنان از وضع تغذیه مطلوب تری بر خوردارند،پتانسیل در آمد زایی در آنها بالاست و در خانه از استقلال بیشتری دارند.بی سوادی زنان هم چنین بر صحت و سلامت فرزندانشان نیز تاثیر منفی دارد.به عنوان مثال طبق تحقیقی که اخیرا در هندوستان انجام شده ثابت شده است که میزان مرگ و میر نوزادان با سطح تحصیلات مادر رابطه عکس دارد.<br />
علاوه بر آن کمبود جمعیت با سواد یک کشور می تواند بر توسعه اقتصادی آن کشورنیز تاثیر گذار باشد.تعهد کشور هندوستان به تحصیلات در قانون اساسی این کشور در ماده قانونی زیر گنجانده شده است:"تحصیلات برای کودکان تا پایان سن 14 سالگی رایگان و اجباری است."سیاست ملی مربوط به آموزش و برنامه عملی آن در هند، که هر دو در سال 1992 به روز و اجرا شد تعهد دولت این کشور به اصلاح سطح سواد ،توسط ابراز توجه بیشتر به دختران و کودکان از فرهنگها و قبیله های گوناگون را نشان می دهد.</p>

<p><strong>بهبود سطح سواد در گذر زمان</strong><br />
اگر چه هنوز هم سطح سواد در هندوستان پایین است اما پیشرفتهایی در نیل به اصلاح سطح آموزش برای هر دو جنس دختر و پسر در چند دهه اخیر وجود داشته است.در سال 1971 تنها 22 درصد از زنان و 46 درصد از مردان با سواد بودند.در سال 1991،در میان زنان 39 درصد و در میان مردان 64 درصد با سواد وجود داشته است.بنابراین افزایش زیادی در میزان زنان با سواد هند در 20 سال اخیر به چشم می خورد.اما علی رغم بهبود سطح سواد کلی،کماکان فاصله زیادی میان سطح سواد زنان و مردان وجود دارد.در کل کشور هند فاصله جنسیتی در سطح سواد از سال 1981 کمتر شده است اما در برخی از استانها تفاوت در سطح سواد در میان دو جنس دختر و پسر در حال گسترش است.</p>

<p>تفاوتهای فاحشی نیز در سطح سواد زنان شهر نشین و روستانشین وجود دارد.در سال 1991 نرخ سواد در زنان شهری دو برابر زنان روستایی و با نسبت64 به 31 درصد بود.اگر چه در میزان سواد در دو ناحیه شهری و روستایی افزایش فاحشی دیده می شود اما شکاف میان سطح سواد در این دو بخش تفاوت فاحشی داشته است.</p>

<p><strong>تفاوت عظیم در سطح سواد میان استانها</strong><br />
تفاوت میان سطح سواد در استانهای متفاوت نیز بسیار است.استان کرالا که در سال 1991 86 درصد از زنان آن با سواد بودند بیشترین نرخ سواد در میان زنان را داراست.دومین میزان بالاترین سطح سواد در میان زنان را استان میزورام دارد  که 79 درصد از زنان آن با سواد هستند.از طرف دیگر،چند استان دیگر وجود دارند که سطح سواد زنان در آن کمتر از 30 درصد است.دو استان پر جمعیت بیهار و اتار پرادش در میان آنها قرار دارند.این دو استان رویهمرفته 63 میلیون زن بیسواد دارند.این میزان بیسوادی با سطح سلامت جمعیت رابطه بالا دارد.در استان کرالا کمترین میزان مرگ و میر در میان نوزادان مشاهده می شود و بیشترین میزان امید به زندگی در میان استانها را این استان داراست.بر خلاف آن دو استان اتار پرادش و بیهار پایین ترین میزان امید به زندگی را دارند..</p>

<p>در کل کشور هندوستان، در بسیاری از استانها تفاوت فاحشی میان سطح سواد زنان شهری و روستایی وجود دارد.در 6 استان از 24 استان این کشور 25 درصد یا کمتر از 25 درصد زنان روستایی با سواد هستند.در استان راجستان کمتر از 12 درصد زنان روستایی باسواد هستند.<br />
از هر 5 دختر 3 نفر به مدرسه می روند اما از هر 4 پسر 3 نفر دانش آموزند.</p>

<p>اگرچه در هندوستان سطح سواد پایین است اما تلاشهای هم آهنگی برای تشویق دختران به حضور در مدرسه انجام شده است.این مسئله می تواند سطح سواد در آینده را بالا ببرد.در سال 93-1992 75 درصد پسران و 61 درصد دختران 6 تا 10 ساله در مدرسه حضور داشتند.حضور در مدرسه در استانهای مختلف نیز تفاوت فاحشی دارد.در 6 استان ، 85 درصد دختران 6 تا 14 ساله در مدرسه حضور دارند.جای شگفتی ندارد که نرخ سواد زنان در این استانها بالاتر از میانگین کشوری است.در تمام این استانها به جز بیهار ،راجستان و اتار پرادش بیش از نیمی از دختران 6 تا 14 ساله در مدرسه حضور داشتند.اگرچه بیهار برای هر دو جنس دختر و پسر کمترین میزان ثبت نام در مدارس را دارد اما هنوز هم شکاف جنسیتی وسیعی میان دو جنس دختر و پسر وجود دارد.درحالی که تنها 38 درصد دختران در مدرسه حضور دارند 64 درصد از پسران در مدارس این استان نام نویسی می شوند.</p>

<p>یک مشکل آموزشی اصلی پیش روی دختران و پسران در هند این است که علی رغم اینکه آنها در سال اول مدرسه نام نویسی می شوند اما بقیه سال در مدرسه باقی نمی مانند.طبق تخمینی که به عمل آمده 45 درصد دختران و 41 درصد پسران در سالهای اول تا پنجم ابتدایی از مدرسه خارج می شوند.دختران اغلب برای کمک در مسئولیت های خانوادگی از قبیل مراقبت از خواهران و برادران کوچکتر خود مدرسه را ترک می کنند.هم چنین پس از رسیدن به سن بلوغ اغلب آنها برای حفظ شرف خود از مدرسه خارج می شوند.تحقیقی که بر روی سن حضور در مدرسه انجام گرفته نشان می دهد که سهم دختران از حضور در مدرسه با افزایش سن کاهش می یابد در حالی که حضور پسران در مدرسه با افزایش سن آنها تغییری نمی کند.در سال 93-1992 تنها 55 درصد از دختران 11 تا 14 ساله در مدرسه باقی مانده بودند.این در حالی است که در سنین پایین تر میزان حضور آنها در مدرسه 61 درصد است.</p>

<p><strong>فراتر از مسئله سواد</strong><br />
اگر چه مطالعات متعددی برای یافتن رابطه میان تحصیلات و پراکندگی شاخص های آماری از قبیل میزان باروری،میزان مرگ و میر کودک و نوزاد و شیوع بیماری انجام شده است اما مطالعات اخیر هم نشان می دهد که آستانه کوچک تحصیلات(5 یا 6 سال)قبل از آن زمانی کسب می شود که تاثیر مهمی در زندگی زنان و استقلال زن،به ویژه در جامعه ای مانند هند که از لحاظ جنسیتی به شدت طبقه بندی شده است به وجود بیاورد.از میزان زنان با سواد هندوستان 59% آنها تنها تحصیلات ابتدایی یا کمتر دارند.این سطح از تحصیلات نمی تواند برای اصلاح دقیق وضع زنان کافی باشد.تنها 41% از زنان با سواد یا تنها 13% از زنان هند،بیش از دوره ابتدایی آموزش دیده اند.</p>

<p><strong>شکاف جنسیتی در تحصیلات دانشگاهی</strong><br />
امروزه تنها نسبت کوچکی از زنان و مردان دارای تحصیلات دانشگاهی هستند.حدود 3% از مردان و 1% از زنان.اگرچه نسبت بسیار کوچکی از جمعیت هندوستان به دانشگاه می روند،اما سهم زنان در این مرحله 3/1 کل جمعیت است.این مقیاس جنسی در بیشتر رشته ها به جز دو مورد زیر وجو دارد:</p>

<p>1-مهندسی و بازرگانی که درصد کمی از زنان در آنها حضور دارند.<br />
2-آموزش که نیمی از جمعیت دانش جویان آن را زنان تشکیل می دهند.</p>

<p><strong>آموزش جایگزین</strong><br />
برنامه آموزش غیر رسمی(NFE)در سال 1979-80 توسط دولت هند ایجاد شد تا به کودکانی که در محیط رسمی آموزشی حضور ندارند-از قبیل دختران و کودکان کار-دسترسی داشته باشد.کلاسها در زمانهایی برگزار می شوند که مناسب حال دانش آموزان باشند،وبرنامه آموزشی نیز مطابق توانایی انها طراحی می شود.معلم نیز فردی بومی است که برای اداره مرکز NFEتعلیم دیده است.کلاسها هم یا در خانه معلم و یا بعد از ساعتهای سایر مدارس برگزار می شوند.در سال 1994، 255.000مرکز به 4/6 میلیون کودک خدمت می کردند.در نهایت 40% از این مراکز منحصرا متعلق به دختران است.در حالی که برنامه NFEپتانسیل لازم برای حل بسیاری از مشکلات را از طریق آموزش داراست اما کیفیت آموزش از جایی به جای دیگر فرق می کند.</p>

<p><strong>موانع موجود بر سر راه آموزش</strong><br />
دلایل متعددی برای سطح پایین سواد در هندوستان وجود دارد که بیشترین آن میزان بالای فقر است.طبق تخمینی  که به عمل آمده 3/1 جمعیت هند زیر خط فقر زندگی می کنند.اگر چه حضور در مدرسه رایگان است اما هزینه کتابها،لباس مدرسه و هزینه رفت و آمد برای خانواده های فقیر بسیار زیاد است در نتیجه والدین این کودکان هم از حضور آنها در مدرسه ممانعت به عمل می آورند و به جای ان کودکان را به انجام کار در خانه می گمارند.</p>

<p>اگر قرار بر آن باشد که خانواده ای تحصیل میان دختر یا پسر خود را انتخاب کند اغلب پسر را بر می گزیند.گرایشهای منفی والدین به سمت آموزش دختران نیز می تواند مانعی برای تحصیل دختران باشد.بسیاری از والدین به تحصیل پسران به عنوان یک سرمایه گذاری نگاه می کنند چرا که بسیاری از پسران مسئول مراقبت از والدین بیمار خود هستند.از سوی دیگر شاید والدین به تحصیل دختران به عنوان اتلاف وقت و پول می نگرند چرا که دختران در نهایت با خانواده شوهر خود زندگی خواهند کرد و والدین مستقیما از تحصیلات آنها سود نمی برند.هم چنین دخترانی که میزان تحصیلاتشان بالاتر است احتمالا هزینه جهیزیه آنها نیز بیشتر است چرا که در مقایسه با خود می خواهند همسرانشان نیز تحصیل کرده باشند.اگر چه گاهی تحصیلات میزان جهیزیه را برای دختر کاهش می دهد چرا که به آن از طرف خانواده شوهر به چشم یک دارایی نگریسته می شود.</p>

<p><strong>کمبود آموزگار زن در هندوستان</strong><br />
کمبود آموزگار زن یکی دیگر از موانعی است که می تواند بر سر راه آموزش دختران قرار بگیرد.اگر معلم زن وجود داشته باشد دختران بیشتری ممکن است به مدرسه رفته و به مدارج عالی دست پیدا کنند.این مسئله به واقع در جوامعی با تبعیض جنسی شدید،چون هندوستان نمود پیدا می کند.در حال حاضر تنها 29% معلمان مدارس ابتدایی را زنان تشکیل می دهند.سهم معلمان زن در سطح دانشگاهی حتی کمتر شده و تنها به 22% از کل جمعیت استادان دانشگاه های هند خلاصه می گردد که این میزان بازتاب کاستی تاریخی زنان با تحصیلات دانشگاهی در مقام استاد یا معلم است.البته استانهایی که سطح سواد در آنها بالاست بیشترین میزان استادان زن را دارا هستند.</p>

<p><strong>وجود تعصب جنسیتی در برنامه های آموزشی</strong><br />
در سال 1965 دولت هند توافق کرد که متون کتابهای درسی را بازنویسی کند تا زنان و مردان تنها در نقش های کلیشه شده جنسیتی خود در این کتابها حضور نداشته باشند.<br />
با این حال در مطالعه ای که که در سال 1980 بر روی متون کتب درسی درهند انجام شد نشان داده شد که مردان در بیشتر درسها شخصیت اصلی هستند.در این درسها مردان دارای شغلهایی با جلوه اجتماعی بالا بودند.به عنوان نماد قدرت تصویر می شدند و هوش زیاد و ماجراجویی نیز از خصوصیات آنها بود.<br />
اما بر خلاف مردان هر جا سخن از زنان به میان می آمد،موجوداتی ضعیف و نا توان که اغلب قربانی تجاوز و خشونت جسمی هستند به نمایش گذاشته می شدند.<br />
همین تصاویر ضعیفی که از زنان به نمایش گذاشته می شود مانع بزرگی برای اصلاح وضعیت آنان در اجتماع است.</p>

<p><strong>منبع:<br />
http://www.census.gov/ipc</strong><br />
</p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue12/06,09,28,05,38,05/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
</html>