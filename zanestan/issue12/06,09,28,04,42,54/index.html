<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue12/06,09,28,04,42,54/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 12 | سارا لقايي »   زنی که دوست دارد زنده باشد</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">  زنی که دوست دارد زنده باشد</a></div>
    <div id="author"><a href="mailto:info@herlandmag.com">سارا لقايي</a>&nbsp;|&nbsp;&#1662;&#1606;&#1580;&#1588;&#1606;&#1576;&#1607; ۶ &#1605;&#1607;&#1585; ۸۵&nbsp;|&nbsp;<a target="_blank" href="http://www.technorati.com/search//issue12/06,09,28,04,42,54/">
لینک های وارده</a></div>
    <div id="body" style="color: #000;">
      <p>مانتوی آبی رنگ پوشیده با شال سفید. تارهای رنگی مویش روی پیشانی اش ریخته و کفش پاشنه بلند پوشیده ، اسمش  «کفش طلا» است  . ساک بزرگی که روی دوشش انداخته داد می زند که مسافر است. وارد ترمینال می شود و آهسته آهسته گام بر می دارد، طوری که انگار برای سفر مشتاق نباشد. به اتوبوس های تعاونی شش که نزدیک می شود در ساکش را باز می کند و چادر سیاهش را در می آورد. به اتوبوس نورآباد که می رسد دیگر چادر پوش است.  <br />
بین کل مسافرهای اتوبوس فقط پنج زن هست. من و کفش طلا، دو پیرزن و دختر جوانی که کنارش کسی را ننشانده اند. کفش طلا توضیح می دهد که هیچ وقت کنار یک زن، مرد نمی نشانند. حالا هم که چند صندلی در اتوبوس خالی است دو صندلی گیر این دختر آمده. بلیطش را به کمک راننده نشان می دهد و   سفر شروع می شود. با همان نگاه هایی که کفش طلا وعده اش را داده بود. اما برخوردی فراتر از این نگاه ها نیست. تهران، قم، اراک، ملایر و نهاوند خیلی زود پشت سر گذاشته می شوند. شش ساعت بعد... یک خیابان خلوت خاکستری، یک میدان اصلی کوچک، یک جوی آب پر از زباله و مردمی که برای دیدنت سراپا چشم می شوند.  <br />
دو خواهر و مادرش در ورودی  آشپزخانه به ما خوش آمد می گویند. مادرش مقنعه به سر دارد اما خواهرهایش نه. کفش طلا توضیح می دهد که مادرش در تمام عمر اصلاح نکرده و به ندرت پیش می آید که حجابش را از سرش باز کند، چه غریبه در خانه باشد، چه نباشد. از زن همسایه برایم می گوید که می گفته هیچ یک از برادرهایش تا به حال موی سرش را ندیده اند و می گوید تنها میان نسل جدید چنین جسارتی دیده می شود. جایی که کفش طلا در آن زندگی می کند بسیار ساده و تقریبا کلنگی است و با فاصله کوتاهی از آن یک پارک واقع شده است. دختران این خانواده برخلاف دیگر دختران شهر از سوی پدر اجازه دارند عصرها به پارک بروند و اگر برادرشان همراهشان باشد تا دیروقت هم می توانند خارج از خانه بمانند. به پیشنهاد کفش طلا شب اول به گشت و گذار در پارک هاشمی می رویم. پارکی کوچک اما بسیار زیبا که روی تپه ای باستانی ساخته شده تا به این وسیله از حفاری های غیر مجاز در آن جلوگیری شود. در ورودی این پارک به شکلی فرسوده است که به نظر چند صد ساله می آید. سطح این در آهنی را میله های عمودی نزدیک به هم پوشانده اند و در یک قسمت فاصله بین میله ها عریض می شود تا مردم بتوانند به زحمت از آن عبور کنند اما موتورها نتوانند.</p>

<p><strong>روز زن ها زودتر از مردان به پایان می رسد</strong></p>

<p>ساعت از چهار و پنج که می گذرد به ندرت دختری تنها در خیابان های نورآباد دیده می شود. با تاریک شدن هوا خیابان ها خلوت تر می شود و روز برای زن ها عملا به پایان می رسد. با این وجود زن ها از این وضعیت راضی هستند چون نسبت به سه چهار سال گذشته اوضاع خيلي فرق كرده است. پیشتر، مثلا پنج سال پیش که کفش طلا پشت کنکوری بود هیچ دختری حق نداشت خارج از زمان مدرسه در خیابان دیده شود. و شش سال پیش زمانی که خواهرش برای ثبت نام در رشته هند بال به باشگاه تازه تاسیس نورآباد رفت همسایه ها به چشم دیگری نگاهش می کردند و پدر و برادرانش را به خاطر این موضوع نکوهش می کردند. اما حالا خواهر کوچکترشان در طول روز با دوستانش به کافی نت می رود، تعدادی از دوستانشان اهل باشگاه یا عضو انجمن کوهنوردی اند و بیرون رفتن از خانه در طول روز عیب نیست.<br />
اینجا در پارک هاشمی اما،  حالا که هوا تاریک شده جز پسران جوان و خانواده ها کس دیگری نیست. برادر کوچک «کفش طلا» که همراهمان آمده می رود و با یک قلیان و یک بسته تخمه بر می گردد. یک گوشه پنهانی از پارک همیشه به بساط قلیان این خواهرها و برادرها اختصاص دارد. یک برادر را همراه خود می آورند تا برای گرفتن قليان دچار مشکل نشوند. پدر اگر چه به رویش نمی آورد اما همه کارهای دخترهایش را می داند. اما همه چیز باید دور از چشم مادر باشد که یک زن سنتی است و حتی با ابرو برداشتن و مو مش کردن دخترش مخالف است. چون می ترسد که کسی به خواستگاری دخترش نیاید. و واقعا هم چنین است. اولین گزینه همه خانواده ها برای انتخاب عروس نجیب بودن و اولین ملاک نجیب بودن هم با حجاب بودن، دست نزدن به ابرو و آرایش نکردن است. کفش طلا می گوید: « در شهر ما ابرو برداشتن دختر جنایت است. به خاطر همین است که من در این بیست و چهار سال فقط یک خواستگار نورآبادی داشته ام که وقتی با او حرف زدم خودش پشیمان شد، در حالی که هم سن و سالهای من الآن دست کم یکی دوتا بچه دارند. به او گفتم درس می خوانم، اگر دلم خواست کار می کنم، برای کارهای شخصی ام با او مشورت می کنم اما اجازه نمی گیرم، آرایش می کنم و او باید در کارهای خانه کمک کند. بهت زده نگاهم کرد و گفت اشکالی ندارد. اما رفت و دیگر پیدایش نشد.» شانه ای بالا می اندازد و می گوید: «بهتر! ترجیح می دهم ترشیده بمانم و با آدمي كه اين چيزهاي ابتدايي را قبول ندارد ازدواج نكنم  و  روز اول زندگی مشترک هم مجبور نشوم دستمالم را به همه شهر نشان بدهم. »</p>

<p><strong>رسم دستمال</strong></p>

<p>در نورآباد هم مثل خیلی از شهرهای دیگر لرستان و ایران رسمی قدیمی برای نشان دادن بکارت عروس هست که بر خلاف شهرهای بزرگ هنوز منسوخ نشده. عروس موظف است فردای عروسی در مراسم پاتختی دستمال خونینی که بکارت او را قبل از آغاز زندگی مشترک ثابت می کند به خانواده شوهر خود ارایه کند و مهمان ها هم آن را ببینند. بنابراین دختر و پسر حتی در طول نامزدی که صیغه محرمیت جاری شده یا حتی عقد رسمی شده باشند هم باید از رابطه جنسی بپرهیزند. کار برای دخترانی که پرده بکارتشان ارتجاعی است و خونریزی ندارند بسیار سخت است. چون حتی اگر با گواهی از پزشک به خانواده شوهر ثابت کنند که باکره اند از حرف مردم در امان نیستند و مجبورند بالاخره یک دستمال خونین به مردم نشان دهند. این اتفاق در گذشته باعث به هم خوردن زندگی های بسیاری شده. طوری که فردای عروسی با جار و جنجال عروس را به خانه پدرش می فرستاده اند و بعد هم طلاقش را می داده اند. امروز اگر چه این رسم هنوز هست، اما دعواهایی که به دنبال می آورده کمتر شده است.<br />
این رسم از طرف خانواده عروس هم کاملا پذیرفته است و همه در انجام تمام و کمالش می کوشند. حتی مادران دستمال های دختران بزرگتر خود را نگه می دارند و در پاتختی دختران کوچتر خود دوباره نشان می دهند تا نجابت خانوادگی خود را به اثبات برسانند.<br />
<strong><br />
آنها که طور دیگری فکر می کنند</strong></p>

<p>قرار است کفش طلا مرا به دیدن یکی از مردان متفاوت نورآباد ببرد. کسی که مثل پدرش طور دیگری فکر می کند و از امیدهای شکستن قوانین خشک عرفی به حساب می آید. او رییس یکی از انجمن های ورزشی نورآباد است. بیشتر مردم و خانواده ها به او اعتماد دارند و به خاطر همین نیمی از اعضای انجمن او را دخترها تشکیل می دهند. مردی است ساده و سر به زیر اما زن ها را آنقدر به رسمیت می شناسد که موقع حرف زدن در چشمهایشان نگاه کند. با احترام رفتار می کند و مسیری را با ما همراهی می کند. <br />
وقتي از او درباره وضعيت زنان نورآباد مي پرسم، مي گويد:«مردمان نورآباد بسیار روشنفکرند. در هیچ کجای لرستان شهری نیست که بانوانش به اندازه لرستان فعالیت ورزشی داشته باشند. دخترها حتی در برنامه های شب مانی ما هم شرکت می کنند و خانواده ها مخالفتی ندارند.» به اعتقاد او دلیل اینکه زن ها بعد از تاریک شدن هوا بیرون نمی آیند این است که نورآباد شهر سردی است و با تاریک شدن هوا سردتر هم می شود. برای او توضیح می دهم که فکر می کنم این دلیل مناسبی نیست، چون از قرار معلوم مردها زیاد سردشان نمی شود و به نظر عامل بازدارنده ای وجود دارد که نمی گذارد زن ها بعد از ساعتی مشخص از خانه بیرون بیایند که یا حرف مردم است یا محدودیت خانواده. بالاخره از موضع خود کوتاه می آید و توضیح می دهد که نورآباد مثل تهران نیست. همه همدیگر را می شناسند و وقتی آن موقع شب نه اداره باز است، نه مدرسه و نه مغازه مردم با بدبینی از خودشان می پرسند دختر فلانی این موقع شب در خیابان چه می کند.</p>

<p><strong>نسل چهارمی های متفاوت</strong></p>

<p>در نورآباد دو باشگاه بیلیارد هست مخصوص مردها. شنیده ام که بعضی خانواده ها باشگاه را از شب تا صبح به صورت کاملا غیر علنی اجاره می کنند تا بتوانند با حضور زنهای خانواده بازی کنند. علی رغم همه نصیحت های کفش طلا و خواهرهایش از جمله اینکه «ممکن است دنبالت راه بیفتند و اذیتت کنند» تصمیم می گیرم به یکی از این دو باشگاه وارد شوم تا عکس العمل مردم را ببینم. باشگاه اول مملو از جمعیت است. جمعیتی که وقتی مرا روی پله ها می بینند دست از بازی می کشند و با خنده و کنایه چیزهایی می گویند که نمی فهمم. وارد باشگاه نمی شودم و به باشگاه دیگر می روم که بسیار خلوت است. صاحبش نیست و فقط دو بازیکن دارد. مهدی 16 ساله و محمد 14 ساله.  وقتی نظرشان را در مورد بازی زن ها می پرسم مهدی می گوید: «چه اشکالی دارد زن ها بازی کنند. فقط به شرط اینکه باشگاه زنانه باشد. در محیط مردانه نباید بازی کنند.» چند دقیقه ای با دو جوان خوش و بش می کنم و تقریبا امیدوار می شوم. نحوه برخوردشان با مردم سن و سالدار شهر کاملا متفاوت است. سه چهار دختری كه برخلاف زنان چادر پوش شهرشان مانتو و مقنعه به تن دارند هم در این سن اند. خواهر کوچک کفش طلا هم جزو همین دسته بوده اما به دبیرستان که پا گذاشته متلک های دوستان برادرش و فشارهای او مجبورش کرده چادر بپوشد. خودش می گوید: «درست است که یکی باید اولین گام را بردارد اما همه ترجیح می دهند آن یک نفر نباشند. چون انگشت نما می شود و پشت سرش حرف زیاد می زنند و اگر پیش برود ممکن است از جامعه تردش کنند.» کفش طلا هم معتقد است: «چیزی که نورآباد لازم دارد یک تکان است. اما هیچ کس جرات آغاز این تکان را ندارد. پسران جوان فکرشان بازتر شده اما زن ها اغلب به وضعیت خو گرفته اند و فکر ارتقاء وضعیتشان به فکرشان نمی رسد.» وقتی از برادر «کفش طلا»  درباره  نگاهش به زندگي مشترك مي پرسم، می گوید: «مثلا همسرم قلیان بکشد؟ خب بکشد!» این جواب اگر چه در نوع خود روشنفکری است، اما مرا از پرسیدن نظر او درباره شروط ضمن عقد منصرف می کند.</p>

<p><strong>بنزین و آتش، آخرین راه نجات</strong></p>

<p>باز هم در تاریکی خیابان های نورآباد راه می رویم. کفش طلا داستان هایی از وضعیت زنان نورآباد برایم تعریف می کند. پسری که همبازی کودکی کفش طلا بوده پیش می آید و به او می گوید از این به بعد با برادر بزرگش به خیابان بیاید، به من اشاره می کند و حرف هایی می زند که نمی فهمم اما حدس می زنم چیست. کفش طلا به او پرخاش می کند. او هم دستش را به علامت تسلیم بالا می برد و ساکت می شود. کفش طلا داستان زنی را برایم می گوید که آنقدر در خانه مانده و آفتاب نخورده مریض شده است و برای درمان مریضی اش باید آفتاب بگیرد. داستان زنانی را می گوید که شوهرانشان با انگ فاحشگی طلاقشان داده اند. این ادعا هیچ وقت ثابت نشده اما داستانشان در همه شهر پیچیده و آنها در کمال بدبختی زندگی می کنند. از زنی می گوید که که شوهرش هر روز کتکش می زند و حالا که می خواهد طلاق بگیرد سعی دارد با حربه ندادن فرزند از کارش جلوگیری کند. از دختر جوانی می گوید که شوهرش را از دست داده و یک بچه دارد و مطابق رسوم باید با برادر شوهرش که چند سال از خودش کوچکتر است ازدواج کند. ازدواجی که هیچ یک از طرفین نمی خواهند به آن تن بدهند و پسر برای فرار از فشارهای خانواده به شهر دیگری پناه برده است. و بعد از روایت داستان های دردناک و عجیب و غریب محدودیت زن ها در جواب اینکه زن ها چه طور تحمل می کنند می گوید: «گاهی تحمل نمی کنند!» و منظورش را با یک کلمه تلخ و ترسناک بیان می کند: «خودکشی!»<br />
لرستان در سالهای متوالی بین استان های کشور در زمینه خودکشی رکورد دار شده است و بین شیوه های مختلف خودکشی هم در خودسوزی. در لرستان 67 درصد خودکشی مختص زنان است. حدود 85 درصد از زنان و مردانی که اقدام به خودسوزی کرده اند (و زنده مانده اند) اختلافات خانوادگی را دلیل کار خود بیان کرده اند. در نورآباد هم بیشتر خانواده ها دست کم یک خویشاوند دارند که خودکشی کرده باشد. خودکشی ها بیشتر از طریق خودسوزی یا خوردن انواع سم است. از جمله سم نخود که به دلیل وجود مزارع نخود در نورآباد به وفور یافت می شود. یکی از دخترانی که به خودکشی فکر کرده می گوید: «بیشتر خودکشی های شهر ما به خاطر مسایل ناموسی است. مثلا وقتی دوستی دختر و پسری لو می رود دختر از ترس آبرو یا برخورد پدر و برادرش خودکشی می کند. فکر خودکشی حتما به سر یک جوان نورآبادی دست کم یک بار در طول عمرش می زند، و البته فکر نمی کنم این مسئله فقط مختص نورآبادی ها باشد. من وقتی سم را جلوی دهانم گرفتم تا بخورم بوی تندش حالم را به هم زد. در یک لحظه به خودم آمدم و تصمیم گرفتم مشکلاتم را حذف کنم، نه خودم را. انجام این کار به اندازه گفتنش آسان نیست. هنوز نتوانسته ام مشکلات را حل کنم. بیشتر این مشکلات ریشه در فرهنگ دارند و شخصی نیستند و برای حل کردنشان باید نه فقط یک فرد بلکه یک جامعه را اصلاح کرد.»</p>

<p><strong>زن هایی که زود می خوابند</strong></p>

<p>در راه برگشتیم. اتوبوس فیلم آفساید را پخش می کند. چهره زن هایی که سعی داشته اند با لباس مبدل وارد ورزشگاه شوند روی صفحه مانیتور نقش می بندد. بعضی ها با اشتیاق نگاه می کنند بعضی ها هم در حال چرت زدنند. از دختر جوانی که با سوار شدن به اتوبوس چادرش را برداشته می پرسم:«نظرت درباره این فیلم چیست؟ به نظر تو زن ها حق دارند به ورزشگاه بروند؟» انگارکه چیز وقیحی دیده باشد نگاهم می کند، بی اینکه چیزی بگوید سرش را روی صندلی می گذارد و به خواب می رود. و من آرزو می کنم خوابش عمیق نباشد تا زود بیدار شود و من دوباره سوالم را تکرار کنم.<br />
</p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue12/06,09,28,04,42,54/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
</html>