<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue12/06,09,28,05,02,56/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 12 | نوشين احمدي خراساني
 » تصوير ”زن تفنگ به دست“ در خيابان‎‎هاي تهران</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">تصوير ”زن تفنگ به دست“ در خيابان‎‎هاي تهران</a></div>
    <div id="author"><a href="mailto:jensedovom@gmail.com">نوشين احمدي خراساني
</a>&nbsp;|&nbsp;&#1662;&#1606;&#1580;&#1588;&#1606;&#1576;&#1607; ۶ &#1605;&#1607;&#1585; ۸۵&nbsp;|&nbsp;<a target="_blank" href="http://www.technorati.com/search//issue12/06,09,28,05,02,56/">
لینک های وارده</a></div>
    <div id="body" style="color: #000;">
      <p>سال گذشته (1384) در يكي از خيابان‎هاي پر رفت و آمد مركز شهر تهران ناگهان تصوير بزرگي از يك ”زن استشهادي“كه در يك دست تفنگ و در دست ديگر پسربچه‎‎اي را به بغل دارد نقش بست. ظهور نامنتظر اين تصوير بر آن ديوار تقريبا همزمان شده بود با تغيير و تحولاتي كه در ساختار دولت (به‎واسطه‎ي نهمين دوره‎ي انتخابات رياست جمهوري) در حال وقوع بود. اين امر،  قضيه را بيشتر جالب و تعمق‎برانگيز كرد. اين‎طور به‎نظر ‎آمد كه تصوير اين زن كه به اختيار خود، شهادت را برگزيده، در فضاي شهري پايتخت ايران، آن هم در شهري كه برج‎هاي تجاري، مسكوني و فروشگاه‎هاي زنجيره‎اي، مغازه‎هاي لوكس و طرز غربي نوسازي و آرايش ساختمان بانك‎ها و شركت‎ها، هر روز گسترش مي‎يابد، پديده‎اي جالب اما غريب است. <br />
در نگاه اول اين چهره‎ي جديد از زن با چهره‎پردازي‎هاي كليشه‎اي كه در طول 27 سال گذشته در رسانه‎هاي جمعي و رسمي جاري بوده ناسازگار است. و شايد از منظر اين ناسازگاري است كه چگونگي نقش بستن چنين تصويري بر ديوارهاي پايتخت آن هم در خيابان مطهري (كه از خيابان‎هاي كليدي شهر محسوب مي‎شود)، پرسش‎هاي بسياري را برمي‎انگيزد. براي نمونه اين سئوال ‎كه چنين تصويرسازي از زن مسلمان، از كدام رويكرد و از چه ديدگاهي در ساختار حاكميت ديني ريشه مي‎گيرد؟<br />
نقاشي‎هاي ديواري در كشورها و جوامع غيرايدئولوژيك با توجه به استقلال و آزادي عمل بيشتر هنرمندان، به‎عنوان بازتاب عناصر زيبايي‎شناختي، گروه‎هاي اجتماعي متنوع‎تري از مردم را نمايندگي مي‎كند، اما در ايران اين نقاشي‎ها (به‎ويژه نقاشي‎هاي غيرتزئيني) به‎دليل سفارشي بودن و دستوري بودن آن‎ها و نحوه‎ي انتخاب موضوع و با توجه به مراكز سفارش‎دهنده آن‎ها (نهاد‎هاي دولتي ـ ايدئولوژيك، و نظامي) آشكارا، ديدگاه‎هاي رسمي حاكميت در مورد مسائل مختلف فرهنگي و سياسي و نيز ديدگاه آنان را نسبت به زنان منعكس مي‎كند.<br />
 براي نمونه، اين‎كه زن شهادت‎طلب فلسطيني كه چهره‎اي ”مصمم“ و مغاير با سياست‎هاي رسمي حاكميت در مورد زنان دارد چگونه مي‎تواند ناگهان در سطح شهر تهران قد علم كند؟ به‎ويژه آن‎كه با بررسي چهره‎هاي مختلف زنان در نقاشي‎هاي ديواري در دوره‎هاي گذشته، نشانه‎اي از ظهور چنين زني را نمي‎توان سراغ كرد يعني عناصري در گذشته، حتا در فرهنگ و آموزه‎هاي ديني ما وجود ندارد كه بتوان چنين چهره‎پردازي از زن را پيش‎بيني‎پذير سازد، براي نمونه آيا با آراء فقهي مجتهدان و مراجع تقليد شيعه درباره‎ي وظايف زن مسلمان، همخواهي و قرابت دارد؟ همچنين با آراء متفكران نوگراي شيعي (از جمله مهندس بازرگان، آيت‎الله مطهري يا دكتر علي شريعتي) درباره منزلت زنان، چنين رويكردي ـ حضور زن استشهادي ـ اساسا تناسبي مشاهده مي‎شود؟ با معيارها و ارزش‎هاي عرفي مسلط ما چطور؟</p>

<p><strong>مقايسه‎ي 3  نقاشي ديواري از 3 دوره مختلف: دوران جنگ، سازندگي و ”جنگ‎ تبليغاتي“</strong><br />
در ادامه سعي مي‎شود 3 نقاشي ديواري (به‎عنوان نمادي از چهره‎پردازي از زن در بعد از انقلاب) در 3 دوره كه دولت‎هايي با گرايشات مختلف بر سركار آمدند با يكديگر مقايسه گردد.<br />
نقاشي اول (شهيد آيت‎الله صدر و خواهرش بنت‎الهدي) اثر آقاي ناصر پلنگي، يكي از انقلابيون مذهبي دهه‎ي اول انقلاب است (تصوير شماره 1).</p>

<p> <img alt="24.jpg" src="http://herlandmag.org/24.jpg" width="567" height="512" /></p>

<p>تصوير شماره 1 ـ شهيد صدر و خواهرش بنت‎الهدي ـ ناصر پلنگي ـ بزرگراه صدر ـ متعلق به دهه‎ي 1360</p>

<p>اگر به جايگاه چهره‎ي زنان در نقاشي‎هاي اين دوره (جنگ) بپردازيم مشاهده مي‎كنيم كه در همين تابلو، خواهر شهيد صدر اصلا چهره‎اي ندارد. اين درحالي‎است كه در مورد نقاشي‎ از چهره‎ي مردان،‌ بسيار دقت و وسواس به‎كار مي‎برند تا خطوط چهره آن‎ها دقيقا مطابق عكس‎هاي واقعي‎شان باشد. اما در اين تصوير، شهيد بنت‎الهدي، زن بي‎چهره‎اي به نمايش درآمده كه اولا در پس زمينه قرار گرفته است يعني در سلسله مراتب اقتدار، در پشت سر برادرش قرار دارد. ثانيا پس‎زمينه بودن بنت‎الهدي چنان است كه مي‎توان او را نه به‎عنوان هويتي انساني بلكه بخشي از خطوط محو و مبهم پشت سر آيت الله صدر درنظر گرفت. <br />
نقاشي دوم (تصوير شماره 2) كه متعلق به دوران موسوم به سازندگي (اواسط دهه‎ي 70) است، زن چهره‎ي مادرانه‎ي خود را حفظ كرده، اما به‎نظر مي‎رسد زيبايي چهره‎اش تاحدودي اهميت يافته است.  <br />
در نقاشي‎هاي اين دوره، زن، داراي چهره‎اي بالنسبه زيبا مي‎شود و به‎جاي صبر و تحمل براي فرزندان و شوهران و برادران از دست رفته، مادرانه و زيبا بودن معيار تصويرپردازي از زنان تلقي مي‎شود. البته در اين جا، زن فرشته‎اي ”آسماني“ است، زني كه زندگي ”عادي“ احتمالا باعث آلودگي‎اش مي‎شود و براي همين بهتر است ”بالاتر“ از جامعه به تصوير كشيده شود تا زيبايي و قداست‎اش محفوظ بماند. به همين منظور، به مانند بسياري از كليشه‎سازي‎هاي رايج، اين ”زن ـ مادر“ متعلق به سرزميني فرازميني تصوير شده است. در واقع اين تصوير نشانه‎ي زني ايده‎آل از سوي ايدئولوژي رسمي است: زن با چهره‎اي عفيف و زيبا كه مادر است و البته روي زمين ”كثيف“ و ”آلوده“ جامعه پا نمي‎گذارد. <br />
 از سوي ديگر در دوره‎ي مورد بحث (دهه‎ي اول و دوم بعد از انقلاب) هيچ‎گاه در نقاشي‎ها، زنان پا ندارند. هرچند هم وجود ”دست“ براي آن‎ها فقط زماني به تصوير مي‎آيد كه يا فرزند را در آغوش گرفته‎اند يا عكس عزيزان شهيدشان را.<br />
 <br />
<img alt="29.jpg" src="http://herlandmag.org/29.jpg" width="567" height="544" /><br />
تصوير شماره 2 ـ نقاشي ديواري ـ بزرگراه رسالت، نزديك پل سيد خندان ـ اواسط دهه 1370</p>

<p>نكته‎ي قابل توجه ديگر، اين‎كه در نقاشي‎هاي ديواري از زنان، در 26 سال گذشته  آنان تمام‎رخ و با نگاه به مخاطب به‎ تصوير كشيده نشده‎‎اند و نيز در هيچ‎كجا زنان بدون ”زوايد“ ديگري كه احتمالا براي ”تكميل كردن“  آن‎هاست، حضوري مستقل ندارند، چرا كه احتمالا در انديشه‎ي نقاشان ديواري و نهادهاي سفارش‎دهنده آنان، زنان به‎خودي خود نمي‎توانند ”موضوع“ و ”سوژه“ باشند ، بلكه همواره سايه‎اي از مردان، يا شهادت‎شان، يا در غم عدم حضور مرد به‎خاطر رفتن به جبهه، يا پشت سر مردي قرار دارند (مانند شهيد صدر و خواهرش)، و يا حداكثر درحال انجام كمك در پشت جبهه‎ به مردان‎ هستند كه اجازه مي‎يابند در نقاشي رؤيت‎پذير شوند. به‎نظرم اين مسئله‎ در جهان كنوني منحصربه‎فرد مي‎نمايد. علت آن شايد مسئله‎ي حجاب اسلامي در مملكت ما باشد.<br />
 برخلاف كشورهاي غيراسلامي كه زن همواره يكي از سوژه‎هاي هميشگي نقاشي‎ها بوده است، اما در ايران در ميان نقاشان اسلامي، زن نمي‎تواند به‎تنهايي سوژه باشد چون اگر قرار باشد فقط زيبايي و جذابيت جنسي او (سوژه‎اي كه در كشورهاي غربي مورد انتقاد بسياري از فمينيست‎ها بوده و هست) ستايش شود با وجود مسئله‎ي حجاب اسلامي در تناقضي آشكار قرار مي‎گيرد و براي همين هم بايد حضور زن به‎واسطه‎ي موضوع و مسئله‎ي ديگري (بيرون از وجود خود او) مشروعيت پيدا كند. </p>

<p>اما در نقاشي سوم (تصوير شماره 3) كه مربوط به سال گذشته (1384) است، ناگهان ما شاهد حضور زني هستيم كه با معيارهايي كه طي 26 سال گذشته در نقاشي‎هاي ديواري به‎عنوان ديدگاه رسمي حاكميت در مورد زنان تبليغ شده، متفاوت است.<br />
در اين تابلو، نخست آن‎كه  ”نقاشي“به‎ ”عكس“ تبديل و شبيه شده، و چهره‎ي زني شناسنامه‎دار و ”تمام رخ“ در وسط شهر عرضه شده است. اين درحالي‎است كه حتا در روزنامه‎ها و آگهي‎هاي ترحيم نيز معمولا از چاپ عكس زناني كه فوت كرده‎اند پرهيز مي‎شود چه برسد به سطح شهر و با اين ابعاد بزرگ! در طول 27 سال گذشته چهره‎ي زنان عمدتا تيپيكال و بدون نسخه‎برداري از زن خاصي بازنمايي مي‎شد حتا خانم بنت‎الهدي خواهر آيت‎الله صدر هم كه يك زن مشخص و شناسنامه‎دار مي‎باشد اما  از تصوير كردن چهره‎اش پرهيز شده است. ولي ما شهروندان تهراني ناگهان با يك عكس بسيار بزرگ از زني مسلمان و شناسنامه‎دار مواجهه مي‎شويم (هرچند اين زن ايراني نيست).</p>

<p> <img alt="22.jpg" src="http://herlandmag.org/22.jpg" width="567" height="731" /></p>

<p>تصوير شماره 3 ـ زن شهادت طلب فلسطيني ـ خيابان مطهري (تقاطع بزرگراه مدرس) ـ سال 1384</p>

<p>دوم آن‎كه : رنگ‎هاي تند و قوي كه در تابلو به‎كار رفته، هم‎چنين نشانه‎گزاري، روش ترسيم، فرم ايستادن، نحوه‎ي عملكرد و ارتباط اين زن با ديگر نشانه‎ها در تابلو، با معيارها و نشانه‎هاي پيشين متفاوت است. اين تصوير حتا با زنان تفنگ به دست در گذشته نيز تفاوت فاحشي دارد. هرچند مي‎توان تصاوير و نقاشي‎هايي از زنان تفنگ به‎دست را در گذشته نيز سراغ كرد، اما در سطح شهر چنين تصويري هرگز وجود نداشته است.<br />
حضور اين چهره‎ي متفاوت از زن مسلمان در حالي اتفاق مي‎افتد كه تبليغ و تاكيد بر نقش حمايتي زنان و پشت صحنه بودن‎شان نه فقط در مضمون تصاوير زنان در جنگ و انقلاب، بلكه مي‎توانيم اين تاكيد را حتا در سخن مسلط 27 سال گذشته، به‎خصوص در مضمون گفتارهايي كه از سوي متوليان مسائلي هم‎چون ”نقش زنان در دفاع مقدس“ صورت گرفته‎ به‎روشني بيابيم. <br />
براي نمونه خانم زهرا شجاعي رئيس سابق ”مركز امور مشاركت زنان“، در پاسخ به اين پرسش كه به‎نظر شما زن در دفاع مقدس، چگونه زني است؟ مي‎گويد: ”زن در دفاع مقدس مانند منشوري است كه از هر زاويه‎ي آن نوري متجلي مي‎شود. در عرصه دفاع مقدس مجموعه‎ي نقش‎هايي كه زنان ايفا كردند به‎لحاظ كمي بيشتر از نقش مردها بود. چون تصور از مرد دفاع مقدس، تصور انساني سلحشور، قهرمان و شجاع در حال جنگيدن است. ولي در رابطه با زن دفاع مقدس در آن واحد، پرستار بيمارستان‎هاي صحرايي، پزشك در خطوط مقدم جبهه، آزاده‎اي كه در سياهچال‎هاي رژيم بعثي عراق فرياد الله اكبرش پادگان را به لرزه در مي‎آورد، مادر شهيدي كه با دستان خود فرزندش را در قبر مي‎گذارد، زني كه تنها سرماي زندگي‎اش را تقديم به جبهه مي‎كند و يا زن فرمانده‎اي كه در غياب همسرش خانه را مانند مديري موفق اداره مي‎كند. خانم هنرمندي كه تابلوي نقاشي مي‎كشد، زن شاعري كه براي رزمنده‎ها شعر مي‎گويد، همه اين‎ها زن عرصه دفاع مقدس هستند. “ (ريحانه، ص 5) <br />
يا خانم فريده زريو (همسر آقاي ناصر پلنگي)، كه خود نيز نقاشي مي‎كند، در مصاحبه‎ ديگري در همين مجله مي‎گويد: ”بزرگترين ويژگي يك زن موهبت مادري است و مهمترين ويژگي يك مادر، دفاع از حريم خانواده است. به‎نظر من زناني درجنگ مطرح بوده‎اند كه در دفاع از حريم خانواده، به دفاع از حريم خانه و كشور رسيده‎اند.“ (همان، ص 30) اما به‎رغم اين سخنان كه از سوي خود مسئولان زن در حاكميت يا در حاشيه‎ي دولت، مطرح مي‎شود و بر نقش حمايتي زنان تاكيد مي‎شود، زني كه در نقاشي ديواري خيابان مطهري ظهور كرده، بازنمايي كاملا متفاوتي از اين اظهارنظرهاست.<br />
 <img alt="20.jpg" src="http://herlandmag.org/20.jpg" width="567" height="598" /></p>

<p>تصوير شماره 4ـ نقاشي ديواري در خيابان مطهري در كنار نقاشي زن شهادت‎طلب فلسطيني</p>

<p>اين زن استشهادي كه شرحي از زندگي‎اش نيز در پايين تابلو وجود دارد ”ريم صالح الرياشي“ نام دارد. ايشان 22 ساله‎ و مادر 2 فرزند است كه در 25/10/1382 با اجراي عمليات شهادت‎طلبانه در فلسطين، 4  اسرائيلي را به همراه خود مي‎كشد.<br />
 البته در نقاشي ديگري كه در كنار تصوير اين زن قرار دارد (تصوير شماره4)، عكس‎هاي كوچكي از 8 زن (از جمله خود خانم رياشي) تصوير شده و در زير تصوير، اين جملات درج شده است: 150 كشته  و زخمي صهيونيست در برابر 8 زن شهادت‎طلب فلسطيني.<br />
خانم ريم صالح رياشي درحالي به تصوير كشيده شده كه با يك دست‎اش فرزندش را بغل گرفته و در دست ديگرش اسلحه‎اي را به وضوح به‎رخ مي‎كشد. لبخندي كه او بر چهره دارد و نيز فرزندي كه در آغوش گرفته در تناقضي آشكار با اسلحه‎اي است كه در دست ديگرش دارد و با اين ژست، گويي مي‎خواهد مخاطب را به چالش و تعجبي نامفهوم وا‎دارد. البته مي‎توان پذيرفت كه انتخاب فرزند پسر در اين تصوير كمي فضا را تغيير داده است. در واقع اين پسر به‎عنوان ”مردي كوچك“ به‎هرحال نمودي از وجود مردان سلحشور است چرا كه پسربچه، چهره‎ي‎ ”معصومانه“‎ي دختربچه‎هاي رايج در تصاويري كه معمولا از كودكان ارائه مي‎شود را ندارد از اين‎رو  مي‎تواند تاحدودي، تداوم ”قدرت“ مردانه‎ را در ديدگاه جنسيتي حاكميت بازنمايي كند. با اين‎حال اما مي‎تواند اين پرسش را نيز در مخاطب برانگيزد كه بعد از مرگ زن، بر سر فرزندش چه خواهد آمد؟ كه انگار تصويرپرداز، اين پرسش را با خمپاره‎اي كه به دست پسر داده، پيشاپيش پاسخ‎ گفته است (در واقع از اين منظر هم مي‎توان تفسير كرد كه: ظهور اين زن انتحاري در يك لحظه‎ي تاريخي مي‎تواند وجود داشته باشد و بعد از آن دوباره چنين كنش‎هايي به دست ”مردان“ بازخواهد گشت).<br />
با وجود بدعت آشكار در طراحي اين تصوير اما به‎نظر مي‎آيد اين زن از سه طرف در محاصره نشانه‎هاي رايج و ضدزن‎ قرار گرفته است: يعني نقش پررنگ اسلحه در پشت سر خانم رياشي، هم‎چنين حضور برجسته‎ي پسربچه‎ي خمپاره به دست، و بالاخره اندازه‎ي بزرگ و بي‎تناسب اسحله‎اي كه در دست زن قرار داده‎اند (هم لوله‎ي تفنگ و نيز سر پسر، هر دو از سر زن بالاتر و افراشته‎تر است و زن در ميان اين مثلث، كاملا احاطه شده) در نتيجه، خود زن را عملا تحت شعاع قرار داده‎اند (به‎ياد داشته باشيم كه ما هيچ‎گاه مردي را به همراه كودكي نمي‎بينيم) و اين مي‎تواند تصويرپردازي ”زن ـ مادر“ در گذشته را تداعي كند كه اين‎بار براي ”خانه“ي بزرگترش ـ سرزمين خود ـ فداكاري مي‎كند.<br />
اما به‎رغم وجود نشانه‎هاي مردانه و المان‎هاي پررنگ جنسيتي رايج در اين تصوير، باز هم نمي‎توان از جسارت و فاعليتي كه اين زن از آن برخوردار است چشم پوشيد. در اين تصوير، خانم رياشي به‎شكلي كاملا با اعتماد به‎نفس و تمام رخ به مخاطب زل زده است درحالي‎كه چنين نگاه جسورانه‎اي تاكنون در زناني كه در نقاشي‎هاي ديواري تصوير مي‎شدند هرگز وجود نداشته است. اين زن حتا داراي دست و بخشي از بدن است، درصورتي‎كه معمولا اين بخش‎هاي بدن‎ زنان بازنمايي نمي‎شد و يا اگر مي‎شد به‎دليل آن‎كه چادر به‎سر داشتند منحني‎هاي معمول بدن‎شان را نشان نمي‎داد يعني هرگز چنين مشخص به‎چشم نمي‎آمد.<br />
 مسئله‎ي ديگري كه در اين تصويرپردازي وجود دارد فرم ايستادن و نحوه‎ي گرفتن اسلحه توسط اين زن است كه به‎نوعي رفتار ”كماندوهاي آمريكايي“ را تداعي مي‎كند. در واقع اين زن در لباسي نظامي و ژستي خاص در گرفتن اسلحه (كماندويي)، به‎نوعي همان رفتار مردان را از خود بروز داده است. درحالي‎كه هميشه يكي از چالش‎ها و مشكلاتي كه ايدئولوژي‎هاي پدرسالار و دولت ـ مردان ايراني با فمينيسم داشته‎اند، همين مسئله ”شبيه مرد كردن زنان“ بوده است، ولي ما در اين تصوير مي‎بينيم كه گويي زن به مرد (آن هم مردان كماندو) شبيه شده است. در واقع تاكيد بر ”تفاوت طبيعي، و فطري و الهي“ بين زن و مرد، يكي از مباني پايه‎اي ايدئولوژي حاكم است، اما در اين‎ تصوير، ”زن“، نقش، لباس، و هيئت كامل يك ”مرد“ را از خود بروز مي‎دهد، هرچند كه وجود پسربچه تنها دليلي مي‎تواند باشد كه بگوييم تصويرپردازان آن، هنوز به تفاوت‎هاي الهي و فطري بين زن و مرد پايبند هستند!<br />
مسئله‎ي ديگر و قابل توجه كه در اين تصوير وجود دارد نوشته‎ايست كه در بالاي اين تصوير به نگارش درآمده، يعني جمله‎اي شجاعانه و تعجب‎انگيز كه گويا خود خانم رياشي بيان كرده است: ”خدا مي‎داند فرزندانم را دوست دارم، اما شهادت را بيشتر“<br />
حيرت‎انگيز است كه زن از ”عشق“ و ”دوست داشتن“ حرف مي‎زند، از دوست داشتن و انتخاب و اولويت‎بندي كه خودش براي آن‎ رفتاري كه بيشتر دوست دارد، قائل شده. اين جمله‎ي جسورانه،  آشكارا با آن‎چه تاكنون از زنان انتظار مي‎رفت و رسما تبليغ مي‎شد تناقض دارد مثلا اگر از زن به‎عنوان مادر انتظار مي‎رود كه شهادت فرزند، شوهر و برادر را با صبر و بردباري بپذيرد با اين توجيه صورت مي‎گيرد كه اين امر ”وظيفه‎“ دانسته مي‎شود، وظيفه‎اي ”اسلامي“ و مقدس، اما ”دوست داشتن“، امري اختياري است و از مقولات ”انسان محق” (انسان داراي حق) است و  با ”وظيفه“ تفاوت بسيار دارد. از همين‎روست كه به‎نظر مي‎رسد اين چهره‎پردازي از زن با چهره‎هاي گذشته، تفاوت اساسي پيدا كرده است.</p>

<p><strong>ظهور گرايش‎ها و نهادهاي جديد  در ساختار حاكميت</strong><br />
در اين نقاشي آرم سه سازمان يعني ستاد پاسداشت شهداي نهضت جهاني اسلام، جمعيت دفاع از ملت فلسطين و بنياد شهيد به‎چشم مي‎خورد. در واقع اين 3 نهاد، سفارش‎دهنده‎ي اين تصويرپردازي از زن شهادت‎طلب فلسطيني هستند. با توجه به اخبار منتشر شده، ستاد پاسداشت شهداي نهضت جهاني اسلام از حدود 3 سال پيش در حوزه‎ي استشهاديون شروع به فعاليت كرده است. <br />
براي آشنايي با فعاليت‎هاي اين ستاد مي‎توان به اخباري كه در خبرگزاري‎هاي مختلف منتشر شده استناد كرد: ”ثبت نام رسمي از متقاضيان براي شركت در عمليات انتحاري در ايران از ديماه سال 1382 آغاز شده و بنيانگذار اين حركت غيردولتي، ستادي تحت عنوان ستاد پاسداشت شهداي نهضت جهاني اسلام بود. اين ستاد به دبيركلي آقاي محمدعلي صمدي طي چند جمعه متوالي در سال 1382 و پس از مراسم نمازجمعه با پخش كردن فرم‎هايي در بين نمازگزاران از مردم عادي براي شركت در عمليات استشهادي ثبت نام به عمل آورد.  هدف اين ثبت نام از سوي متوليان حركت مذكور، آمادگي نيروهاي مردمي در مواقع لزوم ذكر شده بود. اكنون پس از گذشت قريب به دو سال از آن موضوع، آقاي حسين الله كرم عضو پيشين و ارشد گروه انصار حزب الله در مصاحبه با سايت خبري بازتاب اعلام كرد نخستين مانور گروه‎هاي عمليات استشهادي به زودي در حوالي ارتفاعات كرج با حضور عده اي از 400 عضو آموزش ديده آنها برگزار مي شود.“ (خبرگزاري طاها). <br />
آقاي محمدعلي صمدي، مسئول روابط عمومي اين ستاد نيز در خبري ديگر در سال 1383 گفته بود: ”اولين يگان استشهادي... روز پنجشنبه (دوازدهم آذرماه) در بهشت‌زهرا اعلام موجوديت خواهد کرد. اين يگان استشهادي به نام شهيد يحيي عياش، نامگذاري شده است و شامل سه تيم به نام‎هاي شهيد ريم رياشي، مصطفي مازح و احمد قصير خواهد بود.“ (سايت بازتاب، 4 آذر 1383).<br />
محمد علي صمدي سخنگوي ستاد پاسداشت شهداي نهضت جهاني اسلام در سال 1384 مي‎گويد: ”تا کنون 50 هزار نفر در ايران براي عمليات استشهادي ثبت نام کرده‎اند“. وي در بخش‎هايي ديگر از سخنانش ”از نمايش فيلم سخنان محمود احمدي نژاد رئيس جمهوري اسلامي درمورد محو اسرائيل در اين مراسم خبر داد“ و در پايان سخناش گفت: ”عطر شهادت طلبي و استراتژي شهادت خواهي را به اقصي نقاط جهان گسترش خواهيم داد“. (خبرگزاري طاها، 17/11/2005)<br />
اما ”جمعيت دفاع از ملت فلسطين“ كه يكي ديگر از سازمان‎هايي است كه در اين حوزه فعاليت مي‎كند و از سفارش‎دهندگان آن تصوير زن استشهادي است از سال 1379 اعلام موجوديت كرده. اين جمعيت در سايت خود در مورد چگونگي فعاليت‎هاي‎شان مي‎نويسد: ”در آستانه‎ي روز جهاني قدس سال ۱۳۷۹جمعيت دفاع از ملت فلسطين به همت گروهي از افراد دلسوز و علاقه مند به مسائل فلسطين اعلام موجوديت كرد.</p>

<p><strong>رابطه‎ي زن شهادت‎طلب فلسطيني با جامعه‎ي ايران</strong><br />
به‎هرحال غرض از معرفي اين دو نهاد، به‎ويژه ستاد پاسداشت شهداي نهضت جهاني اسلام، آشنايي با نهادهايي بود كه به‎ سفارش آنان تصوير زن شهادت‎طلب فلسطيني در خيابان مطهري نقش بسته و پوسترهايي از اين تصوير نيز در سراسر كشور به‎طور گسترده پخش شده است.<br />
به‎نظر مي‎رسد اين نيروي جديد در ساختار حاكميت كه از اوايل دهه‎ي 80 به‎تدريج سعي در انسجام خود داشته، سرانجام موفق مي‎شود در آخرين انتخابات رياست جمهوري، دولت را به‎طور كامل تحت اختيار خود درآورد و پايگاه بسيار نيرومندي پيدا كند. شايد تحت تاثير چنين قدرتي است كه تصوير زن شهادت‎طلب (كه به‎نظر مي‎رسد با ديدگاه‎هاي سنتي و مرسوم بسياري از گروه‎هاي درون حاكميت در تضاد است)، نمي‎تواند به‎طور علني واكنش‎برانگيز شود. اين درحالي‌ است كه پذيرش زنان استشهادي مانند همين تصوير، در خود سرزمين‎هاي فلسطيني حتا در ميان روحانيون و مجتهدين اهل سنت نيز با واكنش‎هاي بسياري روبه‎رو بوده است:<br />
 ”در ابتدا رهبران اسلامي با فعاليت زنان مخالفت مي‌کردند و اقدام زنان را بعنوان بمب‌گذاران انتحاري ممنوع کرده بودند. تنها عده‌ي کمي از روحانيون اسلامي اين عمليات زنان را تاييد مي‌کردند. ...رهبران مذهبي فلسطيني با مجاز‌شمردن عمليات زنان موافق نبودند و درنتيجه، بحث‌ و گفتگوهاي مذهبي فراواني دامن زده شد که آيا زنان اساسا مي‌توانند و بايد به درجه‌اي که شهيد نام دارد نايل شوند يا نه؟... رهبر روحاني پيشين حماس، شيخ احمد ياسين، استدلال مي‌کرد که نقش اساسي زنان در درگيري و مبارزه، پشتيباني از جنگجويان (مردان) است.... شيخ ياسين سپس شرکت زنان را باز هم محدودتر کرد ولي نه از نظر شرعي بلکه بخاطر اينکه شرکت زنان در عمليات، غيرضروري تشخيص داده شده بود. پس از اينکه يک زن انتحاري به نام وفا ادريس خودش را در ژانويه‌ي 2002 در مرکز شهر اورشليم منفجر کرد،‌ شيخ ياسين استفاده از زنان را بعنوان جنگجويان تهاجمي يا بمب‌گذاران انتحاري مورد سرزنش و انتقاد قرار داد. گرچه او در مقابل فشار افکار عمومي فلسطيني گامي به عقب نشست و اعلام کرد که اگر زني مجبور است براي انجام عمليات انتحاري بيش از يک روز و يک شب بيرون از خانه باشد،‌ بايد توسط يک مرد اسکورت شود ولي اگر عمليات کمتر طول مي‌کشد همراه کردن مردي با او ضروري نيست.“ (بلوم، 2005)<br />
 ولي در ايران چنين واكنش‎هاي انتقادي ديده نمي‎شود با اين كه تاكنون در هيچ‎يك از قرائت‎هاي مختلف از اسلام در ايران (نوانديشي ديني يا نگرش‎هاي متفاوت فقهي: فقه سنتي و پويا)، در مورد زنان، هرگز چنين تصوير و نگرشي وجود نداشته يا غالب نبوده است. زيرا اين تصوير با بسياري از آموزه‎هاي ديني ما ـ به‎خصوص در مورد تعريف نهاد خانواده ـ در تضاد است.<br />
با توجه به اين‎كه از سوي همه‎ي قرائت‎هاي مختلف فقه شيعه، خانواده چنان مقدس شمرده شده كه زنان بدون وابستگي به آن، هرگز به‎طور مستقل مورد خطاب قرار نگرفته‎اند اين تصوير باز هم تناقض‎برانگيزتر مي‎شود. به‎نظر مي‎رسد كه سياست جنسي در چهره‎پردازي از زنان در نقاشي‎هاي جنگ و انقلاب با توجه به تاكيد بر ”دفاع از توليد مثل و مادري“و در مقابل ”پذيرش آسان مرگ“ فرزندان و شوهران، با اين توجيه كه ”دولت ـ پدر“ اين كار را ”وظيفه“ و رسالت زنان مي‎داند قابل پذيرش است. اما اين‎كه خود زنان، به‎طور مستقل (مستقل از شوهر و خانواده و دولت اسلامي) و فقط به‎خاطر ”دوست داشتن“ دست به انتخاب بزنند يعني نهاد ”تقديس شده“‎ي خانواده در اسلام تاريخي را به‎خاطر ”دوست داشتن“ رفتار خاصي مانند شهادت رها كنند، نگرش جديدي است كه با بسياري از آموزه‎هاي اسلامي هم‎چون تمكين زن به شوهر، ”رياست مردان بر خانواده“، اولويت اصلي زنان به‎عنوان تيمارداران فرزند و شوهر، كاملا مغايرت دارد. <br />
از سوي ديگر طرح مسئله‎ي ”دوست داشتن“، ابعاد جديدي به اين موضوع مي‎بخشد. با اين كه حضور زنان در عمليات چريكي در ايران و در جهان، مسئله‎ي تازه‎اي نيست، اما هميشه با عنوان ”وظيفه“ (چه ”وظيفه‎ي انقلابي“ چه “وظيفه‎ي اسلامي“ و يا ”وظيفه در برابر مردم“) مطرح بوده است و زنان چريك عمدتا به‎خاطر استتار و پوشش امنيتي كه براي اين فعاليت‎ها ايجاد مي‎كردند مورد استفاده قرار مي‎گرفتند. اما اين‎كه زني با داشتن فرزند از ”دوست داشتن شهادت“ و به‎عنوان يك فاعل و كنش‎گر اجتماعي، خودش به اختيار، وظايف خود را  اولويت‎بندي كند و ”دوست داشتن“ را مرجع اولويت خود بداند، پديده‎ي نوظهوري در آموزه‎ها و فرهنگ تشيع است. <br />
در دهه‎هاي گذشته در حين عمليات چريكي در گروه‎ها و سازمان‎هاي مبارز غيراسلامي، باز هم مي‎توان تاكيد اين سازمان‎ها را بر نقش حمايتي زنان مشاهده كرد و در گروه‎هاي مختلف فكري نيز، در گذشته نقش زنان همواره به‎عنوان نيروي حمايت‎كننده حتا در سازمان‎هاي چريكي و نظامي غيراسلامي در نظر گرفته مي‎شد. </p>

<p><strong>سخن پاياني </strong><br />
از زن بي‎چهره، نيم‎رخ و حاشيه‎اي به‎نام بنت‎الهدي در نقاشي‎هاي ديواري دهه‎ي اول انقلاب، تا زن تمام‎رخ، ”انتخاب‎گر“ و در متن به‎نام ريم صالح رياشي در دهه‎ي سوم انقلاب، فاصله و گسست عظيمي وجود دارد كه براي پر كردن آن احتمالا نياز به شناخت افكار و اهداف نيروها و نهادهايي است كه ترسيم چنين چهره‎اي را در قلب پايتخت ايران سفارش داده‎اند. اين تغيير ناگهاني در ديدگاه لايه‎هايي از حاكميت نسبت به زن، به‎خصوص كه هيچ‎ تغيير رفتاري از سوي مجموعه‎ي حاكميت نسبت به زنان مشاهده نمي‎شود، طبعا فلسفه وجودي اين زن تفنگ به دست را زير علامت سئوال قرار مي‎دهد.<br />
 اين مسئله قابل فهم است كه نيروهاي حاشيه‎اي براي قدرت‎گيري و ايجاد تغيير در جامعه سعي كنند تمامي پتانسيل‎هاي بالقوه‎ي جامعه‎ي خود را فعال سازند و از اين منظر حتا از ”ابزار“ تبليغاتي مغاير با اعتقادات سنتي و ديرينه‎‎شان بهره ببرند. اما نيرويي كه در راس يك حكومت مستقر قرار دارد، معمولا براي انسجام و تثبيت وضع موجود تلاش مي‎كند نه به‎هم ريختن آن!<br />
در كشور ما ايران، قرائت خاصي از اسلام‎ (گروه‎هايي كه داعيه استشهاد و گسترش فرهنگ آن را در جهان دارند)، در راس هرم قدرت هستند و سازمان‎هاي موجود در اين رابطه مانند ستاد پاسداشت شهداي نهضت جهاني اسلام و جمعيت دفاع از ملت فلسطين كه متولي تبليغات در مورد مسائل استشهادي‎اند، سازمان‎هايي هستند كه با پول و امكانات گسترده‎ي حاكميت رشد كرده‎‎اند يعني بخشي از ساختار حاكميت محسوب مي‎شوند. بنابراين از لحاظ پايگاهي كه در جامعه‎ دارند با جايگاه سازمان‎هاي كوچك و مردمي فلسطيني كه براي مقاومت در برابر اشغال كشورشان سازماندهي شده‎ و مبارزه مي‎كنند تفاوت ماهوي دارند.<br />
 در واقع سازمان‎هاي مبارز فلسطيني، نهادهاي خودجوش و مردمي هستند كه در منطقه‎ي خاورميانه، نيروهاي حاشيه‎ي قدرت‎ محسوب مي‎شوند، آنان مبارزه مي‎كنند تا در مناطق فلسطيني، دولت و كشوري مستقل به‎وجود آورند. اما سازمان‎هاي مشابه در ايران، سازمان‎هايي هستند در متن (قدرت مستقر) كه اتفاقا طي- 4  3 ساله‎ي اخير در راس مراكز هرم قدرت قرار گرفته‎ا‎ند. يعني اگر از ‎منظر معادلات قدرت هم تفسير شود مي‎توان گفت چهره‎پردازي از زن به‎صورت انسان انتخاب‎گر ـ  حتا اگر اين انتخاب‎گري در جهت منافع مقطعي حكومت ايران باشد ـ مي‎تواند در آينده براي وضع موجود، پديده‎اي مسئله‎ساز محسوب شود. <br />
از سوي ديگر چنين چهره‎پردازي از زن از سوي گروه جديد حاكم، در تناقض آشكار با سياست‎هايي است كه اكنون از سوي دولت (به‎عنوان نماينده‎ي همين گروه جديد) در جامعه اعمال مي‎شود. براي نمونه دولت جديد بلافاصله پس از روي كار آمدن، نام  ”دفتر امور مشاركت زنان“ را تغيير داد و به ”دفتر امور زن و خانواده“ تبديل كرد، هم‎چنين در تبليغات اين گروه از مسئولان، بيش از گذشته، ما شاهد تقديس نهاد خانواده هستيم به‎طوري كه حتا كاهش ساعات كار زنان شاغل با اين توجيه كه وظايف خانوادگي براي زنان مهم‎تر است، در دستور كار دولت قرار گرفته است! يا با هزينه‎هاي هنگفت، قرار است كابل‎كشي تلفن مركز 118 انجام ‎گيرد تا زنان شاغل در اين مركز از اين پس در خانه‎هاي خود، وظيفه‎ي شغلي خود را انجام دهند، همه‎ي اين‎ها به‎دليل اهميت بسيار زيادي است كه دولت جديد براي ”خانواده“ و حضور زنان در خانواده قايل است. <br />
اين سياست‎ها اما با آن چهره‎پردازي از زن كه به دليل ”دوست داشتن“، شهادت را به‎جاي خدمت به خانواده ”انتخاب“ مي‎كند، تناقض آشكاري را به‎نمايش مي‎گذارد، تناقضي كه شايد در مناطق پرآشوب از جهان ( كه ملت‎ها در حال جنگ هستند) قابل توجيه باشد، اما از سوي يك دولت مستقر، در كشوري آزاد و مستقل كه تحت اشغال قرار ندارد قابل فهم نيست. بنابراين شايد بتوان اين پديده و چنين سياستي را در ايران صرفا از منظر معادلات بين‎المللي (و نه ملي) توجيه كرد. شايد هم بشود آن را بخشي از چالش‎ بين‎المللي گروه‎هايي از حاكميت اسلامي ايران با جهان غرب تفسير كرد.<br />
ممكن است كه اين گروه از حاكميت بيش از آن‎كه در شيوه‎ي تبليغات‎‎اش از آموزه‎هاي ديني و نيازهاي دروني و ملي پيروي كند، به معادلات بيروني نظر دارد يعني متاثر از ”اسلام جهاني‎سازي‎ شده‎“اي است كه امروز در رويارويي با غرب، در حال شكل‎ دادن به نماد‎ها و عناصري است كه قابليت درگيري و رويارويي با نماد‎ها و عناصر ”غربي“ را دارا باشد. <br />
پس از فروپاشي شوروي، جهان شاهد درگيري‎هاي جديد در ميان نيروها و قدرت‎هاي مختلف از جمله ساخته و پرداخته شدن ”جهان اسلام“ در برابر ”جهان غرب“ بود. ساخته شدن اين دو قطب ”متخاصم“ به‎تدريج از سوي قدرت‎مداران و برخي از نظريه‎‎پردازان غربي (مانند ساموئل هانتينگتون و برنارد لوييس) به ”گفتمان مسلط“ در سطح جهان مبدل شد. در اين ميان عناصر مختلفي از جمله نمادهايي مانند ”بنيادگرايي“، ”حجاب اسلامي“ و نظاير اين نمادها براي بازنمايي ”جهان اسلام“ و براي تحريك افكاري عمومي غرب پرداخته شد و متاسفانه از سوي برخي قدرت‎مداران و نظريه‎ پردازان ”جهان اسلام” نيز مورد استقبال و تاييد قرار گرفت. از اين زاويه ”غرب“ در سطح بين‎المللي، مسئله‎ي زنان را به يكي از نقاط ضعف ”جهان اسلام“ تبديل كرد. <br />
در اين جنگ تبليغاتي بين اين دو جهان جعل شده، نقطه‎ي ضعف ”جهان ساخته شده اسلامي“ بايد از سوي تصميم‎سازان اسلامي، پاسخي در خور مي‎يافت، پاسخي كه در عرصه تبليغات، ”قدرت“ رويارويي با جهان غرب را داشته باشد. يعني زن به اصطلاح سكسي جهان غرب كه در جهان اسلام به‎عنوان نماد ”آزادي عمل“ (بي‎بند و باري) ساخته و پرداخته شده، بايد داراي بديلي مطمئن، ”مقتدر“ و قابل ارائه مي‎شد تا بتواند گفتمان ”آزادي زنان“ در غرب را  به چالش بكشد. از اين زاويه به‎نظر مي‎رسد كه در اسلام جهاني‎ شده، اين چهره‎پردازي از زن مسلمان (چهره‎ي زن استشهادي مسلمان جسور، تفنگ به دست، و در هيئت يك كماندو) شكل گرفت، تقويت شد و سپس به جهان مخابره شد و از آن‎جايي كه اين تصوير به تقويت همان مفهوم‎ ”بنيادگرايي ساخته شده‎ي غرب“ مي‎توانست ياري برساند در سطحي وسيع توسط خود رسانه‎هاي غربي نيز تبليغ شد.<br />
نهادهاي مدافع اين چهره‎پردازي جديد، بخش اعظم پتانسيل خود را صرف راه‎اندازي يگان‎هاي استشهادي، ايجاد سايت‎هاي اينترنتي، برگزاري جشنواره‎هاي مختلف، و ايجاد پايگاه‎ها براي جذب افراد جوان در اين عرصه كرده است. گسترش يك‎باره وبلاگ‎ها و سايت‎هاي استشهاديون در واقع خبر از آن دارد كه اين گروه وارد جنگ تبليغاتي بزرگي شده است كه البته چندين سال است در سطح بين‎المللي و منطقه در جريان است، اما در طول 16 سال گذشته، نظام سياسي ايران به‎دليل آن‎كه گروه‎هايي در دولت دست بالا را داشتند كه خواهان درگيري تمام عيار در اين جنگ تبليغاتي نبودند، (به‎رغم تحريكات بسيار از سوي نيروهايي در غرب و جهان اسلام)، هيچ‎گاه به‎طور جدي و علني وارد اين بازي بين‎المللي نمي‎شدند. در واقع گروه‎هاي معتدل‎‎تر حاكميت پدرسالار ايران سعي داشتند از درگير شدن در اين بازي اجتناب كنند.<br />
 در سال‎هاي گذشته گروه‎هايي مانند القاعده، سلفيون، وهابيون، و.. در اين عرصه بازي‎گر فعال‎تري به‎شمار مي‎آمدند. اما اكنون با قدرت‎گيري فزاينده جناح‎هايي از حاكميت ايران (البته اين قدرت‎گيري را نيز مي‎توان بخشا پيامد حاد شدن اين جنگ تبليغاتي در سطح بين‎المللي دانست) بخش اعظم امكانات و پتانسيل جامعه‎ي ما به‎جاي تمركز بر مشكلات و كمبودهاي داخلي، براي نقش‎آفريني در اين جنگ تبليغاتي سمت و سو داده مي‎شود. <br />
نتيجه اين‎كه در اين دوره ما شاهد تناقضي آشكار در سياست‎هاي مسئولان نسبت به جايگاه زن ايراني هستيم: از يك‎سو زنان هرچه بيشتر به درون خانه‎ها رانده‎ مي‎شوند، و از ديگر سو چهره‎پردازي از زنان براي جنگ تبليغاتي با ”غرب“ و خوراك براي رسانه‎هاي بين‎المللي (با تصوير كردن زن شهادت‎طلب فلسطيني) بر ديوار شهر ما ظهور مي‎كند. يگان‎هاي استشهادي زنان راه‎اندازي مي‎شود، عكس‎ها و تصاويري از اين زنان ايراني ساخته و به جهان (در سطحي گسترده) مخابره مي‎شود. <br />
اين درحالي‎ است كه همين ”تصويرپردازي از خود“ كه مقوله‎اي مدرن است، به‎تدريج در جنگ تبليغاتي موجود، ”جهان اسلامي ساخته و پرداخته شده“ و ”مدرن“ را شكل داده  و در اين جهان، ”تصويرپردازي از زن مسلمان“ كه ساخته‎ي تكنولوژي مدرن است نقش مهمي را در اين جنگ تبليغاتي بازي مي‎كند. در مجموع اين‎طور به‎نظر مي‎رسد كه فضاهاي رسانه‎اي، كيبرد‎هاي كامپيوتر و تصاوير عجيب و غريب در دنياي مجازي و  گسترش استشهاديون اينترنتي و... در اين جنگ تبليغاتي به‎جاي توپ و تفنگ‎ واقعي نشسته و پديده‎هايي مانند تصوير زن استشهادي كه از مقولات تناقض‎آميز زاييده‎ي دنياي مدرن است را به نمايش مي‎گذارد. </p>

<p>منابع:<br />
ـ بلوم، ميا،  ”مادر، خواهر، بمب‎گذار، درباره شركت زنان به عنوان بمب‎گذاران انتحاري“،، 2005، ترجمه پويا. اين مقاله را مي‎توانيد در لينك زير بيابيد:<br />
 http://mag.gooya.com/politics/archives/046421.php<br />
ـ خبرگزاري طاها:<br />
www.tahapress.com/contentview.php?id=756<br />
www.tahapress.com/contentview.php?id=425<br />
ـ خبرگزاري ميراث خبر، 7/11/1384:<br />
http://www.chn.ir/news/?Section=2&id=28874<br />
ـ ريحانه، (خبرنامه مركز امور مشاركت زنان)، 1377، ويژه‎نامه همايش زنان حماسه‎آفرين دفاع مقدس.<br />
ـ سايت جمعيت دفاع از ملت فلسطين: http://www.palestinengo.com/<br />
http://www.palestinengo.com/default.asp?siteid=1&pageid=58<br />
ـ سايت شبكه خبر دانشجو (سازمان بسيج دانشجويي): http://www.snn.ir<br />
ـ كيهان، شنبه 7 آبان 1384.<br />
</p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue12/06,09,28,05,02,56/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
</html>