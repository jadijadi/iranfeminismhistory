<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue14/06,10,30,01,54,49/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 14 | گفتگو: زینب پیغمبرزاده » توانمند سازی برای حذف کار کودکان</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">توانمند سازی برای حذف کار کودکان</a></div>
    <div id="author"><a href="mailto:herlandmag@gmail.com">گفتگو: زینب پیغمبرزاده</a>&nbsp;|&nbsp;&#1583;&#1608;&#1588;&#1606;&#1576;&#1607; ۸ &#1570;&#1576;&#1575;&#1606; ۸۵&nbsp;|&nbsp;<a target="_blank" href="http://www.technorati.com/search//issue14/06,10,30,01,54,49/">
لینک های وارده</a></div>
    <div id="body" style="color: #000;">
      <p><img alt="hana.gif" src="http://herlandmag.net/hana.gif" width="400" height="510" /></p>

<p>آ<em>نچه خواندید انشای دختر چهارده ساله ای بود که در جمعیت دفاع از کودکان کار و خیابان درس می خواند . معلم جوان کلاس چهارم که  این انشاء را در اختیار ما گذاشت ، مثل بقیه جوانانی که در این مرکز در نعمت آباد فعالیت می کنند ،سعی دارد این بچه ها را برای داشتن تجربه زیبا تری از کودکی توانمند سازد . وقتی روز اول مهر وارد جمعیت شدیم ، صرف حضور در جمعیت ، مارا نیز به سرعت تبدیل به «خاله» های بچه ها کرد . آنها از سر و کول عموها و خاله هایشان ( نیروهای داوطلب جمعیت) بالا می رفتند و مصرانه می خواستند بدانند مدرسه کی باز می شود . دختر 8 ساله ای با بقچه ای زیر بغل ، که قبل از رفتن به سر کار به آنجا سر زده بود  ، بچه هایی که از سر کار خود در خیابان ها و از پشت تلفن های عمومی ، با تماس های مکررشان مصاحبه ما را قطع می کردند،  پسر 12 ساله ای که می خواست دیگر واکس نزند و فقط درس بخواند تا برخلاف سال گذشته به کلاس های تئاتر جمعیت به موقع برسد . او با همکاری جمعیت  در مرکز مشابهی در شوش در یک دوره روزنامه نگاری شرکت کرده و نیز دختر 11 ساله ای با مانتوی صورتی که میخواست به کلاس دوم برود. اما ساختمان جدید جمعیت هنوز آماده نشده بود . آنها به بچه ها قول می دادند که روز 16 مهر – روز جهانی کودک – مدرسه را باز کنند.  <br />
در میان همه این شلوغی ها ما موفق شدیم مصاحبه  زیر را  با یکی از اعضای شورای جمعیت دفاع از کودکان کار و خیابان انجام دهیم .</em></p>

<p><br />
<strong>خدمت شما سلام عرض می کنیم می خواستیم راجع به تاریخچه و اهداف این NGO برای خوانندگان توضیح دهید.</strong></p>

<p>من خوشحالم از اینکه روزاوّل مهر آمدید. می دانید که امروز در فرهنگ و جامعه ما روز بازگشایی مدارس است .<br />
اهداف این فعالین شناسایی وضعیت کودکان کار و خیابان و ارائه آن به جامعه و جمع کردن نیرو حول تغيير شرايط و پیشبرد مسائل حقوقی کودکان یا به عبارتی به دست آوردن حقوق عملی که که فوق العاده ابتدایی و پایه ای است و در جامعه ممکن و متصور است. مثل حق حیات و هویت ، رشد، مشاركت و حمايت و چیزهای دیگر.<br />
ما برای اینکه برای این موضوع یک کلیتی متصور باشیم، به حقوق پایه کودکان اشاره کردیم كه پیمان نامه ی جهانی حقوق کودک مبنای حركت ما است (نه نگرش ما چون از نظر ما پيمان نامه دچار ضعف‌هاي بسياري است كه حتما" يك وقتي به آن مي‌پردازيم) و جمهوری اسلامی هم سال 73 پای این پیمان نامه را امضاء کرده. آنچه که برای ما مهم است آن است که در آن یک سری از حقوقی را ذکر کرده که برای هر کودک و بویژه کودکان کار و خیابان حياتي و پايه‌اي است، مثل ثبت هویت کودکان، تامین حداقل نیازهای معیشتی و و حیاتی برای کودکان تامین شرايط رشد، آموزش و تحصیل رایگان، بهداشت و تغذیه مناسب، محل امن و یا به اصطلاح مسکن، بودن در ميان خانواده و حقوقي که بعد اجتماعی، سياسي (ديپلماتيك) بويژه براي كودكان مهاجر و حقوق قضایی مختص کودکان درگير با قوانين جزا و ... </p>

<p><strong>برای رسیدن به این اهدافی که گفتید چه کارهایی انجام داده اید؟</strong></p>

<p>خوب ببینید برای اینکه این بحث های کلی که گفتیم مرئی بشود ما یک هدف اجرایی داریم که به آن پروژه سازی می گوییم. پروژه معنایش این است که محل های امنی را برای کودکان كار طراحی و یا به عبارتی فراهم می کنیم که بچه ها  از اونجا به عنوان یک سکوی پرتاب به جامعه استفاده می کنند. شکل فعالیت ما محدود می شود به دو تا محور آموزش و حمایت از کودکان. پروژه یک فضای امنی را برای کودکان تعبیه می کند بچه ها بهش مراجعه می کنند و به ابتدایی ترین نیازهايشان پاسخ داده  می شود که ما در تحقيقات و جريان عمل بدان دست پیدا کردیم. نخست اينكه در اين مراكز از زاويه انساني و با احترام نگريسته مي‌شود؛ يعني در ست برعكس جامعه كه به ديده‌ي تحقير و تو.هين آميز با آنان برخورد مي‌شود وبا عناوين و القابي نظير عوامل قاچاقچي‌، زوائد جامعه، زباله جمع كن،  گدا و... خوانده مي‌شوند.  نكته دوّم اين که بچه های کار معمولاً از تحصیل و هر گونه آموزش محرومند. منهاي آموزش هایی که به شکل طبیعی در خانواده و محیط کارشون می گیرند و می توان گفت که بیشتر جنبه های ضد آموزش و یا به عبارتی بد آموزي دارند. ما اینجا عکس آن رفتار می کنیم و محیطی را فراهم می کنیم که بچه ها بتوانند آموزش های ابتدایی را که لازم دارند بگیرند، این آموزش ها به چند حوزه تقسیم می شود مثل سواد آموزی چون  معمولاً بي‌سوادند، بحث دوم بهداشت فردی است که معمولاً از آن اطلاع کافی ندارند و از اين ناحيه مبتلا به مشكلات و بيماري‌هاي  بسياري مي‌شوند كه سلامتي و گاها" زندگي‌شان را به خطر انداخته و به مرگ نزديك مي‌كند. یک مباحث بسیار مهم در این آموزش ها، آموزش مهارت های زندگی است. به عبارتی مهارت ارتباط با جمعی که در آن زندگی می کنیم مثل خانه، محیط کار و جامعه. این ها آن آموزش هایی است که فضایش را فراهم می کنیم تا به بچه‌ها توانمندي شناسائي و آگاهي نسبت به خطرات و مشكلات محيط اطراف خويش را داشته و از اين ابزار جهت ابراز خواسته‌ها و علائق خود و توان نه گفتن به خواسته‌ها و تمايلات و تعرضات به خويش را پيدا كند.<br />
   محور دیگر كار در پروژه مددكاري است که در اصطلاح به آن حمایت می گوییم. از آنجائیکه نباید بعد از جذب کودکان به مرکز به دوباره کاری دچار شویم، باید تداوم کاری را تضمین نمود. پروسه حمایت از کودک از خانواده شروع می شود. و کارهای ابتدایی مددکاری که ارتباط با خانواده و آموزش آنان در مورد ويژگي‌هاي  و شرايط و دوران‌هاي مختلف سني و حقوق و خواستگاه‌هاي  کودک‌اش و در يك كلام آنچه كه دراين رابطه بايد بداند تا بتواند با کودکش ارتباط و مراوده سالم داشته باشد.<br />
حمايت اجتماعي یکی از شروط پایه ای مبارزه با نابسامانیهای موجود است و یکی از پایه ای ترین کارها است که میتواند کودکان کار وخیابان از اجبار به كار دور كرده وهمچنین خانواده ی آنان را یاری نماید تا مجبور به گسيل كودكان به بازار كار نشوند. داشتن بیمه فراگير و بیمه بیکاری، پیگیری و انجام اینگونه بیمه ها ازطريق دولت در سطح خرد و كلان. <br />
بخشي از جريان حمایت شناسایی امکانات و منابعی  است که در جامعه وجود دارد و حداقل در جامعه ما يا درست معرفي نشده  و يا سعی می شود از دسترس عموم دور نگه داشته شود. ما این مراکز را شناسایی كرده  و کودک و خانواده‌شان را به  آن مراکز ربط می دهیم. مراکز مثل آموزش و پرورش و مراکز درمانی، مراكز مشاوره و حمايتي و ... <br />
یکی از موضوعات کار ما کودکان مهاجر هستند که به دلیل عدم داشتن برگه های هویتی از همه حقوق اجتماعی شان بی بهره اند. تلاش برای تامین حداقل هویت اجتماعی شان از کارهایی بوده که ماداشتیم و این در جامعه نیز تسری پیدا کرده یعنی ما یکی از کارهایمان این است که مددکارانمان به خیابان ها میروند و از بچه های کار که در خیابان هستند و ممکن است حتی در پروژه نیز نباشند فرم شناسایی تهیه می کنند و به آنها کارت شناسایی میدهند تا از زیر ضرب پلیس و نیروهای شهرداری و این نیروهای ساماندهی شهری، خارج بشوند؛ چون آنها کودکان کار را جمع آوری می کنند. </p>

<p><strong>در این مورد که گفتید شرایط اجتماعی خانواده را بهتر می کنیم تا خانواده ها مجبور نباشن بچه ها شان را به سر کار بفرستند برای ما چند تا مثال بزنید.</strong></p>

<p>ببینيد؛ این جمله اگر این معنی را بدهد که ما سعی می کنیم شرایط خانواده را در خود تغییر بدهیم، درک غلطی است. یا به عبارتی اصلاً از اهداف ما نیست چون اگر این جوری نگاه بکنیم در حقیقت همان نگاه خیریه و سنتی را  داریم منتقل می کنیم. قرن‌هاست كه  از کودکان به دلیل شرایط ويژه‌ شان كه در حقيقت همان كودك بودن و قادر به دفاع از خود نبودن و  بی حقوقی كه از سوي جامعه به آنان تحميل مي‌شود  در عرصه کار و تولید اجتماعی استفاده می کنند. <br />
کار کودک ارزان و كم دردسر است و به همين دليل در جوامعي كه كار كودك قانونا" منع نشده، نه تنها به دنبال راهي براي از بين بردن آن نيستند بلكه از آن سود برده  و به باز تولید هر روزه‌ي آن ادامه مي‌دهند. يكي از ابزارهاي اين سيستم‌ها بي‌حقوقي و اجبار‌هايي است كه آن را پشت فقر و محروميت و بي‌امكاناتي  خانواده مخفي مي‌كنند. پس ما مدعی نیستیم ما می خواهیم شرایط خانواده را از درون خودش تغيير بدهيم بلكه اعتقاد داريم كه اين كار از كانال‌هاي  اجتماعي آن ممكن و متصور است. تلاش مي‌كنيم مسئولين و جامعه را مجاب كنيم كه همگان حق استفاده از اين مراكز را دارند. می خواهیم یک کانالی را ایجاد بکنیم که منابع موجود  شناسایی و به خانواده ها منتقل بشود تا آنها بتوانند با بهره گیری از این منابع، شرایط شان را تغییر كند و بچه شان مجبور به كار كردن نباشد. حول اين خواسته نيرو جمع كنيم و بعنوان يك حق اجتماعي آن را در دستور كار مسئولين و جامعه قرار دهيم.  مثلاً فرض بگیریم اگر والدين بدانند که آموزش و پرورش وظیفه اش است كه بچه شان را ثبت نام بکند و این کار هزینه ای در بر ندارد و كودك‌شان <br />
مي‌ بايستي رايگان از امكانات آموزشي استفاده كند، مطمئنا" سر اين خواسته يقه‌ي مسئولين آن را خواهند گرفت و از كار كردن  كودك‌شان خودداری خواهند کرد. بسیاری از آنها به خاطر اینکه تحصیل بچه هاشان خرجهای کمر شکنی دارد مجبور به موافقت با كار آنان كرده و نا خواسته  از تحصیل محروم می کنند. <br />
البته نمی خواهم بگویم که همین اطلاعات ساده میتواند این کار را انجام بدهد یک بستری نیاز دارد و نيروي لازم را حول اين قضيه بايستي جمع و سازماندهي كنيد و يا آموزش و پرورش و نهادهایی که توی این رابطه هستند را مجبور به دادن اين حق طبيعي به كودكان بكنيد. <br />
یا فرضا" در حوضه کار، پدری را اخراج مي‌كنند و او به دلیل عدم شناخت از قوانین کار و مسائل حقوقیش، دسترسی به هیچ جا ندارد و زير بار سنگين مالي و اقتصادي مجبور می شود بچه اش را سر کار بفرستد. وقتی بداند که حداقل وظیفه دولت الان این است که به او بیمه بیکاری بدهد و اگر اين آگاهي را  به  او بدهی و هدایتش کنی به وزارت کار و يا مراجعي که باید به کارش رسیدگی کنند و در راه احقاق حقوق او را كمك كني، مطمئنا" نتيجه‌اش گسيل كردن كودك‌اش سر كار نخواهد بود. اینها البته شايد نتایج خیلی چشمگیری نداشته باشد، امّا این نگاه کمک می کند که جامعه را به سمت بهره گیری از این منابع هدایت بکند. و بر بنا بر همين اصل شعار ما بیمه های فراگیر برای خانواده و همه‌ي جامعه است. یعنی بدون تعارف اگر سیستم و دولت  خانواده ها را تأمین کند دیگر هیچ کس حاضر نیست جگر گوشه اش را بفرستد سر کار و اين يكي از فاكتورهاي حذف كار کودک است.</p>

<p><strong>در جمعیت دفاع چند نفر به طور مستقیم و غیر مستقیم همکاری می کنند و در نهایت شما به چند نفر توانستید خدمات رسانی بکنید؟</strong></p>

<p>مشخصاً بچه هایی که در پروژه مستقیم کار می کنند بین 50 تا 70 نفر شناورند. در حوزه آموزش ، مددکاری و در ارتباط با سازمان ها و نهادها همین تعداد نیروی فعال داریم. اگر بخواهیم دایره پروژه و جمعیت را نگاه بکنیم بین 500 تا 700 نفر نیروی شناور وجود دارد که پروژه را حمایت می کنند و از آنجا که ما هم امکانات و هم فضایمان برای سرویس دهی به بچه ها به ویژه در حوزه آموزش کم بوده سال گذشته بین 200 تا 250 نفر از این بچه ها از این محیط سرویس گرفتند و تقریباً تعدادی نزدیک به همین رقم نیز پشت درهای این پروژه ماندند، به دلیل اینکه ما امکان سرویس دهی به اين تعداد كودك را نداشتیم. به عبارت دیگر اگر ما فضا و امکانات مناسبی داشته باشیم حداقل در همین منطقه می توانیم هزار تا بچه را جذب و سرویس دهی بکنیم. </p>

<p><strong>گفتید سعی می کنید خانواده های این بچه ها را توانمندتر بکنید تا بچه ها مشکلات کمتری داشته باشند و مجبور نباشند به سر کار بروند می خواستم به ما بگویید اولاً چگونه این کار را انجام می دهید و بعد خانواده ها تا چه اندازه حاضر به همکاری با شما می شوند؟  و چگونه می توانید با خانواده ها ارتباط برقرار کنید؟</strong></p>

<p>قبلا" هم توضيح دادم كه بحث توانمندي خانواده در زمينه‌ي مسائل مالي نيست چرا كه ما نه تنها توان آن را نداريم بلكه به اعتقاد ما اين كار و وظيفه‌ي دولتهاست..شکوفا شدن یک خانواده جهت حذف کار کودک آرزوی ماست منتها این چیزی است که حتماً میدانید كه اين پديده  سیستمی است و به نحوه تقسيم كار و توزيع ثروت در جامعه بستگي دارد و از آنجا كه خانواده يك سازمان متكي و متأثر از روابط توليد اقتصادي و اجتماعي است؛ پس در حقيقت اين كار يك سيستم فعال براي حفظ و بهره گيري از نيروي توليدي در جامعه است كه در غرب نمونه پيشرفته و پيچيده‌ي اين نوع  سيستم را مي‌بينيم. به شكل برنامه‌هايي جهت  پرورش نيروي كار جوان و متخصص در پيشبرد سودبري اقتصادي و اجتماعي، و اين را در دستور كار خويش دارد. تبليغات و تشويق مردم به تشكيل خانواده و حفظ چهارچوب‌هاي سنتي اين جامعه كوچك از شگردهاي باز توليد نيروي انساني مورد نيازش است.<br />
امّا توانمندي كه ما از آن بحث مي‌كنيم، به لحاظ انتقال اطلاعات و دانش در مورد ويژگي‌هاي كودكان و چگونگي رفتار با كودكان در دوره‌هاي مختلف سني و در مورد حقوق كودكان و اينكه اين حقوق مقدم بر هر چيزي است و مي‌بايست با ايجاد شرايط و بستر مناسب به رشد و سلامت كودك بها داد. درباره اينكه اين ارتباط چقدر ممكن است كه به مجاب كردن والدين به جلوگيري از كار كودك‌شان شود، راستش به خيلي از مسائل و تغييرات در جامعه ارتباط دارد. ولی تجربه نشان داده تا حدودی ارتباط مددکاری ما با خانواده، به بهتر كردن شرايط او در خانواده با افراد آن مفيد بوده است. انتقال دانش و آگاهی به آنها در مورد اينكه چه چيزهايي چه چیزهایی می تواند کمک بکند که بچه سر کار نرورد در خیلی از مواقع پاسخ می دهد. بچه هايي  را داشتیم که هفته ای 1000 تومان می گرفتند و در مغازهايي پادویی می کردند( حتي يكي از موارد يك كودك 7 ساله بود). طبیعی است 4000 تومان هیچ چیزی برای خانواده نمی شود ولی به خاطر اینکه فکر می کردند آن 1000 تومان کمک خرج خانواده است بچه شان را به سر کار می فرستادند. امّا در نتيجه ارتباط های مددکاری خیلی از آموزش ها را می توانیم منتقل كنيم و اين در بسياري از موارد کمک می کند بچه به سر کار نرود و يا ساعاتي را براي تحصيل به پروژه‌ها بيايد. امّا این قضیه خیالبافی خواهد بود اگر فكر كنيم اين كارها در مورد آن عدد کلی که در رابطه با کودکان کار داریم، رقم غیر رسمی که تقریباً بیش ازهفتصد و پنجاه هزار نفر که در خیابان ها مشغول به کار هستند و عدد رسمی كه از آمار‌هاي دولتي استخراج مي‌شود، بیش از 5/2 میلیون کودک هستند که در کارگاهها و مراكز مختلف مشغول کارند. طبیعی است که با توان NGO ها نمی توان این آموزش ها را منتقل کرد. سیستم باید این کار را بکند یعنی کانال هایی را فراهم بکند و جریان هایی را در جامعه تسری بدهد که از کار کودک جلوگیری می کند مثل مقوله آموزش رایگان و اجباری در جامعه عملی بشود، که همه میدانیم که هزینه زيادي هم ندارد. <br />
در مورد بخش دوّم سئوال شما كه چه چيزي باعث مي‌شود كه خانواده‌ها با ما ارتباط خوبي داشته باشند، برمي‌گردد به اينكه عموما" در جامعه ما بويژه از سوي مسئولين و دست اندر كاران دولتي در بخش خدمات اجتماعي، به اين اقشار برخوردهاي خوبي نشده و هميشه يا مسائلشان پاسخ داده نشده و در حدّ حرف و وعده وعيد باقي مانده و يا اگر هم كاري صورت گرفته آنقدر ضعيف و كم اهميت بوده كه خوب طبیعی است که معمولاً نسبت به خیلی از برخوردها و ارتباط ها بدبین هستند. و اين  طبیعی است، وقتي یک نهادی و یا گروهی میروند به آنها مراجعه می کنند ابتدا متاسفانه با بدبینی به قضیه نگاه می کنند و فکر می کنند آنها هم مثل گروهها و افراد دیگری هستند كه تاكنون در جامعه  با آدم های این تیپی برخورد کرده اند. آدم هایی هستند که فقط حرف  می زنند و آمار جمع می کنند و هیچ سرویس و خدماتی هم ارائه نمی دهند. طبیعی است که ممکن است با این نگاه با ما در ارتباط باشند ولی وقتی روند كار و سرویس دهی پروژه و جمعیت را از لحاظ آموزشی به فرزندش و حمایت ها در عرصه های دیگر مثل خدمات درمانی و ... را مشاهده می کند در واقع آن پروسه اعتماد سازی حاصل می شود و تمایل پیدا می کنند به داشتن این رابطه و در این روند هست که در حقیقت با ارتباط گیری با مددکارهای ما می توانند به حل بخشی از آن مسائلی که دارند بپردازند. مطمئناً در مراودات و رفت و آمدها متوجه می شوند که متمایز هستید و با سایر موسسات و گروههای مثلاً مشخصاً از موسسات خیریه و امدادی که هر روزه مثل قارچ دارن در جامعه سر در میارن چون سیستم دوست دارد باز تولید بشوند متفاوت هستید. چون مبنای ارتباط را حقوق انسانی می گذارید و آن نگاه ترحم آمیز را به این پدیده ندارید بلکه نگاهی دارید که برابری میخواهد و می خواهد سیستم را مجاب و یا به عبارتی درستتر وادار بکند که این حقوق را به این کودکان برگرداند. </p>

<p><strong>مهمترین مشکل بچه هایی که از شما خدمات دریافت می کنند چیست؟منظورم ریشه اصلی مشکلات آنهاست. </strong></p>

<p>اگر بخواهیم مشکلات بچه ها را در دو دسته مشخص کنیم، وقتی از حوزه مددکاری نگاه می کنیم باید خانواده هایشان مددکاری بشوند، ولی اگر قرار است به موضوع اجتماعی کودکان که همان بی حقوقیشان می باشد نگاه بکنیم بر میگردد به اینکه کدام ساختارها و زیر ساختارها بودن که کودکان کار را پدید آوردند و باز تولیدش کردند، وقتی که یک پدیده ای در سیستم اقتصادی باز تولید میشود میتوانیم با صراحت بگوییم که نیاز سیستم این بوده  است. همانقدري كه ايجاد بازار و راه‌هاي انتقال كالاهاي توليدي لازم است، وجود نیروی کار ارزان هم لازمه این سیستم است و طبیعی است که حفظش کند و با هر ابزاری سعی می کند که ان را نگه دارد. اما اين موضوع پشت فقر، پشت مهاجرت خانواده، پشت ضعف اخلاقی و شخصیتی خانواده، اعتیاد، تن فروشی مادرها و ... و سیستم عملاً آن چیزی را که دارد باز تولید می کند تا استفاده و استثمار كند مخفی می کند. </p>

<p><strong>چه سازمان ها و نهاد هایی که شما با آنها همکاری می کنید و در حوضه کاری شما قرار می گیرند و همین طور مسائل حقوقی که وجود دارد چه مشکلاتی را برای شما ایجاد میکند؟</strong></p>

<p>سوال خیلی جالبیه. اول این را بگویم که موضوعی که سعی کردم در فحوای بحثم جا بیندازم این بود که گفتم یکی از مشکلات جدی کودکان و خانواده ها بی حقوقی اجتماعی است یا به عبارت ساده تر قوانین صريح  و روشن حمایتی برای حمایت از کودکان و خانواده های انها نداریم. خوب طبیعی است که یک سری از دستگاه هاي  ذی ربط هستند، یا به عبارتی متولی این قضیه هستند که انها هم قوانینی دارند که نمی توانند این موضوع را یعنی حقوق کودک را تامین بکنند و از سوی دیگز قوانینی دارند که مانع از زندگی راحت و بدون دردسر برای این کودکان می شود یعنی هم نمی توانند حمایتشان بکنند هم ضمناً مشکلات و مسائلی را به کودکان و خانواده هایشان تحمیل می کنند یکی از ان مسائلی را که می توان به راحتی مثال زد این است كه درچند سال اخیر طرحی به نام طرح جمع اوری که از دهه 70 شروع شده است و به صورت مداوم تکرار می شود، به خیابان ها می روند و شروع می کنند بچه ها را دستگیر کردن و بردن با شیوه های فوق العاده اسیب زا و غیر انسانی. بچه ها دستگیر می شوند و به مراكزي جهت ساماندهي برده مي‌شوند و در آن مراکز و هم همین آسیب و مشکلات به آنها تحمیل می شود بعد هم بدون تعیین جدی وضعیت یا به عبارتی پاسخ دهی جدی، کودک دوباره برمی گردد به خانواده و بعد هم بازار کار و این چرخه هنوز کماکان ادامه دارد. <br />
فرض بگیرید اگر بهزیستی یک واحدش هم دوست داشته باشد که بخشی از معضل کودکان کار را حل بکند قوانین به او اجازه این کار نمی دهند در ثانی یکی از مشکلات که ما این است که دستگاههایی که ما با انها در ارتباط هستیم مثل نیروی انتظامی، بهزیستی، شهرداری و ... قانون روشن و واضحی ندارند که در رابطه با مشارکت های مردمی که NGO ها هم بخشی از آن هستند، چگونه باید عمل کنند و اين يكي از مشكلات ما در ارتباط با نهادهاي دولتي است. قوانین تاكنوني؛ دست و پا شکسته، ناقص و عموماً آسیب رسان به کودک و شرایط اجتماعی او هستند.</p>

<p><strong>برای بردن بحث کودکان کار و خیابان به جامعه چه فعالیتهایی را انجا داده اید؟</strong></p>

<p> یکی از شیوه های ما، تبلیغات (متأسفانه خيلي كم) بوده است که توسط بروشور و بعضاً یک سری از نوشته هایمان که منتشر می کنیم. راه دیگر برای جمع کردن انسانها حول این قضیه برگزاری مراسم و میتینگ ها يي بوده، در جاهای مختلف به مناسبت ها ی مختلف که با کودکان ارتباط داشته و همچنین شرکت در مراسمی که با کودکان ارتباط دارد.<br />
از دیگر راهها این بوده است که با سازمانها و نهادهایی که متولی قضیه هستند درگیر چالش و چانه زنی شده ایم برای روشن كردن وضعيت كودكان براي آنان و اينكه از اين برنامه ها و طرح‌ها كودكان چه آسيب‌هايي را متحمل مي‌شوند. تغییر شرایط حداقل و بحث اینکه بتوانیم قوانینی را که ضد کودک هستند و توسط این سازمان ها و نهادها اجرا می شوند را مانع بشویم و جلویشان را سد بکنیم مانند قانون جمع آوری و ندیدن کودکان کار در قوانین کارو امور اجتماعی. مثلً ماده قانونی كه کل کودکان قالیباف را از شمول قانون کار خارج می کند. </p>

<p><strong>مراجعین شما بیشتر از چه تیپ بچه هایی هستند، از چه رده‌ي سنی و ...؟</strong></p>

<p>ببینید شاید یک اصلی را من باید قبلا" می گفتم، ما در تعابیرمان به انسان های زیر 18 سال کودک می گوییم، نتیجتاً پروژه هایی که تاسیس می کنیم به هر انسانی که در این شرایط سنی باشد سرویس میدهد اما این که عموماً چه بچه هایی به اینجا مراجعه می کنند؟ چون مبنای کار ما ابتداء اموزش بوده و بعد حمایتی و ... نتیجتاً بچه هایی هستند كه به طور کلی از اموزش محروم بوده اند، شناسنامه ندارند و یا مهاجرند و ورودشان جایی ثبت نشده است و یا به دلایل مختلف دچار ضعف مالی و اقتصادی بوده اند و نتوانسته اند در مدارس رسمی ثبت نام کنند. پس بیشتر بچه های کسانی هستند که برای سواد آموزی مراجعه می کنند. شصت در صد این بچه ها کودکان کار هستند و هفتاد درصد از آنان مهاجرینی هستند که ممکن است کار هم نکنند مثلاً دختر بچه ای باشد که در خانه مشغول کار است و در ساختار اقتصادی خانواده نقش دارد ولی بیرون کار نمی کند. ما مشخصاً برای سطوح آموزشی‌مان به کودکان 7 تا 18 سال سرویس میدهیم، ولی اگر یک انسانی بالای 18 سال هم باشد و نیاز به مقوله آموزش داشته باشد حتماً به اوسرویس می دهیم منتهی ممکن است با یک سری ملاحظات.<br />
 بیشترین مراجعین ما بین 8 تا 14 سال شناور است و بیشتر انها دختر می باشند.</p>

<p><strong>حامیان مالی شما چه کسانی هستند؟</strong></p>

<p>آن چه که عمده  کمک های اینجا را تشکیل می دهد، کمک های مردمی است و بیشتر کمک دوستان و اشنایان ما پروژه را پیش می برد که بهتر است اسمشان را حامیان علاقه مند به وضعیت و حقوق کودک بگذاریم. درصد بسيار كمي ويا بهتراست بگويم؛ نزديك به يك در صد هزینه هایمان را هم دولت می هد. بهزیستی کمک مالی کرده و یک میلیون ناقابل هم وزارت رفاه از طریق وزارت كشور به ما داده است و متاسفانه هیچ کمک دیگری هم نکردند.<br />
بعضی از مردم فکر می کنند که در ایران برای بچه های کار نیاز های اورژانسی تری وجود دارد که در صورت بر طرف نشدن آن نیاز ها ،کمک آموزشی و سواد آموزی هم کمک زیادی به انها نمی کند و تغییری در زندگی انها ایجاد نمی کند تا هنگامی که بقیه مسائلشان که حیاتی تر از این است حل نشود؟<br />
اگر بتوانیم به این سوال درست جواب بدهیم خیلی از گره ها باز میشود. این که اولاً نقش اموزش چیست و به گفته  شما کدام نیاز ها برای بچه ها اورزنسی تر است و چطور ممکن است تشخیص داد و اگر بتوانیم این سوال را به درستی پاسخ بدهیم سیاست کلی مان تعریف می شود.<br />
مسئله این است که تمامی نیاز های کودک اورژانسی می باشد. ولي نخستين معضل كودك كار وخيابان ديده نشدن و محاسبه نشدن و به حساب نيامدن است. پس هر هر اقدامي كه او را در انظار جامعه و مسئولين تعريف كند در واقع به اورژانسي ترين نيازش پاسخ داده است.<br />
 اگر ما به مقوله اموزش پرداختیم مسئله این نبود که ما بقیه نیازهای کودک را نمی خواهیم نگاه بکنیم یا رویکردی نداریم. تعریف ما از حقوق کودک بر اساس چهار اصل بنیادین است : بقاء، رشد، مشارکت و حمایت و یا مثلاً اگر قرار باشد فقط به موضوع رشد کودکان اهمیت بدهیم و بقیه جنبه های زندگی اجتماعی و فردی اش را نبینیم باز هم همان نگاه خیریه را داریم با خودمان حمل می کنیم.<br />
برای ما خیلی مهم است كه به موضوع نیاز کودکان که تعبير اجتماعی اش می شود حقوق کودکان همه جانبه نگاه بکنیم و پاسخ بدهیم. حال این چگونه ممکن می شود؟ مسئله این است که اگر پروژه در چارت آموزشی فعاليت مي‌كند به خاطر این است که پیش نیاز ارتباط اجتماعی کودکان را در اموزش می بیند یا به عبارتی ساده تر بگوییم؛ برای اینکه کودک ابزاری داشته باشد که با جامعه ارتباط برقرار کند. آموزش هم یکی از این ابزارها خواهد بود.<br />
ضمناً اگر بحث، مهارت های زندگی باشد، آن چیزی که گفتیم کمک می کند به حضور کودکان در جامعه و ضمنا" به انها می شناساند که اسیب ها در جامعه چه چيزهايي هستند و چگونه بايد با آن برخورد كرد. سواد آموزی یکی از آن ابزارهایی است که می تواند به کودک در به دست گیری مهارت های زندگی کمک کند.<br />
نکته‌ی دیگری را بايد اضافه كنم.  آموزش در چارت جمعیت دفاع و پروژه هایش صرفاً به عنوان ابزار نگاه می شود. یعنی برای ما خیلی مهم نیست که بچه ها اینجا بتوانند معادلات دیفرانسیل را حل بکنند  و... یک کسی می تواند انتگرال را نشناسد ولی در جامعه ديده شود و جایگاه حداقل انسانی داشته باشد. آن چیزی که خروجی پروسه آموزش ماست یک انسان توانمند که به حقوقش واقف شود و حداقل بداند که این حقوق را کجا جستجو بکند. اينكه يكروزي مي‌گيرد و يا نه؟ مسئله‌ي بعدي است. چطور از ابزارهای اجتماعی یعنی آن مهارت هایی که به آن می گوییم مهارت های زندگی برای رشد و بقاء خودش استفاده کند موضوع دوّم است و نخست آگاهي به آن است. دو تا جنبه دیگر در بحث هایمان بود مشارکت و حمایت. حمایت ان بخش هایی از ابزارها و امکانات اجتماعی است که به انسان در تعيين نقش و جايگاه‌اش كمك ميكند، كه متأسفانه از كودكان كار دریغ می شود و به جایش بی حقوقی را تحمیل می کند. حداقل مشارکت کودک حضور او در یک جمع و مجموعه ای است که می تواند در ان خودش را بشناسد، اعتماد به نفس و عزت نفسش را پیدا کند و از این منظر توانمند شود تا در جامعه بتواند خود را جستجو كند. <br />
پس نتیجتاً نگاه ما این است که همه حقوق کودک اورزانسی است به این دلیل محرز و منطقی و غیر قابل انکار که، کودکی یک فرصتی است دوبار نصيب كسي نمي‌شود، یک بار بیشتر انسان ها در آن قرار ندارند و اگر در این پروسه نتواند ان چیزهایی را که لازمه حیات انسانی اوست بدست بیاورد هیچ وقت دیگر هم نمی تواند بیاورد. آمار اثبات کرده است کودکانی که در معرض کار و در شرایط کار هستند هیچ وقت بعد از آن نمی توانند زندگی طبیعی داشته باشند. زيرا كار فرصت رشد فيزيكي، ذهنی و مغزی را از او مي‌گيرد. در حقيقت موقعیت زندگي اجتماعی سالم و طبيعي را از او سلب مي‌كند..</p>

<p>ب<strong>ه عنوان آخرین سوال می خواستم از شما بپرسم که با توجه به صحبت هایی که کردید شما چه نوع اموزشی را به بچه ها می دهید که در زندگی آینده شان بتواند به انها کمک بکند؟</strong></p>

<p>سواد آموزی بعنوان ابزار اصلي که در عرصه فهم و درک مطالب و موضوعات و مهارت انتقال چیزهایی که در ذهنشان هست از اولين سطوح رابطه ما در مقوله آموزش است. بخش بعدی بهداشت فردی است. اینکه سلامتي چيست و چگونه میتواند با مسواك زدن، استحمام و موارد ديگر از فیزیک خودش حفاظت کند. آموزش دوران بلوغ هم جزء اين موارد است. مقوله بعدی که خیلی جدی هست گفتیم همان داشتن مهارت های زندگی و به عبارت درستر مهارت ارتباط با شرا یط زندگی. یاد می گیرد که چگونه با محیط و جوامعی که در رابطه هست تعامل بکند و بتوان حقوق خودش را شناسایی و به دست بگیرد، ارتباط با انسان ها و چگونگی ارتقا این ارتباط . با  انسان هایی که در جامعه با او برخورد دارند و به او تحمیل می شوند و خواسته های غیر معقول وقصد سوء استفاده نسبت به او را دارند، چگونه پاسخ دهد، یعنی توان نه گفتن را داشته باشد، توان اصرار و بله گفتن را در مورد خواسته‌ها و نيازهايش را داشته باشد. مسائل عاطفی و احساسی که باید بلد باشد اینکه خشونت ناشی از چیست و چگونه می توان در مقابلش قرار گرفت و چگونه از محیط های پر خشونت حذر کرد و چیزهایی در این رابطه. <br />
در حوزه کارهای دستی، کار با گِل که به سفالگری معروف است، کلاژ، نقاشی و بعضاً یک سری اموزش های سخت افزار كامپيوتر بوده، که متاسفانه چون سخت افزار زیادی نداشتیم نتوانستیم این دوره را به طور کامل انجام بدهیم. در قصه نویسی یک بخش جدی داریم که توسط یکی از دوستان به نام "عمو خیاط"، که از نویسندگان عضو کانون نویسندگان می باشد برگزار می کنند. کلاس های نوشتن و انتقال موضوعات ذهنی شان از طریق نوشته و نقاشی است که روزهای جمعه برگزار می شود و فوق العاده کلاس های موثر و پرباری بوده است. <br />
ما بعضی وقت ها تفریحات هم داریم. مثلاً بچه ها را به مراکز دیدنی مثل موزه ها و پارک ها و جاهایی که بتواند لحظات شادی داشته باشد، مي‌بريم.   </p>

<p><strong>چگونه  آموزش های مهارت های زندگی را به بچه ها می دهید؟</strong></p>

<p>در پروسه ارتباط های رودررو و در کلاس هایي با سطح های مختلف( براي رده‌هاي سني مختلف). <br />
 <br />
<strong>چه روزها و ساعت هایی بچه ها از این مکان استفاده می کنند؟</strong></p>

<p>از شنبه تا پنجشنبه پروسه سواد آموزی و کارهای مربوط به كودكان است و روزهاي  جمعه همان کلاس قصه نویسی و بروز مهارت های ذهنی و فردی کودکان که نقاشی و ... برگزار می شود. یکی از ویژگی های کلاس های سواد آموزی ما، که بد نیست اشاره بکنیم این است که به دلیل کمبود فضا و امکانات آموزشی بچه ها فقط 2 ساعت در روز را برای مقوله آموزش حضور دارند که عملاً یک ساعت و نيم آن مفید است.</p>

<p><strong>خوانندگان ما در چه عرصه هایی می توانند با شما همکاری داشته باشند؟</strong></p>

<p>غیر از عرصه هایی که از انها نام بردیم در عرصه مددکا ری و انتقال این مباحث به جامعه. از طریق تبلیغات و جمع آوري نيرو و امكانات براي پيشبرد پروژه. خوشحال خواهیم شد که دوستان حضور پیدا بکنند و در هر زمینه‌اي كه خودشان مهارت، اطلاعات و توانمندي دارند به ما کمک بکنند و یا یک چیز دیگری که خیلی معمول است، در زمینه جذب كمك‌هاي مالی که فوق العاده مورد نياز است، به پروژه كمك كنند.<br />
در يك كلام؛ بسيار خوشحال خواهیم شد که دوستان در کنار ما، به عنوان حامی و همکار حضور پيدا كنند.<br />
</p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue14/06,10,30,01,54,49/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
</html>