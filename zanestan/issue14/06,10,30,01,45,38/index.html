<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue14/06,10,30,01,45,38/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 14 | ترجمه : آرزو مختاریان » تجارت دختران دم بخت در هند</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">تجارت دختران دم بخت در هند</a></div>
    <div id="author"><a href="mailto:herlandmag@gmail.com">ترجمه : آرزو مختاریان</a>&nbsp;|&nbsp;&#1583;&#1608;&#1588;&#1606;&#1576;&#1607; ۸ &#1570;&#1576;&#1575;&#1606; ۸۵&nbsp;|&nbsp;<a target="_blank" href="http://www.technorati.com/search//issue14/06,10,30,01,45,38/">
لینک های وارده</a></div>
    <div id="body" style="color: #000;">
      <p><em>مردان ولایتی در هند ، به دلیل کمیاب شدن دختر در آنجا ، از جاهای دیگر زن می خرند.</em></p>

<p><br />
انو (1) دو شوهر دارد . روی کاغذ ، تنها همسر یک مرد پا به سن گذاشته ی زن مرده به نام رام فال (2) است ولی برادر جوان تر مرد ، کریپال سینگ (3) 45 ساله هم از او کام می گیرد ، انو "عروس رختخوابی" اوست .</p>

<p>20 ساله است . گوشه ی نمناک و دود گرفته ای از خانه ی جدیدش ، میان ده کوچکی داخل هریانا (4) ، روی زمین نشسته و در سکوت آشپزی می کند . <br />
یک سال پیش ، فقر و بدبختی ای که گریبان گیرشان بود ، والدینش را در اسام (5) واداشت به ازای مبلغ وسوسه انگیز 20000 روپیه ( 445 دلار) ، او را بفروشند.<br />
لبهایش را جمع می کند و می گوید : " شاید این جا ماندن از اینکه باری به دوش خانواده ام باشم ، بهتر است "</p>

<p>این دو برادر که کشاورزان فقیری هستند ، از پس خرید دو عروس بر نمی آیند . برای همین تصمیم گرفتند یکی را اشتراکی بخرند .<br />
آنها می گویند بعد از چند سال دنبال عروس گشتن در ولایت خودشان ، راهی نداشته اند جز اینکه از یک دلال کمک بگیرند .دلال هم آنها را به ولایت اسام در شمال شرقی هند ، برد تا معامله را با خانواده ی فقیر انو جوش بدهد .</p>

<p>در هریانا به طور عجیب و نگران کننده ای ، دختر دم بخت ، کمیاب شده است و خیلی از مردان مثل رام فال و کریپال سینگ را مجبور کرده از ولایات دیگر عروس بخرند . و علتش هم این است که دختران دهات حیرانا ، به تدریج ولی بی وقفه در حال نابود شدن هستند .<br />
در این ولایت هند ، در برابر 1000 پسر 6 سال به بالا ، تنها 819 دختر وجود دارد . وضعیت در بعضی مناطق ، از این میانگین هم بدتر است یعنی تنها 771 مونث در برابر 1000 مذکر .</p>

<p>در سال 1991 ، این آمار ، 879 در برابر 1000 بود . با گذشت سال ها ، در این منطقه ، نرخ تولد نوزاد دختر ، سیر نزولی داشته و به سمت کمبودی جدی کشیده می شود . کارشناسان ، این نسبت معکوس جنسیتی و  کاهش تدریجی تعداد دختران را با دسترس پذیر شدن تکنولوژی تعیین جنسیت جنین ، مربوط می دانند ، آن هم در جامعه ای که خیلی از مردم از داشتن فرزند دختر اکراه دارند  . </p>

<p>بر اساس گزارش مجله ی پزشکی بریتانیا ، لانست (6) ، بیش از 10 میلیون جنین دختر در دهه ی گذشته در هند ، سقط شده اند ، یعنی از هر 25 تا یکی . </p>

<p>از آنجا که دختر در این منطقه کمیاب شده است ، مردان به دلال ها و واسطه ها متوسل می شوند تا از ولایات دیگر ، عروس بخرند .<br />
دختران ولایاتی مثل بنگال غربی ، اسام و جهرخاند (7) و حتی از کشورهای همسایه چون نپال و بنگلادش ، به خاطر پوست روشن و رفتار محجوبانه ای که دارند، طالبان زیادی دارند.</p>

<p> <strong>کالا</strong></p>

<p>بهشان می گویند "پاروس (8) " یا " زن خارجی " ، این عروس ها به سادگی خرید و فروش می شوند ، درست مثل یک کالا ، از هر جا که باشند چیزی بین 50 تا 900 دلار قیمتشان است ، هر چه دختر ، جوان تر باشد ، قیمتش هم بالاتر است .</p>

<p>وزارت کشور آمریکا ، در گزارش سالانه ی خود در مورد قاچاق انسان ، دولت هند را به دلیل رفتار غیر مسئولانه در قبال قاچاق زنان و دخالت پلیس در قاچاق مجرمین ، در لیست اخطار قرار داد .<br />
در سال 2002 ، سازمان ملل از 700،000 زن و کودکی که هر سال در آسیا قاچاق می شوند ، گزارش داد که از این تعداد ، 100،000 نفرشان ، زنان هندی هستند .</p>

<p>تحقیقات شکتی وهینی (9) ، یک سازمان غیر دولتی زنان (ان جی او ) که برای ریشه کنی ماجرای نگران کننده ی قاچاق زنان ، فعالیت می کند و نیز نهاد توسعه ی زنان سازمان ملل (یونیفم ) ، حاکی از این است که تنها در سال جاری ، حدود 45000  پاروس در هریانا و اطرافش فروخته شده اند  . فعالان حقوق بشر از این تجارت بی شرمانه ی زنان ، بسیار خشمگین اند .</p>

<p>راج سینگ چادوهری (10) ، فعال سازمان شکتی وهینی می گوید : " اول به عنوان همسر فروخته می شوند ولی خیلی از آنها ، بعد ، نصیب گروههای کار جنسی یا بردگی می شوند .<br />
او می افزاید : " این حلقه های قاچاق ، پول هنگفتی از فروش دختران ،  به جیب می زنند و همیشه هم به موقع از معرکه در می روند ." راج سینگ در واقع به رفتار ضعیف مسئولان در بازجویی از واسطه های تبه کار اشاره می کند .<br />
وی باخبر است که تقریبن هیچ یک از این ازدواج ها ثبت نمی شوند و چنین چیزی با وجود قانون اخیر دادگاه عالی ، مبنی بر لزوم ثبت رسمی ازدواج ، بیهودگی بازجویی ها را بیشتر نمایان می کند .</p>

<p>تریپالا (11) ی 14 ساله از جهرخند ، سرنوشت دهشتناکی داشت . سال گذشته  مادر محنت زده اش ، در رانچی(12) ، او را به قیمت 300 دلار به اجمر سینگ(13) از روستای داهولا (14) فروخت . فرد مذکور بعدها اظهار داشت که او را به عنوان عروس برای برادرش "خریده" بوده است .<br />
بعد از اینکه مدتی در آلونک های دهلی نگهش داشتند ، او را به داهولا  آوردند و  چندین روز در خانه ی روستایی سینگ محبوس ماند. و وقتی از خوابیدن با برادر آن مرد که نتوانسته بود زنی پیدا کند ،  امتناع کرد ، با ساطور سرش از تنش جدا شد.</p>

<p>واقعیت تکان دهنده اینجاست که برخی زنان با وجود آگاهی از احتمال بهره کشی جنسی ، با میل خود اینجا می آیند و زندگی شان را به خطر می اندازند ، چراکه برای بسیاری این تنها راه گریز از فقر و فلاکت رو به گسترش است . </p>

<p>سیما(15) ی 21 ساله از بنگال غربی ، صورتش را پشت حجابی مخفی می کند و می گوید والدینش او را به کشاورزی به نام ماهاویر سینگ (16) اهل هریانا فروختند، مردی با دو برابر سن او ، چون این تنها راه رفع گرسنگی بود .</p>

<p>آنچه دردناکی فروخته شدن توسط خانواده را اندکی التیام می دهد ، وعده ی برخورداری از یک زندگی سالم در این جا بوده است. زندگی مصیبت باری در بنگال داشته . هنگامی که شش ماه پیش به این جا آمد ، فقط پوست و استخوان بود .<br />
اگر به خانه برگردد ، یک کاسه برنج هم برای خوردن پیدا نمی کند . ولی  این جا ، با شیر و سر شیر فراوان ، سلامتش را به دست آورده است.<br />
وقتی از او می پرسیم که آیا با او خوش رفتاری می شود ، شرمزده می گوید " من اینجا راضیم " . همان طور که داریم صحبت می کنیم ، یک دسته مرد با لنگ های کثیفشان دور ما جمع می شوند ،از بستگان دختر هستند و از اهالی روستا. بعضی شان به جای او جواب می دهند و بقیه با دختر  خوش و بش می کنند . </p>

<p>اگر در هریانا ، اینقدر کمبود دختر نبود ، این ازدواج های شرم آور سر نمی گرفت .<br />
برای رفع این مشکل ، مسئولان ، به طور جدی با مراکز غیر قانونی سونوگرافی مقابله می کنند . تنها در ماه مارس سال جاری ، در هریانا ، یک پزشک و دستیارش به دلیل اعلام جنسیت جنین دختر به والدینش و  قبول سقط آن ،  به دو سال حبس محکوم شدند ، مادر و پدر، فقط فرزند پسر می خواسته اند .<br />
همچنین به تازگی ، دو پزشک در ولایت همسایه پنجاب ، به سقط و دفن دست کم 50 جنین دختر ، متهم شده اند .</p>

<p><strong>پیاده سازی طرح </strong></p>

<p>هرچند اندکی از متخلفین به خاطر طرح روش های تشخیص پیش از تولد (17) که آزمایش های تعیین جنسیت جنین را غیرقانونی می دارد ،  به زندان افتاده اند ، فعالانِ در این زمینه می گویند این قانون به پیاده سازی جدی تری احتیاج دارد .</p>

<p>موضوع نگران کننده ، در دسترس بودن آسانِ یک کیت جدید ساخت آمریکاست برای آزمایش جنیست به نام کیت مشاوره ی جنسیت نوزاد (18).<br />
با کمک این کیت که در اینترنت به قیمت ناچیز 275 دلار فروخته می شود ، می توان جنیست جنین را حتی 5 هفته پس از بارداری ، تعیین کرد  . مقامات رسمی انجمن پزشکی هند (19) به این واقعیت تلخ اذعان دارند که در دسترس بودن این کیت ، ممکن است سقط های بی حد و حصری را بار آورد ، آنچنان که از کنترل دولت هم خارج شود .</p>

<p>به عقیده ی کارشناسان ، اشتباه است اگر گمان کنیم تنها افراد روستایی و فقیر و بی سواد ، سقط جنین دختر می کنند ، چنین رفتاری حتی در میان طبقه ی مرفه و تحصیل کرده هم ریشه دوانده و خرید محصولاتی از این دست ، میانشان رایج شده است .</p>

<p>دولت هریانا در تلاش است تا به سهم خود ، در باورهای سنتی مردم ، که دختر را موجودی نخواستنی می انگارند ، تغییری ایجاد کند . و به این منظور ، روش تشویقی و پاداش دهی را در پیش گرفته است.</p>

<p>وزیر کشور هند ، بهوپیندر سینگ هودا (20) ، طرح مبتکرانه ای را به نام "لیدلی " یا " ستایش شدنی " به اجرا در آورده و سال 2006 را سال فرزند دختر (21) نام گذاری کرده است . بر اساس این طرح ، مبلغ تشویقی 5000 روپیه (100 دلار ) به مدت 5 سال برای تولد دومین فرزند دختر هر خانواده ، پرداخته می شود .<br />
اگر خانواده ای دارای یک دختر باشد یا فقط دختر داشته باشد ، وقتی والدین به سن 55 سالگی برسند ، از مستمری سالخوردگی  300 روپیه (7 دلار) در هر ماه ، برخودار خواهند شد .</p>

<p>پاداش های مالی واقعن مشوق های دلپذیری هستند ، مردم محلی می گویند این مبالغ بهشان کمک می کند برای دخترانشان جهیزیه فراهم کنند . وقتی دختری ازدواج می کند ، ملزم است با جهیزیه به خانه ی داماد برود. و این خود حاکی از آن است که چرا دختر را باری بر دوش خانواده می دانند .</p>

<p>ولی ، مشکل در بی اطلاعی است . با چندین روستایی از داهولا  و اطرافش ، مصاحبه شد و هیچ یک از ابتکارات گران بار دولت ، خبر نداشتند .</p>

<p>فعالان در این زمینه می گویند با توجه به مقیاس کلان این معضل ، سالها وقت لازم است تا تغییراتی در سطح جامعه رخ دهد و سرانجام ، قاچاق انسان ها ، خاتمه یابد .</p>

<p>ناری نیکتان (22) پناهگاه زنان در کارنال (23) که شهری بزرگ در همسایگی است ، به زنان رسته از چنگ قاچاقچی ها یاری می دهد تا با خانواده هاشان ارتباط پیدا کنند . </p>

<p>لال بانو (24) ، دختر ریز جثه ای اهل اسام ، که می گوید 15 ساله است ولی خیلی هم از این بابت مطمئن نیست ، تنها کمی قبل از اینکه به روسپی خانه ای در هریانا ، فروخته شود ،  توسط پلیس نجات داده شد .<br />
قاچاقچی ها موفق شدند قبل از یورش پلیس ، فرار کنند . مقامات پلیس با خانواده ی او تماس گرفتند ولی شش ماه ، گذشته و هنوز کسی برای بردنش نیامده است .<br />
او خوش دلانه می گوید: " می خواهم بروم خانه ، پیش خانواده ام ، می خواهم دوباره زندگی ام را شروع کنم ."<br />
راج سینگ چادهوری ( 25) ، که دخترانی مانند لال بانو را از دست قاچاقچی ها نجات داده ، به این حرفها وقعی نمی نهد . او می گوید : " حتی اگر به خانه هم برگردند ، باز سر از هریانا در می آورند ، والدینشان دوباره و دوباره آنها را می فروشند . " </p>

<p></p>

<p>نویسنده : آنجو چوپرا  Anju Chopra<br />
منبع      : http://archive.gulfnews.com/articles/06/08/31/10064017.html<br />
ترجمه از : آرزو مختاریان</p>

<p></p>

<p>پانوشت :</p>

<p>1- Onu<br />
2- Ram Phal<br />
3- Kripal Singh<br />
4- Haryana<br />
5- Assam<br />
6- Lancet<br />
7- Jharkhand<br />
8- Paros<br />
9- Shakti Vahini<br />
10- Raj Singh Chaudhury<br />
11- Tripala<br />
12- Ranchi<br />
13- Ajmer Singh<br />
14- Dahola<br />
15- Seema<br />
16- Mahavir Singh<br />
17- Pre-Natal Diagnostic Techniques Act<br />
18- Baby Gender Mentor<br />
19- Indian Medical Association<br />
20- Bhupinder Singh Hooda<br />
21- Girl Child Year<br />
22- Nari Niketan<br />
23- Karnal<br />
24- Lal Bano<br />
25- Raj Singh Chaudhury<br />
</p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue14/06,10,30,01,45,38/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
</html>