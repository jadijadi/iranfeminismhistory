<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue21/07,02,26,02,03,00/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 21 | سينا  مالكي » زندگی سیاسی یك زن/سینا مالكی</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">زندگی سیاسی یك زن/سینا مالكی</a></div>
    <div id="author"><a href="mailto:herlandmag@gmail.com">سينا  مالكي</a>&nbsp;|&nbsp;&#1583;&#1608;&#1588;&#1606;&#1576;&#1607; ۷ &#1575;&#1587;&#1601;&#1606;&#1583; ۸۵&nbsp;|&nbsp;<a target="_blank" href="http://www.technorati.com/search//issue21/07,02,26,02,03,00/">
لینک های وارده</a></div>
    <div id="body" style="color: #000;">
      <p>هنگامی كه قرار است، زندگی یك انسان را بررسی كنیم، بی‌گمان، می‌توان زندگی او را از ابعاد مختلف، مورد واكاوی قرار داد. اما مساله مهم این است، هر بعدی كه قرار است مورد پژوهش قرار گیرد، نمی‌تواند جدای از محور شخصیتی و پرنسیب ذاتی فرد، بررسی شود. <br />
قرار است از «مهرانگیز كار» سخن گفته شود. او یكی از ایرانیانی است كه زندگی خود را وقف آرمان انسان بودن و كرامت ذاتی انسان كرده است. به همین دلیل، زندگی او از ابعاد بسیاری قابل بررسی است و به راحتی نمی‌توان برجستگی مشخصی برای یکی از این ابعاد قائل شد. مهرانگیز كار یك حقوق‌دان برجسته است، و در كار حرفه‌ای خود مجرب و تواناست. او به خوبی می‌تواند از حقوق موكلان خود دفاع كند و چارچوب قوانین ایران را به خوبی می‌شناسد. همین‌‌طور او یك فعال برجسته‌ي زنان نیز هست كه پژوهش‌های عمیق و بنیادینی در زمینه تضییع حقوق زنان ایران در قوانین حقوقی و مرزهای حقیقی جامعه انجام داده‌است. تضادهای بسیاری را آشكار ساخته و تبعیضات پنهان و آشكاری را به بهترین وجه بر مبنای واقعیات روشن كرده‌است. ولی در پس تمام این نكات برجسته در زندگی این زن، بخش عمده‌ای از زندگی او نیز به بحث‌های سیاسی و مبارزه برای برقراری آزادی و برابری طی شده‌است. بهتر بگویم، او با نقد ساختار قدرت حقیقی و حقوقی در ایران، به نبردی خواسته یا ناخواسته با قدرت و وضع موجود پا گذاشته كه وجه مشخص سیاسی زندگی او را آشكار می‌كند. از آن جا كه افراد بسیاری، خیلی بهتر از نگارنده می‌توانند به بررسی زندگی حقوقی و فعالیت های فمینیستی مهرانگیز كار بپردازند، بهتر است این نوشته، زندگی سیاسی وی را با محوریت دو خصوصیت بارز او یعنی «جدیت و پی‌گیری» مورد بررسی قرار دهد. <br />
نوشته‌ها و فعالیت‌های مهرانگیز كار به وضوح نشان می‌دهند كه او این نكته را به خوبی درك كرده‌است كه «سیاست زمینی است كه در آن گام بر می‌داریم و هوایی است كه در آن تنفس می‌كنیم.» بسیاری از جریانات اجتماعی طرفدار «طهارت سیاسی»، معتقدند كه مبارزه برای حقوق فردی و انسانی امری جدای از مبارزه سیاسی است. آن‌ها به این نكته توجه نمی‌كنند كه اصولا واضعان این حقوق چه كسانی هستند؟ در علوم سیاسی، «حاكمیت» مفهومی‌ است به معنی بخشی از حكومت كه مسئول وضع قوانینی است كه جامعه بر مبنای آن‌ها اداره می‌شود. بنابراین وقتی كه فردی، یا جمعی برای اصلاح قانونی، یا به دست آوردن حقی تلاش می‌كنند، مستقیما با «قدرت» و «حاكمیت» درگیر می‌شوند. درگیری با قدرت نیز دقیقا به معنای مبارزه یا فعالیت سیاسی است. مهرانگیز كار از افرادی است كه به درستی می‌داند بسیاری از موارد تبعیض در قوانین حكومتی، منشا رفتار غلط زیرساخت حقیقی جامعه نیز می‌باشد. به همین دلیل او همواره نگاهی همراه با دو عنصر «جدیت و پی‌گیری» به رفتارهای سیاسی در ایران داشته و به دقت آن‌ها را مورد بررسی قرار داده‌است.<br />
در هر حال، بد نیست به تعبیر «جدیت و پی‌گیری» در فعالیت سیاسی یا هر فعالیت دیگری توجه كنیم. مسلما هدف از هر فعالیتی رسیدن از «نقطه‌ي فعلی» به «نقطه‌ي مطلوب» است. پس سه كار اصلی باید انجام شود: نقطه‌ي فعلی به درستی شناخته شود، نقطه‌ي مطلوب دقیقا مشخص باشد و برای رسیدن به وضع مطلوب استراتژی مناسبی اتخاذ شود. عنصر «جدیت» اگرچه در تمام این مراحل حضور دارد، اما در تعیین نقطه‌ي مطلوب و شناسایی نقطه‌ي فعلی، از اهمیت بیش‌تری برخوردار است. ولی عنصر «پی‌گیری» وجه بارز هر حركت استراتژیك به شمار می‌رود. مهرانگیز كار یكی از معدود افرادی است كه در تاریخ معاصر ایران، نقطه‌ي فعلی را به صورت بسیار دقیق تعیین کرده‌اند. او برای شناسایی این نقطه، به داده‌های خیالی و توهم‌های رمانتیك روی‌آور نشده و نمی‌شود. در یكی از نوشته‌های وی دقیقا به همین نكته اشاره شده كه عدم شناخت صحیح از وضع فعلی، سبب شكست بسیاری از تلاش‌های تاریخی ایرانیان شده‌است. خانم كار از كسانی است كه به صورت جدی واقعیت‌های موجود را بررسی می‌كنند و با كنار هم قرار دادن این واقعیت‌ها، وضع موجود را شناسایی می‌كنند. متاسفانه بسیاری از فعالین سیاسی قدیمی و قریب به اتفاق فعالین فعلی، سفره‌ي خود را نه در واقعیت‌های جاری ایران كه در ایده‌آل‌های ذهنی خود بنا می‌كنند. به عنوان مثال، در حالی كه به دلیل بی‌كاری فزاینده، رقابت شدید كار در كشور ما وجود دارد و اصولا سخن گفتن از طبقه‌ای به نام طبقه كارگر جز اوهام ایدئولوژیك، چیز دیگری نیست، بسیاری از فعالین چپ، بدون شناسایی دقیق واقعیت‌های جامعه سخن از «جنبش فراگیر كارگری» در ایران می‌كنند. یا از طرف دیگر، در حالی كه بخش خصوصی در ایران، تنها پادویی برای بخش‌های پایین دستی اقتصاد كشور است، طرفداران اقتصاد بازار آزاد، ارگان‌های مطبوعاتی خود را معرف بخش خصوصی موهومی خود می‌نامند. اما مهرانگیز كار، به صورت دقیق، بر مبنای واقعیت‌های موجود و از ابعاد مختلف سیاسی، فرهنگی، حقوقی، مذهبی و... وضع موجود و توان نیروهای فعال جامعه را می‌سنجد. پذیرش واقعیت‌ها، هر چه‌قدر هم كه تلخ باشند، تنها راهی است كه می‌توان در مسير آن به تغییر این واقعیت‌ها اندیشید، و این درسی است كه از زندگی سیاسی خانم كار گرفته می‌شود. وی به خوبی می‌داند كه تعیین وضع مطلوب و مثلا شعار برابری دادن برای همگان و آزادی برای فرد فرد افراد، هنر خاصی نیست، چرا كه این آرمان، نقطه‌ي مطلوب هر انسان باوجدانی است و ربط خاصی هم به این ایدئولوژی یا آن ایدئولوژی ندارد و در انحصار هیچ دسته و گروهی هم نیست. ولی این بسیار مهم است كه برای تعیین استراتژی حركت، وضع موجود را به درستی بشناسیم. به عنوان نمونه، كمپین یك میلیون امضا، كه خانم كار یكی از پشتیبانان اصلی آن است، یكی از بهترین راه‌هایی است كه فعالان زنان به طور مستقیم با واقعیت‌ها و خواسته‌های ریشه‌ای زنان ایرانی مواجه می‌شوند و اگر هیچ فایده‌ای هم نداشته باشد، برای نخستین بار در تاریخ 150 ساله اخیر ایران، گروهی به درك درستی از وضع فعلی خواهند رسید. <br />
اما بخش انسان‌گرایانه و حق‌طلبانه زندگی سیاسی مهرانگیز كار را می‌توان در اصلی كه در تبیین استراتژی خود به كار گرفته مشاهده نمود. هر حركت سیاسی را می‌توان در یكی از سه دسته‌ي رفرمیستی، اصلاحات رادیكالی یا انقلابی تقسیم‌بندی كرد. در نخستین شماره‌ي نشریه «دنیای سخن» پس از دوم خرداد 76، خانم كار مقاله‌ي تحلیلی بسیار دقیق و زیبایی درباره این جنبش مدنی ایرانیان داشت. او از این كه ایرانیان پس از 100 سال بالاخره به این نتیجه رسیده بودند كه از درون جوشش‌های كور، خشونت‌های صلبی و حركت‌های احساسی ناخودآگاه، نتیجه خاصی حاصل نمی‌شود، ابراز خرسندي بسیار كرده بود. اما در همین مقاله به نكته بسیار ظریفی نیز اشاره شده‌إود:اين‌که، اگرچه حركت‌ها باید مسالمت‌آمیز و تا حد توان قانونی باشد، اما هنگامی كه یك قانون به صورت مانعی محكم در برابر خواست‌های انسانی قرار می‌گیرد، الزامی به رعایت آن وجود ندارد. اگر در قسمت اول به وجه اصلاحی حركت مطلوب خود اشاره كرده‌بود اما در بخش دوم رادیكالی بودن آن را نيز بیان كرده‌بود. در این جا است كه پی‌گیر بودن وی در رسیدن به آرمان‌ها را می‌توان دید. پی‌گیر بودن او در حقیقت معنای دقیق رادیكالیسم را هویدا می‌كند. بر خلاف آن چه در جامعه سیاسی ما تحت عنوان مطالبه حداكثری به عنوان رادیكالیسم مطرح شده یا تلاشی كه از جانب جریان نومحافظه كار در جهان برای برابر دانستن رادیكالیسم با تروریسم، صورت می‌گیرد، رادیكالیسم در هر حركت اجتماعی یا سیاسی، به معنای مقاومت حداكثری در برابر خشونت‌های فیزیكی و روانی است كه برای از بین بردن حقوق انسانی به هر فردی اعمال می‌شود. علاوه بر این سخن‌رانی خانم كار در «كنفرانس برلین» درباره مجلس ششم نیز حاوی نكات بسیار مهمی در این زمینه بود كه متاسفانه جریان رفرمیستی به آن بی‌توجهی كرد. در روزهایی كه بسیاری از فعالین سیاسی ایران، ايده‌آل‌گرايانه احساس می‌كردند كه مجلس ششم فلان یا بهمان خواهد كرد، او به درستی گفت كه ساختار حقوقی قانون اساسی در ایران اجازه چنین كاری را به مجلس نمی‌دهد. او در حقیقت به مجلسیان هشدار داد كه اگر واقعا خواهان تغییرات بنیادین هستند، باید آماده باشند تا با پشتوانه مردمی خود گام‌هایی مسالمت‌جویانه اما ورای قانون نیز انجام دهند. <br />
به هر حال، این مختصر به هیچ‌وجه نمی‌تواند گویای حجم عظیم رفتارهای سیاسی مهرانگیز كار باشد، اما نكات درس‌آموز زندگی او را برای رنان و مرداني كه خواهان بهبود وضع موجود در جامعه ایرانی هستند، تا حدودی روشن می‌كند. انسان‌هایی چون او كه با «جدیت و پی‌گیری» و حفظ اصول انسان‌گرایانه به فعالیت سیاسی در این سرزمین دست زده‌اند، انگشت‌شمارند، اما همین‌ها هستند كه جریان نوپاي انسان‌گرایانه امروز ایران را بنا نهاده‌اند و از همین رو شایسته آنند که نامشان به نیكی یاد شود.<br />
</p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue21/07,02,26,02,03,00/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
</html>