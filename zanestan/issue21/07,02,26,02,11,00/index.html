<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue21/07,02,26,02,11,00/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 21 | فرناز سیفی » ما دل سپرده ایم، نه سر سپرده! / شهلا لاهیجی در گفت و گو با فرناز سیفی</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">ما دل سپرده ایم، نه سر سپرده! / شهلا لاهیجی در گفت و گو با فرناز سیفی</a></div>
    <div id="author"><a href="mailto:iranianfeminist@gmail.com">فرناز سیفی</a>&nbsp;|&nbsp;&#1583;&#1608;&#1588;&#1606;&#1576;&#1607; ۷ &#1575;&#1587;&#1601;&#1606;&#1583; ۸۵&nbsp;|&nbsp;<a target="_blank" href="http://www.technorati.com/search//issue21/07,02,26,02,11,00/">
لینک های وارده</a></div>
    <div id="body" style="color: #000;">
      <p><img alt="k[1].j.farnaz.jpg" src="http://herlandmag.net/k%5B1%5D.j.farnaz.jpg" width="270" height="200" /></p>

<p><br />
هر دو بند کوله پشتی را روی یک شانه می اندازم و سعی می کنم راه خود را از میان ماشین ها باز کنم و به آن سوی خیابان بروم. آفتاب ساعت دو بعدازظهر اردیبهشت ماه آنقدر گرم است که چانه مقنعه سورمه ای رنگت را قطره های عرق بپوشاند. با یک دست چانه مقنعه را از پایین می کشی تا در بدو بدویت نیمچه نسیمی هم گردن و گلویت را نوازش کند. پانزده ساله ای، اول دبیرستان.</p>

<p>کم نیستند تعداد روزهایی که بعد از تعطیل شدن مدرسه دوان دوان به خانه کم نور خیابان زرافشان می روی، مقنعه ات را از پشت سر پایین می کشی، روپوش سورمه ای را هم از تن در نمیاری و در جواب  صاحب خانه کم نور می گویی "عجله دارم، باید زود بروم. کتابی را که برده بودم پس آوردم." و بعد دختری با اونیفرم سورمه ای، مقنعه بلند سورمه ای، کوله پشتی اش را روی یکی از کاناپه ها می گذارد و غرق می شود در قفسه های دو کتابخانه سرتاسری بزرگ پذیرایی...یکی از همین بعدازظهر های آفتابی صاحب این خانه کم نور، دستش را به سوی یکی از قفسه های زیرین کتابخانه دراز کرد،  کتابی را بیرون کشید و رو به من گفت: این را ببر بخون. کتابی است که مطالعه آن برای هر زنی لازم است. نام کتاب « فرشته عدالت و پاره های دوزخ» بود؛ نویسنده اش « مهرانگیز کار»، ناشر « روشنگران».</p>

<p>پانزده سالگی، سال اولین جرقه های ذهنی بود...سال اولین سوالات خام، اولین چراها از تبعیض و نابرابری. سال « جنس دوم» و مقاله های نوشین احمدی خراسانی. سال رونق بازار کتاب... سال کشف انتشاراتی با نام « روشنگران» و نویسنده و حقوقدانی که ناشر بیشتر کتاب هایش « روشنگران» بود: « مهرانگیز کار».</p>

<p>***</p>

<p>اسفند ماه هشتاد و پنج... دفتر کوچک و پر از کتاب « نشر روشنگران و مطالعات زنان» ، زنی ناشر که حوزه تخصصی انتشاراتی او مطالعات زنان است. هر دو زن را همزمان با هم از همان کتاب «فرشته عدالت و پاره های دوزخ» شناختم، حالا نسخه های چاپ تازه همان کتاب روی یکی از قفسه های سمت چپ شهلا لاهیجی چیده شده است. می گوید: « فرشته عدالت و پاره های دوزخ اولین کتابی بود که روشنگران از خانم کار در آورد و همین طور اولین اثر تالیفی در حوزه زنان که نشر روشنگران بیرون داد. من هنوز حس خود را در زمانی که کتاب را در دست گرفتم خوب به یاد دارم. در آن روزگاری که هیچ کس را غم مساله زنان نبود و اصلا گوش شنوایی نبود برای اینکه به مسایل زنان بیاندیشد، مهری با دورنگری و اندیشه والا درباره مسایل زنان نوشت.»</p>

<p>شهلا لاهیجی وقتی از مهرانگیز کار صحبت می کند، احترام و محبت در تک تک کلماتش موج می زند. از آشنایی شان می گوید: « آشنایی ما در همان سالهای اول بعد از انقلاب صورت گرفت. دوستی وصف ایشان را به من گفت و روزی به اتفاق ایشان به منزل من آمدند و من  هیچ وقت فکر نمی کردم سرنوشت اینطور ما دو نفر را در کنار هم قرار خواهد داد. به تدریح نسبت به مهری احساسی شبیه به عشق پیدا کردم. او روزنامه نگار و نویسنده ای توانا بود، قلم بی نظیری داشت و  برای من فراتر از دوست صرف بود. فکر می کردم اگر قرار باشد با کسی همراه و هم مسیر باشم هیچ کس را به قدر مهری نمی توانم دوست داشته باشم. من مهری را دوست داشته و دارم، و این دوست داشتن شامل همه چیزهایی می شد که به مهری وابسته بودند. یعنی بچه های مهری برای من مثل بچه های خودم بودند و به همین خاطر وقتی من را خاله صدا می زدند، من واقعا از ته قلب احساس خالگی می کردم و این رابطه هنوز هم به رغم دوری مسافت بین ما هست.»</p>

<p>شاید هیچ کس دیگری هم فکر نمی کرد سرنوشت این دو زن را این چنین در کنار هم قرار دهد. سال هفتاد و نه، سومین سال ریاست جمهوری سید محمد خاتمی، جامعه ای هیجان زده و خواهان تحول، درهایی که کم کم به روی ارتباط و تعامل با دنیا باز می شود. کنفرانسی در آلمان، کنفرانس جنجال آفرین برلین...دو زن از میهمانان این کنفرانس در بازگشت به ایران بازداشت شدند، با همان اتهامات کلیشه ای آشنا. دو زنی که در اولین سال های بعد از انقلاب با یکدیگر آشنا و همراه شده بودند. «  من و مهری به همراه من دستگیر و زندانی شدیم. هر دو باهم از آلمان و کنفرانس برلین برگشتیم و با وجود آنکه می دانستیم ممکن است تهدید و بازداشت شویم، حتا یک لحظه هم تردید در بازگشت نکردیم.»</p>

<p>لاهیجی اما می گوید تفاوتی بزرگ میان او و مهرانگیز کار بود: « مهری یک دختر چهارده ساله بیرون از زندان داشت که نزدیک امتحانات مدرسه اش بود و او به شدت نگران این دختر بود. شاید یکی از دلایلی که بیمار شد به خاطر  نگرانی بسیاری بود که برای آزاده داشت. گاهی در آن مدت کوتاهی که با یکدیگر هم سلولی بودیم فکر می کردم حتا حوصله من را هم ندارد و اصلا همه ذهنش خارج از زندان پیش دخترش است.  مهری زن بسیار مقاوم و پر تحملی بود و هست،  اما در زندان مدام نگران بود که دخترش الان کجاست، چه کسی به او غدا می دهد، شب کجا می ماند، چه کسی مراقب اوست....و همه این نگرانی ها را در کنار احساس مسئولیت بسیاری که به عنوان یک مادر داشت و تمام فداکاری های او و هزینه هایی که پرداخته بود تا این خانواده را حفط کند، که این سقف را با کار مداوم روزی هفده هجده ساعت بالای سر دو دخترش نگاه دارد بگذارید تا ببینید چه حسی در زندان داشت.»</p>

<p>شانزده سالگی، کلاس دوم دبیرستان ادبیات و علوم انسانی، سال های هیجان تغییر و تحول، سال هایی که درسبد خرید روزانه روزنامه ها چشمک می زدند. سال های واژه های تازه، تغییر معنایی واژه ها، سال های پر هیاهو و خبر.روزنامه هایی که هر صبح و عصر زیر بغل می زدیم، شاخ و شانه کشیدن های مطبوعاتی، افشاگری های صبح امروزی، و مثل همیشه اتهام بستن ها و توهین های کیهانی. زن حقوقدانی که در دفتر کوچک حقوقی اش به روی همه باز بود و کارنامه سال ها فعالیت او روشن، سوژه و خوراک همین جریده های گروه دوم.</p>

<p>حالا اسفند ماه هشتاد و پنج، دفتر کوچک نشر « روشنگران و مطالعات زنان»،  زن ناشری که با بغضی در گلو و خشمی در صدا می گوید: « فراموش نمی کنم در یکی از همین روزنامه های تندرو نوشته ای چاپ شده بود که در کمال وقاحت نوشته بود خانم کار در منزل خود مهمانی های آن چنانی برای دیپلمات ها  ترتیب می دهد و بساط عیش و نوش و خوشگذرانی برای آنها فراهم می کند. خانه خانم کار که می رفتم روی مبل می نشستم، همان مبل هایی که همیشه فنرهایش در کمرم فرو می رفت. و این زن نازنین با همان چه که داشت زندگی می کرد. و بعد تصور آنکه در این خانه با این وسایل زندگی اندک مهری پذیرای دیپلمات ها باشد... وهیچ کس در حالی که این واقعیت را می دانستند که اینطور نیست چرا که بارها به خانه مهری آمده بودند و زندگی او را دیده بودند،این دروغ را انکار نکرد. بارها از خود پرسیدم چطور  به خودشان اجازه می دادند این نسبت های ناروا را به خانم کار بچسبانند؟»</p>

<p>نگاهم روی قفسه های کتابخانه های نشر روشنگران می چرخد...« مشارکت سیاسی زنان»، «پژوهشی درباره خشونت علیه زنان در ایران» ، « شناخت هویت زن ایرانی در گستره پیش تاریخ و تاریخ»، « ساختار حقوقی نظام خانواده در ایران»، « زنان در بازار کار ایران» و...سر را بر می گردانم و نگاه را به شهلا لاهیجی که روبرویش نشسته ام می دوزم: « یکی از افتخارات زندگی من به عنوان یک ناشر چاپ کتاب های مهرانگیز کار است. اگر بخواهم به عنوان یک ناشر از مهری به عنوان نویسنده صحبت کنم، اولین چیزی که می گویم این است که کتاب های مهری به هیچ وجه نیازمند بازخوانی نبود. علاوه بر توانایی او بر نوشتن که جای تردید ندارد و به سابقه سالها روزنامه نگاری او بر می گردد، او جامعه را خوب می شناخت و می دانست با چه پتانسیلی باید در این جامعه حرکت کند.  به شدت از جریان های انفجاری و اداهای طرفداری از زنان اجتناب می کرد و بسیاری مواقع در کتاب های خود به این نتیجه می رسید که این جامعه با این فرهنگ باید مسایل خود را بتواند حل کند و نه ما می توانیم نسخه پیچ دیگران را به کار بریم، و نه اندرزها و همه روش های آنها را.»</p>

<p>در ذهنم واژه هایی رژه می روند؛ واژه هایی که سالها است در نظام حاکم بر کشور بار معنایی ناسزا پیدا کرده است و صد البته اتهام... غرب زده، عامل تهاجم فرهنگی، سکولار، لیبرال و...و این کلمات بارها بر سر مهرانگیز کار، زنی که در بسیاری از کتاب های خود به این نتیجه می رسید که این جامعه با این فرهنگ باید مسایل خود را حل کند  و نسخه پیچ دیگران چاره گشای آن نیست، آوار می شد. « یک بار یکی از همین نشریاتی که به مهری توهین می کرد، خواست تا درباره فمینیسم با من مصاحبه کند. گفتم شما به نزدیک ترین دوست من نه تنها اهانت کرده اید، بلکه نسبت دروغ داده اید و هرجای دیگر دنیا بودی می توانستند تو را پای میز محاکمه بکشند. اماچون اینجا هیچ کس جوابگو نیست، شما هم مجبور نشدی جواب بدهی. اگر آنچه درباره مهری در آن شماره نوشته بودید را تکذیب کنید، من حاضر به مصاحبه با شما خواهم شد.» لاهیجی سر را به افسوس تکان می دهد و ادامه می دهد: «اما آنچه جاری شد  و به قول آن آقای شهردار سابق منعقد شد ، دیگر ثبت شده است و واقعا  چه کسی جوابگوی ظلمی خواهد شد که بر این زن رفت؟»</p>

<p>دو ماه حبس، دادگاهی که حکم چهار سال حبس برای او صادر کرد... شش سال بعد لاهیجی به پشتی صندلیش تکیه می دهد، چند لحظه سقف را نگاه می کند و می گوید: « آن روزها گاهی به من می گفت کمرم درد می کند شهلا و من آن موقع فکر می کردم درد به دلیل روی زمین خوابیدن است و هیچ تصور نمی کردم که همان موقع اولین سلول های بدخیم در بدن او شکل می گیرند. خیلی سعی می کردم که کمی هم در زندان نقش مراقب را برای او بازی کنم، سعی می کردم کمی سفره مان را از آنچه بود رنگین تر کنم و با بازی و اصرار به خوردش دهم یا وقتی از بازجویی می آمد، برایش شربت خنک آماده کنم. اما هیچ وقت نتوانستم نگرانی بسیار او را تخفیف دهم و به نظرم این کار از عهده هیچ کس دیگری هم بر نمی آمد. او یک مادر بود، یک مادر به تمام معنی بود و فداکاری های بسیاری کرد و خوشبختانه بچه ها هردو  درس شان را با موفقیت بسیار خواندند و قربانی در این میان مهری بود  که امروز با همه اشتیاقی که دارد که به وطن برگردد تا در اینجا زندگی کند، آواره غربت شده است.»</p>

<p>نگاهم دوباره روی قفسه های کتاب خانه های نشر روشنگران و مطالعات زنان می چرخد، چند بار برای گزارش ها و مقاله هایم سراغ کتاب های کتابخانه ام که نام « مهرانگیز کار» روی آن نقش بسته است رفته ام؟ بالاخره روزی خودکار قرمز رنگ سانسور روی پاراگرافی که از کتاب «پژوهشی درباره خشونت علیه زنان در ایران» نقل کرده بودم خط کشید. یک جمله کوتاه: نقل قول از مهرانگیز کار جزو خط قرمزها است...پوزخند تلخم در آن روز برای همیشه در ذهنم نشست...از شهلا لاهیجی می پرسم: خانم لاهیجی! الان اجازه می دهند کتابی از خانم کار منتشر شود؟</p>

<p>« متاسفانه کتاب جدیدی از ایشان نمی توان چاپ کرد. ما برای یکی از کتاب های قدیمی ایشان توانستیم مجوز تجدید چاپ بگیریم. اما کتاب " اعتیاد و خانواده "  که یکی از مفید ترین کتاب هایی است  که ایشان نوشته اند و این کتاب در سال  هزار و نهصد و نود در سازمان ملل هم تشویق شد، اجازه چاپ نگرفت. کتاب را با یک بازنویسی و ویرایش جدید و اضافات به ارشاد بردیم، به دلیل همین نو بودن نام کتاب را هم عوض کردیم. این یک کتاب بسیار خوب آسیب شناسی اجتماعی است که متاسفانه اجازه چاپ پیدا نکرد و طبق معمول دلایل آن را نیز به ما نگفتند. من شخصا فکر می کنم شاید به این دلیل اجازه چاپ داده نشد که نام مهرانگیز کار به عنوان نویسنده روی کتاب بود. کارهای دیگر را هم چون مجوز دایم برای چاپ شان داریم مطابق قانون باید بتوانیم آنها را باز چاپ کنیم.  کتاب «ساختار حقوقی نظام خانواده در ایران» مجوز دایم نداشت ، خوشبختانه موفق شدیم برایش مجوز دایم بگیریم.» لاهیجی سر را به نشانه افسوس تکان می دهد و اضافه می کند:« کتاب "قانون گذاری مسایل زنان: چالش ها و دیدگاه ها" نیز کتاب  مفید دیگری از خانم کار است که به رغم اینکه مطلقا هیچ نکته ای که بتوان روی آن انگشت گذاشت ندارد، متاسفانه هیچ وقت اجازه چاپ پیدا نکرد.» </p>

<p>ساعت ده دقیقه به شش بعدازظهر  است، شهلا لاهیجی دست ها را درهم گره می کند: « مهری نه برای جایزه می نوشت و نه برای شهرت، یک بار در یکی از مقالاتش جمله ای خطاب به خاتمی گفت که این جمله برای همیشه در جان من نشست. خاتمی تازه به ریاست جمهوری رسیده بود و همه در ولوله تحول بودند. مهری  نوشت "آقای خاتمی! یادتان باشد ما دل سپرده ایم، نه سرسپرده." من فکر می کنم این جمله تمام بیان جامعه است و اگر آقای خاتمی آن زمان این جمله را می خواند، شاید درباره این جمله فکر می کرد و این دل سپردگی را اجر می گذاشت.»</p>

<p>زیبا لاهیجی از پشت میز خود می گوید: « مهری خانم زن بی نظیری هستند. می خواهی درباره شون گزارش بنویسی؟» به طرف میزش نگاه می کنم و می گویم: « شماره بعدی "زنستان" ویژه نامه خانم کار خواهد بود.» با صدای مهربانش می گوید: « وای چه کار خوبی! خیلی  ایده خوبی است. مهری خانم زن بی نظیری هستند.» شهلا لاهیجی دست ها را دوباره در هم گره می کند و می گوید: « توانایی مهری برای نوشتن باور نکردنی است. کتاب « مشارکت سیاسی زنان» را مهری بعد از دوران شیمی درمانی نوشت. در دورانی که بسیاری بعد از شیمی درمانی و مصرف دارو از مغر تقریبا فلح می شوند، مهری روزی ده ساعت پیگیر کار می کرد. اراده او برای نوشتن، برای کار کردن و اعتقاد او به مساله زنان و عقل و کیاستی که برای این نوشتن به کار می برد بی نظیر است. شما یک بیان غلو آمیز در هیچ یک از نوشته ها و صحبت های مهری نمی بینید، جرا که مهری به واقعیت این جامعه آشنا بود و درون مردم زندگی کرده بود. با پرونده های وکالتش زندگی می کرد، و آنچه می نوشت و می گفت برآمده از باوری بود که او با آن زیسته بود.»</p>

<p>دست های درهم گره خورده اش را به سوی چشم می برد و تری چشم ها را پاک می کند: «  بارها با بعضی از مقاماتی که اینجا و آنجا دیدم صحبت کردم تا شاید بتوانم یک حریم امنیتی فراهم کنم تا مهری بتواند برگردد، اما هیچ وقت این اطمینان را پیدا نکردم و عمیقا و از ته دل متاسفم که مهری امروز اینجا در ایران پیش ما نیست. مهری عزیز دل ماست، عزیز دل ما خواهد بود و خواهد ماند. او را ارج می نهم به عنوان یک نویسنده توانا، یک حقوقدان لایق، یک مدافع سرسخت حقوق زنان و یکی از برجسته ترین انسان هایی که قرن ما به خود دیده است. گاه می بینم روی دیوارها  نوشته می شود: به چه گناه باید کشته شوم؟من از خودم می پرسم خانم کار به چه جرم و به کدامین گناه باید زنده نادیده گرفته شود؟ چرا سرنوشت برای مهری این چنین رقم خورد؟» بغض می کند...</p>

<p>***</p>

<p>در تصویر ها غرق می شوم... دختر پانزده ساله ای اونیفرم سورمه ای مدرسه برتن، مقنعه بلند سورمه ای بر سر کوله پشتی اش را بر دوش می اندازد، راه خود را از میان ماشین ها باز می کند، دوان دوان به خانه کم نور خیابان زرافشان می رسد... کتابی را از کوله پشتی اش در می آورد، به طرف صاحب خانه کم نور می گیرد و می گوید:« عالی بود. دو روز است دارم درباره اش فکر می کنم. چرا تا به حال به این همه تبعیض و کلیشه نسبت به زن ها فکر نکرده بودم؟ کتاب دیگری از این نویسنده دارید به من قرض بدهید؟» روی جلد کتاب نوشته شده بود: « فرشته عدالت و پاره های دوزخ» تالیف مهرانگیز کار.<br />
</p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue21/07,02,26,02,11,00/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
</html>