<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue21/07,02,26,02,14,00/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 21 | مهرانگيز كار » به من نگاه كن* /مهرانگيز كار</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">به من نگاه كن* /مهرانگيز كار</a></div>
    <div id="author"><a href="mailto:herlandmag@gmail.com">مهرانگيز كار</a>&nbsp;|&nbsp;&#1583;&#1608;&#1588;&#1606;&#1576;&#1607; ۷ &#1575;&#1587;&#1601;&#1606;&#1583; ۸۵&nbsp;|&nbsp;<a target="_blank" href="http://www.technorati.com/search//issue21/07,02,26,02,14,00/">
لینک های وارده</a></div>
    <div id="body" style="color: #000;">
      <p><img alt="MehrangizKar.JPG" src="http://herlandmag.net/MehrangizKar.JPG" width="400" height="266" /></p>

<p><em>بخش هایی از کتاب زیر چاپ "به من نگاه کن " ، دفتر اول و دوم </em></p>

<p><br />
حدود 62 سال پيش در «اهواز» يكي از شهرهاي جنوبي «ايران» چشم بر جهان گشودم. در سال 1323 شمسي.<br />
…<br />
چند روزي گذشت تا توانستم تابعيت ايراني پيدا كنم. تنها كسي كه مي‌توانست تابعيت خود را به من بدهد پدرم بود. يك روز پدرم با يك جعبه شيريني و يك شناسنامه وارد شد. حالا ديگر پلك‌هايم باز بود و مي‌توانستم او را ببينم. يعني كسي را كه هم مسلمان بود، هم ايراني، هم مذكر.<br />
... <br />
شناسنامه را به مادرم سپرد و مادرم با صداي بلند خواند: مهرانگيز فرزند مصطفي و بتول<br />
...<br />
حالا كه به گذشته‌هاي دور مي‌انديشم گمان مي‌كنم در همان حال و هواي كودكي همين كه فهميدم جنسيت خود را از مادرم دارم و بدنم همانند او است، فمينيست شدم. از بس مادرم را دوست داشتم.<br />
...<br />
من پنج ساله شده بودم كه يك پديده ي جديد به اين مجموعه اضافه شد. فريدون، برادر بزرگم كه 16 سال از من بزرگتر بود شاعر نوپرداز شد و پاي اهل ادب را به شهر اهواز و به خانه‌ي ما باز كرد. با ورود اين عنصر روشنفكرانه، تضادها و برخوردها فزوني گرفت.<br />
...<br />
 حال در اين خانه تلاوت قرآن بي‌بي، حافظ خواني مادر، عربده‌هاي مستانه‌ي پدر و روشنفكري فريدون تركيبي ايجاد كرده بود كه من نظاره‌گر خاموش آن شده بودم.<br />
...<br />
من در خانه‌اي با اين مشخصات بزرگ مي‌شدم. دو هويت ايراني و اسلامي هرچند چالش‌هايي را در اين خانه بر مي‌انگيخت، اما اين چالش به برخوردهاي خشونت آميز منجر نمي‌شد. <br />
...<br />
دبستان 15 بهمن اهواز درهاي خود را روي من‌ گشود. مدرسه تبديل شد به‌جايي كه به آن عشق مي‌ورزيدم. <br />
...<br />
نگراني‌هاي مادرم درست هنگامي كه من داشتم وارد دانشگاه مي‌شدم صورت تاريخي پيدا كرد. از سال 1341 شمسي، زن در مركز منازعات روحانيون و شاه قرار گرفت و حوادث سياسي پيرامون آن اتفاق افتاد.<br />
...<br />
اين نخستين بار در تاريخ ايران بود كه زنان در جريان يك تصميم‌گيري سياسي براي اعلام رأي و نظر به‌طور رسمي فراخوانده شدند و از آن استقبال كردند.<br />
...<br />
بعد از پايان دوران چهار ساله‌ي درس حقوق و علوم سياسي در دانشگاه تهران، گاهي با اين نشريه {زن روز} همكاري مي‌كردم و سردبير مجله كه مي‌ديد در ميان تضادهاي اجتماعي سرگيجه گرفته ام، اجازه داد تا نامه‌هاي واصله از دختران ايراني را كه به مجله مي‌رسيد و آنقدر تعدادشان زياد بود كه كارمندان مجله نمي‌توانستند همه‌ي آنها را مطالعه كنند، در اختيارم بگذارند به‌شرط آنكه آنها را در جاي اسرار مردم محترم و محفوظ بدارم. <br />
...<br />
ازدواج با يك روزنامه‌نويس پر سروصدا زندگي اجتماعي‌ام را متلاطم ساخت. شوهرم سيامك پورزند من را كه كارمند سازمان تأمين اجتماعي و كارآموز وكالت دادگستري بودم ترغيب مي‌كرد تا بنويسم. عباس پهلوان سردبير هفته‌نامه‌ي فردوسي نوشته‌هايم را مناسب چاپ در آن هفته‌نامه تشخيص داد و به‌سرعت توانستم در جرگه‌ي فعالان فرهنگي كه در فضاي استبداد سياسي، خودسانسوري را به‌خوبي آموخته بودند، سرشناس بشوم. مقاله‌هايي كه در آن سال‌ها در هفته نامه‌ي فردوسي و ديگر نشريات انتشار داده ام در يك تقسيم‌بندي كلي بر دو گونه بوده است. مقالات پيرامون مسايل داخلي كه بيشتر اجتماعي است و مقالات پيرامون مسايل خارجي كه سياسي است. در مقالات اجتماعي فقر فرهنگي و رفتار ضد و نقيض زنان دوران شاه در مناسبات خانوادگي و اجتماعي عمده شده و در مقالات سياسي، موانعي كه راه را بر دموكراسي در كشورهاي زير سلطه‌ي استعمار نو و استبدادزده مي‌بندد تحليل شده است. با آنكه با مخالفان شاه از هر دسته و گروه در تماس بودم و با آنها مناسبات دوستانه داشتم، اما هرگز جذب سازمان‌ها و جريانات سياسي آن روزگار نشدم. به نوشتن عشق مي‌ورزيدم. وضع سياسي كشور در تمام نوشته‌هايم نامطلوب گزارش مي‌شد. با اين وصف در طبيعت من انقلابيگري، حركات سازمان يافته و تشكيلاتي، قهرماني، رويارويي مستقيم با آن قدرت سياسي كه مي‌توانست من را به‌سهولت نابود كند، جايي نداشت. احساس مي‌كردم با نوشتن كه فن آن را آموخته بودم و با پرتوافكندن بر مناسبات اجتماعي، مي‌توانم در درازمدت تأثيرگذار بشوم. براي تأثيرگذاري شتابزده نبودم. مي‌فهميدم ايران جامعه‌ي دشواري است و باور كرده بودم با روحيه‌ي انقلابي نمي‌توان به‌سر منزل مقصود رسيد<br />
...<br />
 در طبيعت خود نيز از ويژگيهاي قهرماني و انقلابيگري نشان نمي‌يافتم. جنگ سرد، استعمار نو، جنگ ويتنام، ظهور ناسيوناليسم عبدالناصر در مصر، چه گوارا، جنگ شش روزه اعراب و اسرائيل، تغييرات كودتايي در حكومت‌هاي امريكاي لاتين، شورش جوانان غرب در دهه‌ي 1960-1970 و بسيار رويدادهاي ديگر جهاني وقت و حوصله‌ي جوانهاي آن روز ايران را كه دستي هم بر قلم داشتند مي‌گرفت. اين قلم به‌دست ها كه با گرسنگان بيافرايي آفريقا، ستمديدگان فلسطيني، ويت‌كنگ‌ها و بازماندگان سرخپوستهاي امريكا همدردي مي‌كردند، حق نداشتند درباره‌ي افزايش نارضايتي و خشم مردم سرزمين خود چيزي بنويسند. ساواك آنها را واگذاشته بود تا از احوال ديگر ستمديدگان جهان هر چه مي‌خواهند بگويند. اما اجازه نداشتند از احوال سياسي ايرانيان سخن بگويند. خشم فروخورده‌ي مردم فزوني مي‌گرفت.<br />
...<br />
 در سال 1354 دخترم ليلي را به دنيا آوردم. تجربه‌ي مادري هم شيرين بود، هم تلخ. شيرين بود، از آن رو كه لذت مادري را برتر از هر لذتي مي‌يافتم. تلخ بود از آن رو كه مجبور شدم از فعاليتهاي اجتماعي‌ام بكاهم.<br />
...<br />
مادر سي ساله اي بودم با روابط وسيع اجتماعي كه در دوران حساسي از تحولات سياسي داشتم نقش‌هايي ايفا مي‌كردم.<br />
...<br />
در دوراني چنان حساس، وزارت اطلاعات شاه كه ناظر بر فعاليتهاي مطبوعاتي بود ليستي منتشر كرد و به موجب آن تعدادي از نويسندگان مطبوعات ممنوع القلم اعلام شدند. عنوان ممنوع القلم شامل حال برخي از فعالان مطبوعاتي كه وابسته به گروه‌هاي مخالف با رژيم شاه نبودند مي‌شد. اين رويداد بر درجه‌ي انسداد سياسي افزود و حتي محافل مطبوعاتي جانبدار سياستهاي رسمي را متلاطم ساخت. وزارت اطلاعات به مديران مسئول مطبوعات دستور داد از افراد مندرج در اين ليست مطلب چاپ نكنند.<br />
....<br />
زندگي اجتماعي به تدريج جاذبه هاي خود را براي من كه مادر شده بودم از دست مي‌داد. فضاي مطبوعاتي عرصه‌ي مناسبي براي اعلام نظر نبود. سازمان زنان ايران به رياست مهناز افخمي كه بعدها وزير مشاور در امور زنان رژيم شاه شد، از من دعوت كرد تا در برنامه‌ي آموزش حقوق به زبان ساده به زنان فعال بشوم. اين دعوت را پذيرفتم. ابتدا قرار بود كلاس‌هاي آموزش را در پاركها تشكيل بدهند. اما گفته شد ساواك با برگزاري كلاس‌ها در پاركها و اماكن عمومي مخالفت كرده و توجه داده در اين صورت مخالفان ديني وارد رويارويي مستقيم با زنان شركت كننده مي‌شوند. كلاس‌ها در پي اين هشدار، در محل ادارات سازمان زنان تشكيل شد.<br />
...<br />
زحمات دسته جمعی آنان سرانجام به‌بار نشست. ابتدا در سال 1346 قانون حمايت خانواده و سپس در سال 1353 اصلاحيه آن به‌نفع زنان از تصويب گذشت.</p>

<p>...</p>

<p> </p>

<p><br />
در سال 1356 از ادامه ي اشتغال در سازمان تأمين اجتماعي استعفا دادم و تصميم گرفتم خود را براي امتحان وكالت دادگستري آماده كنم…<br />
... <br />
پرده‌ي برزنتي را با دست عقب مي‌زنم. تا ديروز اين پرده را نياويخته بودند. تا ديروز ساختمان دادگستري ايران فقط يك ورودي اصلي داشت. امروز تاريخ ورق خورده است. ورودي زنان از ورودي مردان جدا شده است. پشت پرده‌ي ورودي زنانه چند زن نشسته‌اند. آنها حجاب و آرايش زنان مراجعه‌كننده را وارسي مي‌كنند. يكي از آنها دست مي‌برد پشت گردنم. آن را لمس مي‌كند و مي‌گويد: «خواهر، با اين سر و وضع نمي‌تواني وارد ساختمان بشوي، گردنت را بپوشان»، روسري‌ام را باز مي‌كنم، آن را طوري دور سرم مي‌بندم كه گردنم پوشيده مي‌شود. زن ابراز رضايت مي‌كند. اما همكارش اجازه‌ي ورود نمي‌دهد. مي‌گويد: «شما عطر زده‌ايد، برويد در هواي آزاد، چند دقيقه‌اي راه برويد و خودتان را باد بزنيد. بعد بيائيد شايد در هواي آزاد بوي عطر از بين برود.» اطاعت مي‌كنم.</p>

<p>...<br />
وارد دادگاهي مي‌شوم كه به امر طلاق رسيدگي مي‌كند. سرتاپاي دادگاه را حاكم شرع تسخير كرده است، با عمامه‌ي سياه، عباي سياه و نعلين خردلي. حاكم شرع تنومند است. هم او است كه بعدها مقرر مي‌شود بر مسند رئيس دادگاه‌هاي مدني خاص يعني رئيس دادگاه‌هاي رسيدگي كننده به اختلافات زناشويي تكيه بزند. برحسب عادت به ميزش نزديك مي‌شوم تا درباره‌ي پرونده‌ي زني كه به‌من وكالت داده تا تقاضاي طلاقش را طرح كنم از او دستور كتبي بگيرم. بي‌آنكه به لايحه‌ام نگاه كند، با دست آن را پس مي‌زند و مي‌گويد: «اگر طلاق مي‌خواهي برو يك روز ديگر بيا. امروز وقت ندارم.» توضيح مي‌دهم كه «طلاق نمي‌خواهم. وكيل پرونده هستم و تقاضا دارم دستور خود را روي لايحه مكتوب كنند تا آن را در دفتر به ثبت برسانم.» اخموتر مي‌شود. انگار به قلمرو قدرتش تجاوز كرده باشم، مي‌گويد: «وكيل بي وكيل. موكلت كجاست؟» پاسخ مي‌دهم: «زن شاغلي است كه نمي‌تواند هر روز با من راهي بشود.» نعره مي‌كشد: «پس كسي كه طلاق مي‌خواهد تو هستي نه او. مي‌خواهي طلاقش را بگيري و جيب خودت را پر كني. زود برو بيرون.» همين كه دهان مي‌گشايم تا چيزي بگويم، منشي كه يك مرد ريشو است به‌طرفم مي‌آيد و مي‌گويد: «خواهر دنبال من بيا». دنبالش راه مي‌افتم، خارج از دادگاه مي‌ايستد و اندرزم مي‌دهد. تأكيد مي‌كند: «مملكت اسلامي شده. آقايان خودشان هم قاضي هستند، هم وكيل. باوجود اين اگر مي‌خواهي راهت بدهيم هميشه با موكلت مراجعه كن. تازه خودت هم لام تا كام حرف نزن. بگذار او حرف بزند. اگر گريه و التماس كند بهتر نتيجه مي‌گيرد. ضمناً حجاب اسلامي‌ات را هم مراعات كن. حاج آقا با كسي شوخي ندارد.» <br />
...</p>

<p>هر روز كه از دادگستري برمي‌گشتم، وضع چنين بود. شب‌ها از هول آنكه صبح بايد دوباره وارد آن محيط جهنمي بشوم خواب از ديدگانم مي‌رميد. خدا را شكر كه قضات نورسيده نمي‌دانستند من همان «مهرانگيز كار» نويسنده مقالات منتشره در زمان شاه هستم. خدا را شكر كه نام خانوادگي من روي اوراق و پروانه وكالتي «كارخيران» نوشته شده بود و خدا را شكر كه اساساً قضات تازه‌رسيده عكس و تفصيلات من را در نشريات زمان شاه نديده بودند و نمي‌دانستند من همان نويسنده اي هستم كه عكس‌هاي بي‌حجابم با موهاي گوگوشي (يعني كوتاه كوتاه) در جرايد به‌چاپ مي‌رسيد. <br />
…</p>

<p><br />
دادگستري اسلامي به‌من روي خوش نشان نمي‌داد. وارد هر دادگاهي مي‌شدم دست خالي بازمي‌گشتم. زبان قضايي تغيير كرده بود. در مواردي فقه جاي قانون را گرفته بود. با اصطلاحات فقهي كه قضاوت اسلامي بر آن استوار بود، سخت غريبگي مي‌كردم. چطور مي‌توانستم از آن همه موانع عبور كنم؟ ماه‌ها گذشت تا سرانجام فكر بكري به‌سرم زد. رفتم كانون وكلاي دادگستري. يك تقاضانامه نوشتم و آن را با چند قطعه اسكناس تحويل همان آبدارباشي سابق كه حالا همه‌كاره شده بود دادم...در اين نامه از كانون وكلاي دادگستري خواسته بودم من را به‌عنوان وكيل تسخيري به دادگاه‌هاي كيفري يك معرفي كند.<br />
...<br />
  تصورم اين بود كه با يك تير دو نشان خواهم زد. نخست آنكه ايجاد رابطه‌ي كلامي با قاضي آسان‌تر مي‌شود. ديگر آنكه به‌كمك پرونده‌هاي تسخيري به‌تدريج با اصطلاحات فقهي آشنا مي‌شوم و شيوه‌هاي دفاعي در اين نظام را كه برايم كاملاً بيگانه بود ياد مي‌گيرم. اين شگرد سودبخش از كار درآمد. پياپي برگ دعوت از دادگاه‌ها مي‌رسيد و براي دفاع از متهمين فقير و زنداني پذيرفته مي‌شدم.</p>

<p>...<br />
در اين بازي پرجاذبه به‌راستي احساس مي‌كردم برنده هستم. كم‌كم نجواهايي در اطراف شنيدم. برخي سر در گوش هم مي‌گذاشتند و مي‌گفتند: «حزب‌اللهي شده». مادرم از حجاب سفت و سخت من خنده‌اش مي‌گرفت.<br />
...<br />
چندي گذشت. ايران در نگاهم تبديل به سرزمين زنان عاشق شد. زناني كه سنت، شرع، قانون و تفكر مردسالار، آنها را از حقوق عاشقي محروم ساخته بود. زنان عاشق كه هميشه‌ي تاريخ، خطرات عاشقي را به‌جان خريدار شده بودند، اينك يك يك در جايگاه موكل روبرويم ظاهر مي‌شدند. در گوشم مي‌گفتند:<br />
«تو را به فاطمه‌ي زهرا قسم مي‌دهم يك جوري حرف بزن كه هر دوي ما را نجات بدهي، نه فقط من را.»<br />
حال كه توانسته بودم به معجزه‌ي قبول وكالت تسخيري، يخ رابطه با قاضي شرع را بشكنم، مثل عنكبوت در ميان تارهاي تنيده بر دستگاه قضايي كشور گرفتار شدم. قوانين اسلامي به‌دست و پايم چسبيدند. اين قوانين در ذات و جوهره‌ي خود ابزار كار حاكم شرع مي‌شدند. وكيل دعاوي فقط در صورتيكه با حاكم شرع منافع يا خواست مشترك داشت مي‌توانست آنها را ابزار كار خود قرار دهد. در غير اين صورت درمانده مي‌شد.<br />
...<br />
هر چه زمان مي‌گذشت، اين باور در من تقويت مي‌شد كه بايد كاري كرد. <br />
...<br />
پيش خود فكر كردم بايد قانون و چگونگي اجراي آن را براي مردم افشا كرد. به نظر مي‌رسيد افشاگري پيرامون ظرفيت‌هاي ضد بشري قوانين ايران به زباني كه مقابله با اسلام و خروج از اسلام و ارتداد شناخته نشود ضروري است. در حال و هواي جنگ كسي نمي‌توانست وارد اين حيطه‌ي پرخطر بشود.<br />
...<br />
حضور در عرصه‌ي دفاع به پرونده‌هاي عشق ممنوع (زنا) محدود نمي‌شد. ورود به پرونده‌هاي قتل دشواريهاي تازه‌اي ايجاد كرد. در يادداشت‌هايم نمونه‌هايي را ثبت كرده‌ام.<br />
...<br />
پس از آنكه از روي ناچاري چند سالي را در دفتر اين و آن گذراندم و توسط صاحبان دفاتر استثمار شدم، به اين فكر افتادم تا به هر قيمت كه شده دفتر وكالت مستقل داشته باشم. نمي‌توانستم به حضور در دفاتري ادامه دهم كه به ازاء انجام كارهاي دشوار وكالتي و دريافت حق‌الزحمه‌ي ناچيز مي‌توانستم از تلفن تماس و امكانات آن دفاتر بهره‌مند بشوم.<br />
در سال 1367 به اين وضعيت خاتمه دادم. <br />
...<br />
 جرأت نمي كردم پا به صحنه‌ي كارزار بگذارم و به افشاگري قوانين و فساد قضايي كه درگير و شاهد و ناظر بر آن شده بودم اقدام كنم. آشنايي با شهلا لاهيجي كه بعدها در جاي نخستين ناشر زن ايراني منشأ فعاليت‌هاي وسيعي در حوزه‌ي نشر شد، اين فكر را در ما دو نفر تقويت كرد كه دست به يك پژوهش تاريخي بزنيم و با بررسي اساطير در منطقه‌ي ايران فرهنگي كه ايران كنوني پاره‌اي از آن است، ببينيم جنس زن در يافته‌هاي تاريخي مربوط به اين منطقه چه جايگاهي داشته است. جلد اول پژوهش با عنوان «شناخت هويت زن ايراني » ... توسط او انتشار يافت. <br />
...<br />
فضاي سياسي كشور و جنگ هشت ساله ايران و عراق، روزنه‌اي براي طرح سئوال و ابراز اعتراض و حساسيت نسبت به وضع موجود باقي نگذاشته بود. زندگي حرفه‌اي‌ام در چرخه‌ي فساد قضايي كه رو به‌تزايد بود و قوانين خشونت‌آميز كه ابزار كارم شده بود ادامه مي‌يافت. زندگي خانوادگي نيز در خانه‌اي كه يكسره سياست‌زده شده و عاري از لطافت بود با تلخكامي مي‌گذشت.<br />
...<br />
هر كس مناسب حال و روزگار خود شيوه‌اي برگزيد تا بتواند زنده بماند. من از طبيعت زنانه‌ام كمك گرفتم و براي افزايش مقاومت در رويارويي با آنچه بيش از حد توانم بود، زايش را انتخاب كردم. در مرز يائسگي كه بدن زن قدرت زايش از دست مي‌دهد، در آستانه‌ي 41 سالگي در سال 1363 (8 ژانويه 1985 ميلادي) دختركي به دنيا آوردم كه نامش را «آزاده» گذاشتيم. تمام نُه ماهي كه او در شكم من رشد مي‌كرد، روزها اطراف دادگستري پرسه مي‌زدم و حضور زنانه‌ام را تمام و كمال روي صحنه‌ي تاريخ شگفت‌انگيزي كه با خون و اشك و فساد درآميخته بود، تحميل مي‌كردم.<br />
<img alt="k[1].j.golnaz.jpg" src="http://herlandmag.net/k%5B1%5D.j.golnaz.jpg" width="229" height="170" /></p>

<p>...<br />
حس مي‌كردم در شكمِ زني كه دارد پير مي‌شود و همچنان شوريده حال است، زني دارد زاده مي‌شود تا آن شور و حال را تداوم بخشد.<br />
...<br />
...<br />
...<br />
بمباران‌ها را پشت سر گذاشته بوديم كه موشك‌باران تهران شروع شد. شهري كه بوي مرگ و جنازه از آن برمي‌خاست، زير هجوم موشك‌هاي صدام از ترس به خود مي‌لرزيد<br />
... <br />
در هر جلسه‌ي دادگاه كه بحث طلاق زن يا حضانت بچه‌ها مطرح مي‌شد و در هر محاكمه‌اي كه زنان يا مردان را به اتهام فعل حرام و زنا محاكمه مي‌كردند، خاطرات دوران كودكي و كابوس‌هاي شبانه زنده مي‌شد. به چشم مي‌ديدم كه ويژگيهاي فرهنگ قبيله‌اي و عشيره‌اي زادگاهم يكي يكي تبديل به قوانين لازم‌الاجرا شده است. سالهاي اول انقلاب سلب حقوق مكتسبه از زنان را با اخذ فتوي از آقايان مجتهدين پيش بردند و بعد از آنكه جمهوري اسلامي بر پايه رفراندوم 12 فروردين سال 1358 تأسيس شد و قانون اساسي آن از تصويب گذشت، نهادهاي قانون‌گذاري رسماً آغاز به كار كرد و فتاوي ضد زن را در مجالس شوراي اسلامي تبديل به قانون كردند، ابتدا حق قضاوت، حق خوانندگي و به خصوص حق تك‌خواني، حق طلاق، حق بي‌حجابي، حق حضور در كادر سياسي وزارت امور خارجه و بسياري ديگر بر پايه‌ي فتوي از زنان سلب شده بود.<br />
...<br />
با اين وصف در سال 1384 كه اين خاطرات نوشته مي‌شود، هنوز وضعيت حقوقي زنان به وضعيت حقوقي آنها در سال 1357 (سال انقلاب) نزديك نشده است. زنان هنوز حق ندارند در مقام امضا كننده‌ي حكم نهايي در پست قضاوت بنشينند. زنان هنوز حق ندارند تك‌خواني كنند. زنان هنوز حق ندارند در كادر سياسي نمايندگي‌هاي ايران در كشورهاي خارجي كنسول و سفير و مانند آن بشوند. زنان هنوز حق ندارند در مجامع عمومي بي‌حجاب ظاهر بشوند و...<br />
به‌علاوه هنوز بر پايه‌ي تحولات معكوس قانوني كه بعد از انقلاب بر ضد حقوق زنان انجام شده، سن بلوغ دختران 9 سال هجري قمري (5/8 سال شمسي) است. <br />
...<br />
به اين نتيجه رسيدم كه هرگاه بتوانيم اندك گشايشي در فضاي سياسي كشور به دست آوريم و بحث حقوق زن را در چارچوب نگرش‌هاي ديني ميانه‌رو گسترش دهيم، توفيق‌هاي نسبي نصيب‌مان مي‌شود. بخصوص كه به مكانيسم قانون‌گذاري كشور مجمع تشخيص مصلحت نظام هم افزوده شده بود.<br />
 </p>

<p><br />
...<br />
در حجاب تيره‌ي شب شكاف افتاد. هرچه از جنگ 8 ساله ايران و عراق دور مي‌شديم، چهره‌ي مطبوعاتي و فرهنگي كشور رنگ و بوي تازه‌اي به خود مي‌گرفت. تحمل رژيم سياسي كشور براي ورود به بحث‌هاي اجتماعي بالا مي‌رفت. <br />
سيروس{علي نژاد}من را وادار كرد با ويژه‌نامه‌ي سفر كه به‌مجله صنعت حمل و نقل متصل بود و عميد نائيني چهره‌ي سرشناس مطبوعاتي پيش از انقلاب مديريت مسئول آن را به عهده داشت همكاري كنم. در آن ويژه‌نامه از سال 1371 سفرنامه‌هاي كوتاهي نوشتم كه اغلب حاصل رفت و آمد دايمي‌ام به نقاط محروم كشور بود. در آن روزگار نمي‌توانستم پرونده‌هاي تر و تميز قضايي پيدا كنم. براي امرار معاش دشوارترين كارهاي وكالتي را قبول مي‌كردم و براي انجام آن به دورافتاده‌ترين نقاط كشور مي‌رفتم. در جريان اين سفرها گزارشهايي هم تهيه مي‌كردم كه در ويژه‌نامه سفر چاپ مي‌شد.</p>

<p>...</p>

<p>با پايان جنگ روزنه‌هايي براي بيان برخي كاستي‌ها گشوده شده بود. احساس مي‌كردم داريم وارد روزگاري ديگر مي‌شويم كه سياه سياه نيست، بلكه خاكستري است. روزگاري ديگر را در فاصله‌ي سال‌هاي 76-1370 تجربه كرديم<br />
...<br />
تلفن دفتر وكالت زنگ زد. سردبير مجله زنان، شهلا شركت خودش را معرفي كرد و از من خواست با او ديدار كنم.<br />
...<br />
شهلا شركت گفت قصد دارد مقاله‌ي من را انتشار دهد. يكه خوردم. چطور ممكن بود در جمهوري اسلامي‌، آن هم در سال 1371 شمسي كه همه نيروهاي مخالف قوانين تبعيض‌آميز سركوب شده بودند و همه افرادي كه قانون مجازات اسلامي را نقد كرده بودند، ناگزير به ترك كشور شده يا در خانه نشسته بودند، اين مقاله در يك نشريه عمومي چاپ بشود؟ با پرسش‌هاي ذهن آشوب‌زده‌ام در كشمكش بودم كه روحاني جواني با اندام كوچك و عمامه‌ي سياه از در درآمد. او را حجت‌الاسلام سيد محسن سعيدزاده معرفي كردند.<br />
...<br />
روحاني جوان زود فضاي ذهني‌ام را عوض كرد. مثل اين بود كه فكر مرا خوانده باشد. لبخند زيركانه‌اي زد و گفت:<br />
«مجبور شدم در مقاله حقوق كيفري شما دست ببرم. اگر اين كار را نمي‌كردم گرفتار دردسر مي‌شديد و استغفرالله متهم به ارتداد...»<br />
...<br />
از شماره‌ي 11 ماهنامه‌ي «زنان» مقاله‌هاي من در نقد وضعيت حقوقي زنان و قوانين تا سال‌ها به‌چاپ مي‌رسيد. حجت‌الاسلام سيد محسن سعيدزاده متناسب با آن دسته از تبعيض‌هاي قانوني كه من گزارشگر آن‌ها شده بودم، به‌استناد پويايي فقه و امكاناتي كه اجتهاد در اختيار مي‌گذارد، توجه مي‌داد كه مي‌شود با استفاده از انعطاف‌پذيري فقه شيعه، قوانين را به‌نفع زنان اصلاح كرد. او از برابري حقوقي زن و مرد سخن مي‌گفت و به كمتر از آن رضايت نمي‌داد. <br />
...<br />
پياپي مي‌نوشتم و از زاويه‌ي برابري حقوق زن و مرد، قوانين جاري را تحليل مي‌كردم و خوانندگان را با كاستي‌هاي قانوني آشنا مي‌ساختم، بي‌آنكه به اتهام خروج از اسلام و ارتداد فوراً نيست و نابود بشوم. <br />
...<br />
عصر دلپذيري بود. در دفتر كارم در خيابان دكتر فاطمي روبروي هتل لاله (اينتركنتيننتال) پلاك 225 نشسته بودم و از پشت شيشه‌ها بيرون را نگاه مي‌كردم. خوشحال بودم كه يك مجموعه مقاله با عنوان «فرشته عدالت و پاره‌هاي دوزخ» انتشار داده‌ام. تا پيش از آن تصور مي‌كردم وزارت ارشاد اسلامي اجازه نمي‌دهد به نام من كتابي منتشر بشود. چند مقاله نوشتم و كنار هم چيدم تا بخت خود را بيازمايم. آزمايش موفق از كار در آمده بود. البته نقش شهلا لاهيجي در اخذ مجوز چاپ مؤثر بود.<br />
 <br />
 </p>

<p></p>

<p><br />
...</p>

<p>دفتر وكالت رونق گرفته بود. زنان و مردان پرسان پرسان نشاني‌ام را مي‌جستند و مي‌يافتند. هر بار كه با بخش فارسي راديوهاي خارجي مصاحبه‌اي پيرامون وضعيت اسفبار حقوق زن داشتم يا مقاله‌اي در اين زمينه در ماهنامه زنان انتشار مي‌دادم، با مراجعين تازه‌اي روبرو مي‌شدم<br />
...<br />
دهه‌ي دوم انقلاب ايران با گسترش بحث حقوق زن و تحول حقوق زن در چارچوب فقه پويا و اجتهاد و ورزش زنان به شرط حفظ حجاب درآميخته است. مديران كشور مجبور شدند زير فشارهاي جهاني نظريه‌هاي ميانه‌رو را پشتوانه‌ي اصلاح برخي قوانين قرار دهند و مثلاً براي زناني كه شوهر طلاق‌شان مي‌دهد غير از مطالبه مهريه، حق مالي ديگري به نام «اجرت المثل» هم در نظر بگيرند. <br />
همچنين زنان را در مقام «قضات تحقيق» و «مشاوران قضايي» در كادر قضايي پذيرفتند. حتي مجبور شدند يك مشاور امور زنان را به مجموعه‌ي نهاد رياست جمهوري اضافه كنند.<br />
...<br />
زندگي اجتماعي من در حرفه‌ام خلاصه نمي‌شد. لحظه به لحظه مرزهاي حرفه را مي شكستم و به قلمرو ديگري پا مي‌گذاشتم. در همه حال بحث حقوق مثل رودخانه‌اي كه بي‌وقفه در حركت است، در پهنه‌ي اين زندگي جاري بود.<br />
...</p>

<p><br />
تا سال 1379 كه دستگير شدم بارها در مراكز دانشگاهي حضور مي‌يافتم و در اين محافل از حقوق زن و حقوق بشر سخن مي‌گفتم. همچنين به دعوت محافل ملي ـ مذهبي در جمع آنها حاضر مي‌شدم و به نقد و بررسي قانون اساسي و ديگر قوانين مي‌پرداختم.<br />
...<br />
ياد گرفتم با بحران زندگي كنم و فعال باقي بمانم. از حجت‌الاسلام سيد محسن سعيدزاده كه هنوز طعمه‌ي نيروهاي امنيتي محافظه‌كاران نشده بود دعوت كردم تا هفته‌اي يك روز ساعاتي را در دفتر وكالت بگذراند و به دختران جوان و فعال در مطبوعات شيوه‌هاي نگارش در چارچوب حكومت ديني را بياموزد. شناخت اجتهادي حقوق زن مهم‌ترين بحث كليدي در اين جلسات بود. از آن نشست‌ها نوارها و متوني باقي مانده كه نشان مي‌دهد دختران فعال در آن سال‌ها تا چه اندازه نسبت به‌ضرورت بيان مشكلات حقوقي خود حساس شده بودند.<br />
كتاب «رفع تبعيض از زنان» را در سال 1378 با همكاري سازمان يونيسف منتشر كردم. در اين كتاب مواد كنوانسيون رفع كليه اشكال تبعيض‌آميز نسبت به زنان (سيدا) در مقايسه با قوانين داخلي ايران مطالعه شده و با استفاده از نظرات فقها و كارشناسان ديني امكاناتي كه نوانديشي ديني براي تجديد نظر در قوانين تبعيض‌آميز در اختيار مي‌گذارد بررسي و توصيه شده است. كتاب «ساختار قوانين خانواده در ايران» و «حقوق سياسي زنان ايران» ديگر تأليفاتي است كه در محدوده‌ي ضوابط سانسور در آن سالها ا نتشار يافته است.<br />
...<br />
سال 1378 احساس كردم مرزها فرو ريخته و نوبت به‌من هم رسيده است. اقدام كردم. اساسنامه‌اي نوشتم و خواستم با همكاري دخترم ليلي كه مدرسه حقوق مي‌رفت و زهرا ارزني كارآموز وكالت دادگستري، يك مركز مطالعات و انتشارات زنان به‌ثبت برسانم. عطاءالله مهاجراني وزير ارشاد اسلامي وقت بود و تقاضاي خود را به يكي از ادارات زير مجموعه‌ي او تحويل دادم. بلافاصله از من خواسته شد نام دخترم را حذف كنم. به‌موجب مقررات زنان مجرد در جمهوري اسلامي نمي‌توانند عضو مؤسس مراكز فرهنگي و انتشاراتي بشوند...در هر صورت نام ليلي حذف شد.<br />
...<br />
سرانجام پس از حدود يكسال باخبر شدم اعضا شورا من را رد صلاحيت كرده‌اند. ديگر بار پشت مرزهاي غيرخودي متوقف شدم و با حسرت به‌نظاره‌ي دوستان و همكاراني نشستم كه «خودي» بودند و در عرصه‌ي فعاليت‌هاي سازمان يافته جولان مي‌دادند. <br />
...<br />
تني چند از زنان نماينده وابسته به تندروهاي انقلابي ـ اسلامي اقدام به تدوين آن كرده‌اند و ضمن دفاع از طرح در مجلس به فرازهايي از مقالات شيرين عبادي و من استناد جسته و به مجلسيان اعلام خطر كرده‌اند تا از اشاعه‌ي اين افكار جلوگيري كنند. زنان تدوين كننده‌ي طرح تلاش ورزيده‌اند مجلس را متقاعد سازند كه ادامه‌ي فعاليت دو زن فعال در حقوق زن كه برخي پايگاه‌هاي مطبوعاتي را در اختيار دارند زيانبار است و كيان اسلام را بر باد مي‌دهد. آنها همچنين به‌مجلسيان هشدار دادند كه هرگاه طرح‌شان در مجلس تصويب نشود، خود با اين دو فعال حقوق زن «مقابله» خواهند كرد. (مذاكرات مجلس در روزنامه رسمي جمهوري اسلامي ايران، سال 1377).در اين فضاي تهديدآميز پارلماني، در سال 1377 قانون «ممنوعيت استفاده ابزاري از زنان و مردان در مطبوعات» از تصويب گذشت. <br />
...<br />
هنگامي كه عمر مجلس پنجم به پايان رسيد، در جلسه‌اي كه برخي تشكل‌هاي زنانه براي ارزيابي نقش زنان نماينده در مجلس پنجم برگزار كردند، شيرين عبادي و من حاضر شديم. زنان وابسته به‌تندروهاي محافظه‌كار با آنكه عموماً دعوت شده بودند، از حضور در جلسه امتناع كردند. اما فائزه هاشمي، شهلا جلودارزاده و فاطمه رمضان‌زاده كه ديدگاه ميانه‌رو اسلامي را نمايندگي مي‌كنند در جلسه حضور يافتند. در آن فرصت، شيرين عبادي و من به نقد عملكرد زنان مجلس پنجم پرداختيم.<br />
...<br />
آقاي هارتمن نماينده‌ي بنياد هانريش بول آلمان وابسته به‌حزب سبزها در روزهاي بعد از انتخابات مجلس ششم وارد دفتر وكالت شد و من را براي شركت در كنفرانس «ايران بعد از انتخابات مجلس ششم» به آلمان دعوت كرد. كنفرانس قرار بود در آپريل سال 2000 ميلادي در محل خانه‌ي فرهنگهاي جهان در برلين برگزار بشود. از او پرسيدم آيا موضوع خاصي مورد نظر برگزاركنندگان كنفرانس است؟ تأكيد كرد براي انتخاب موضوع هر يك از سخنرانان آزادي عمل دارند. دعوت را پذيرفتم.<br />
...<br />
آفتاب تند پائيزي درست در بهاري كه شكوفه‌هاي آن از در و ديوار خانه‌هاي تهران آويخته بود بر من تابيد. نسل من بسيار بهار پشت سر نهاده و هر بار به يك كرشمه‌ي سياست بهار رنگ عوض كرده و چهره‌ي تلخ پائيزي به خود گرفته است. اما اين بهار خزان شده چيز ديگري بود. از صبح روز 31 فروردين 1379 ديگر شكوفه‌ها را نمي‌ديدم و پشت گل و گياه بهاري دنبال موتور بي‌نمره‌اي، پيكان قراضه‌اي يا بنز سرمه‌اي رنگي مي‌گشتم كه هر يك به‌تناسب حال، داشتند طعمه‌هاي تازه را رديابي مي‌كردند. وضعيت فعالان در جمهوري اسلامي چندان وخيم شده بود كه با دريافت احضاريه كتبي از يك مرجع قضايي كلي خوشحال مي‌شديم. كابوس ما اين بود كه مبادا به‌دست آدم‌ربايان مرتبط با كانون‌هاي متعدد قدرت بيفتيم. اينك احضاريه كتبي را دريافت كرده و به خانه‌ي خود بازگشته بودم.<br />
...<br />
شيرين عبادي دوست ديرينه‌ام روز هشتم ارديبهشت من را به دفترش دعوت كرد تا با هم صبحانه بخوريم. در آن جلسه من به او وكالتنامه رسمي دادم تا در صورت بازداشت كار دفاع را آغاز كند. شيرين هنوز به‌اتهام كارچرخاني پرونده‌ي نوارسازان زنداني نشده بود.<br />
...<br />
صبح روز دهم ارديبهشت راهي دادگاه انقلاب در خيابان معلم شدم.<br />
...<br />
روز دهم ارديبهشت ماه سال 1379 بعد از بازجويي مفصل در شعبه سوم دادگاه انقلاب به‌رياست قاضي حسن احمدي مقدس، ساعت 7 شب با صدور قرار بازداشت موقت روانه زندان اوين شدم. در بند 209 زنان يك سلول انفرادي به غايت كثيف به‌شماره 176 انتظارم را مي‌كشيد. شرح آن را در كتاب «گردنبند مقدس» كه انتشارات باران چاپ كرده است به‌تفصيل داده‌ام.چاپ دوم اين كتاب با اصلاحاتي در دست انتشار است.<br />
...<br />
شيرين عبادي روز دوم خردادماه سال 1379 از وكالت من استعفا داد. قاضي حسن احمدي مقدس به او اجازه نداده بود با من ديدار داشته باشد يا از وضعيت پرونده‌ام باخبر بشود. شيرين عبادي با بخش فارسي راديوهاي خارجي مصاحبه كرد و دلايل استعفا خود را برشمرد.اقدام او بر وخامت وضعيت من در زندان افزود، تا آنكه فريده غيرت داوطلبانه وكالتم را پذيرفت.<br />
...<br />
سرانجام اول تيرماه سال 1379 با وثيقه‌ي هنگفت ملكي به طور موقت آزاد شدم.<br />
...<br />
روزگار ديگري آغاز شد. در معاينات پزشكي ابتلاء من به‌سرطان پستان كه لنف‌هاي زير بغل را آلوده كرده بود محرز شد. جراحي راديكال، شيمي درماني و راديوتراپي مدت يكسال ادامه داشت. در آن دوران توانستم سه كتاب "موانع حقوقي توسعه سياسي در ايران"، "مشاركت سياسي زنان ايران" و "خشونت عليه زنان" را منتشر كنم. ضمناً با استفاده از ابتلا به بيماري سرطان در زندان كه توجه محافل جهاني را برانگيخته بود پياپي با مراكز خبري داخل و خارج مصاحبه مي‌كردم.<br />
...<br />
 شيمي درماني و راديوتراپي من را از پا در آورده بود. ديگر نمي‌توانستم از عهده‌ي مديريت خانه‌ي پرحادثه‌اي كه به شوخي مي‌گفتم:<br />
 <br />
	اين كه خانه نيست. كشتي تايتانيك است.<br />
 <br />
برآيم. <br />
...<br />
پيامهاي دوستانه كه از داخل و خارج مي‌رسيد انرژي بخش بود. گويي لحظه به لحظه انرژي عظيمي از سراسر جهان به سوي من سرازير مي‌شد. جسم از آن خسته‌تر بود تا توش و توان بگيرد. اما روح ذره‌اي از آن انرژي را از كف نمي‌داد. تبديل شده بودم به يك موجود ضعيف كه چيزي درون وجودش داشت متولد مي‌شد. از هيچ كس نمي‌ترسيدم.<br />
...<br />
هلندي‌ها آثار سرطان را روي ريه‌ام مشاهده كرده بودند.<br />
 ...<br />
در بخش سرطان شناسي دانشگاه يل بستري شدم.<br />
... <br />
حدود پنج سال است در امريكا زندگي مي‌كنم. شرحي بر اين دوران خواهم نوشت. <br />
...<br />
ايرانيان خارج از كشور با محبت‌هاي بسيار تلاش مي‌كردند من را سر پا نگاهدارند. فقط «آزاده» رفيق راهم كه نوجوان و بي‌تجربه بود، سنگيني باري را كه بر شانه‌هايم تحميل شده بود به درستي مي‌شناخت. او در جايي از فاجعه پرده برگرفت و در نامه‌اي به يك دوست سالخورده و نابينا كه با او همفكري شگفت‌آميزي داشت نوشت:<br />
در موقعيت دشواري به‌سر مي‌برم. اگر مي‌خواهيد از حال من باخبر بشويد حال و روز كسي را در نظر بگيريد كه مجبور است با يك قهرمان كهنه‌كار فوتبال زندگي كند. قهرمان پايش شكسته و ديگر نمي‌تواند بازي كند. فقط ساعت‌ها مي‌نشيند و بازي دوستانش را تماشا مي‌كند. او نمي‌خواهد باور كند كه پايش شكسته است.<br />
من با يك چنين بازيگري كه صحنه‌ي بازي را از او دزديده‌اند زندگي مي‌كنم. با مادرم! به او عشق مي‌ورزم. اما نه من، نه ديگران نمي‌توانيم جاي صحنه‌اي را كه از دست داده است پر كنيم. او بازيگر است. در نهاد چنين است. اما صحنه‌ي خودش را مي‌خواهد. برايش دعا كنيد. همچنين براي من كه مي‌خواهم او را زنده نگاهدارم.</p>

<p>آزاده به‌درستي وجود آزار دهنده‌ي من را توصيف كرده بود. بازيگر كهنه‌كاري را كه در دو رژيم استبدادي در هر شرايطي حرف زده بود و بازي كرده بود و خودش را روي بند بازي زنده نگاهداشته بود به سوي صحنه‌ي ديگري هل داده بودند. نه با نور اين صحنه آشنا بودم، نه با صدا و دكوراسيون و زواياي آن. كوشش خواهم كرد در دفتر سوم بازي روي صحنه‌اي را كه غريبه بود توضيح بدهم. آنچه بر من روي اين صحنه گذشته است براي بسياري ديگر از ايرانيان اتفاق افتاده است.</p>

<p> </p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue21/07,02,26,02,14,00/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
</html>