<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue21/07,02,25,10,53,14/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 21 | نسیم سرابندی » زنان از دانشگاه ها حذف می شوند</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">زنان از دانشگاه ها حذف می شوند</a></div>
    <div id="author"><a href="mailto:herlandmag@gmail.com">نسیم سرابندی</a>&nbsp;|&nbsp;&#1740;&#1705;&#1588;&#1606;&#1576;&#1607; ۶ &#1575;&#1587;&#1601;&#1606;&#1583; ۸۵&nbsp;|&nbsp;<a target="_blank" href="http://www.technorati.com/search//issue21/07,02,25,10,53,14/">
لینک های وارده</a></div>
    <div id="body" style="color: #000;">
      <p>شاید یک قرن پیش که مادربزرگ هاي ما با مشکلات و مصائب بسیار دست به تأسیس مدارس دخترانه در شهرهای ایران می زدند و هر توهین و آزاری را به جان می خریدند، نمی توانستند تصور کنند روزی برسد که بیش از نیمی از پذیرفته شدگان در دانشگاه زنان باشند.</p>

<p>مرور تاریخ تأسیس  مدارس دخترانه در قدم های نخستین چیزی جز عذاب زنان برای برخورداری از حق تحصیل نیست. حقی که پس از پایداری های بسیار به دست آمده و ما امروز شاهد میراث آن که همان اشتیاق زنان ایرانی برای تحصیلات عالی است، هستیم.</p>

<p>آن روزها گذشته است و یادآوری آن شاید در نظر اول درست نباشد، اما این روزها که شاهد سخنان نمایندگان مجلس در مورد محدود کردن حق تحصیل زنان در دانشگاه هستیم زخم های کهنه امان انگار دوباره سر باز کرده اند. در ورق های تاریخ به دنبال ردپای این نگاه نمایندگان نسبت به تحصیل زنان می گردیم و آه از نهاد بر می آوریم که بعد از گذشت یک قرن از آن روزهای تلخ دیگر چرا امروز هم باید از حق تحصیل در مراتب بالای علمی محروم شویم؟</p>

<p>طرح سهمیه بندی جنسیتی که نخستین بار در سال 1379 مطرح شد، ناشی از افزایش تعداد دختران پذیرفته شده در کنکور سال 1377 نسیت به پسران بود. شاید این مسئله در آن زمان فقط در حرف بود اما در خرداد 1380 این موضوع در هجدهمين ‌جلسة شوراي عالي برنامه‌ريزي علوم پزشكي مطرح و بنا بر پيشنهاد مركز مطالعات و توسعة آموزش پزشكي مصوبه ای تصویب شد که طبق آن از سال 1381 به بعد ظرفیت پذیرش دختران در رشته های پزشکی و دندانپزشکی به سقف 50 درصد کاهش یافت و برای پسران سهمیه ورود به این رشته ها منظور شد.  این مصوبه در هیئت دولت هم مطرح شد که به علت مخالفت های بسیار با اعمال سهمیه بندی، رئیس جمهور دستور به عدم تصویب آن تا انجام بررسی های لازم داد. قابل توجه است که وزارت بهداشت، درمان و آموزش پزشکی از همان سال سهمیه بندی جنسیتی را در دانشگاه های پزشکی اعمال کرد.</p>

<p>دكتر رحيمي، رئيس سابق سازمان سنجش و آموزش كشور در بهار سال 1383 از تعيين ظرفيت در پذيرش دانشگاه ها براساس جنسيت صحبت كرد و اين عقيده را داشت كه سهميه بندي باعث افزايش كيفيت و حفظ تعادل در هرم جنسي دانشگاه ها مي شود. البته اين از دلايلي است كه نمايندگان مجلس هفتم هم به آن اشاره كرده اند.</p>

<p>دكتر مسعود پزشكيان، وزير بهداشت در آن زمان از اين طرح و اعمال آن دفاع كرد و حتي در يكي از اظهارات خود دليل سهميه بندي در رشته هاي پزشكي را اين گونه بيان كرد: «اكنون كشور به پزشكاني نياز دارد كه در مناطقي انجام وظيفه كنند كه از نظر دسترسي و امكانات، پرت و دورافتاده محسوب مي‌شوند. مردم ما، به علت بافت فرهنگي حاكم بر كشور، معمولاً به خواهران، همسران و دخترانشان اجازة حضور در مناطق دورافتاده را نمي‌دهند. از سوي ديگر، ما مجبوريم كه براي اين مناطق نيرو تعيين كنيم و افرادي را بفرستيم كه آموزش دهند، خدمت كنند و سلامتي را پاس بدارند.»</p>

<p><strong>اما بخوانيد از واكنش مجلس ششم و مخالفت هايي كه با اين طرح شد:</strong></p>

<p>دكتر فاطمه خاتمي عضو كميسيون بهداشت، دكتر احمد شيرزاد رئيس وقت كميسيون آموزش و تحقيقات مجلس و دكتر فاطمه راكعي رئيس كميتة وقت زنان، جوانان و خانوادة با سهميه بندي جنسيتي در دانشگاه مخالفت كردند.</p>

<p>آقاي شيرزاد گفت كه تصميم در مورد سهميه هاي كنكور در دستگاه هاي اجرايي گرفته مي شود و مجلس نظارتي بر آن ندارد.<br />
همان طور كه در وبلاگ زن نوشت آمده است کانون هستياانديش طوماري را براي اعتراض به مطرح شدن سهميه بندي در مجلس تهيه كرد و به دانشگاه ها فرستاد تا به نمايندگان مجلس داده شود و صداي اعتراض آنان به گوش مجلسيان برسد. </p>

<p>قابل توجه است كه متأسفانه اين سهميه بندي در دفترچه هاي كنكور سال 83-82 به شكل 50 درشدي اجرا شد و دكتر محمدحسين پوركاظمي، معاون فني و آماري سازمان سنجش از آن دفاع كرد اما دكتر جغفر توفيقي معاون  آموزشي وزارت علوم در آن زمان مخالفت خود را با اين جريان اعمال كرد. اظهارات او پس از گذشت 3 سال از آغاز اجراي سهميه بندي جنسيتي در دانشگا هاي پزشكي خواندني است. او گفت: «براي اصلاح هرم جنسي دانشگاه، نبايد براي دختران محدوديت ايجاد كرد چراكه به اعتقاد من، اين امر به‌نوعي تبعيض محسوب مي‌شود و به صلاح جامعه نيست. بازار كار ما بيش از حد مردانه است. در حالي‌كه مشاغل بسياري وجود دارد كه زنان مي‌توانند به عهده بگيرند.» </p>

<p>دكتر غلامرضا ظريفيان نيز در سخنان خود گفت:«مهم‌ترين دريچه‌اي كه در كشور به روي دختران باز شده تحصيل بوده و با توجه به استعداد خوب دختران در اين عرصه، آنان چنين موقعيتي را جدي گرفته و، در روندي طبيعي، رشد جهشي داشته‌اند.»</p>

<p> اين تاريخچه ي كوتاهي از طرح سهميه بندي جنسيتي در پذيرش دانشجويان بود كه عليرغم مخالفت هايي كه با ان شد در رشته هاي پزشكي از آن سال به اجرا گذاشته شده است. اما اين پايان ماجرا نيست، امروز هم در مجلس هفتم شاهد مطرح شدن دوباره ي آن هستيم. </p>

<p><strong>مطرح شدن مجدد سهمیه بندی جنسیتی</strong></p>

<p>اوایل بهمن ماه امسال زمزمه های بسیاری از باز شدن دوباره پرونده ی سهمیه گذاری جنسیتی شد که این بار نمایندگان مجلس هفتم خواهان تصویب آن بودند. این  خبر در روزنامه ی تهران امروز تاریخ 5 بهمن، آمده است.</p>

<p>در مصاحبه های متعددی که موافقان و مخالفان طرح با خبرگزاری ایلنا داشتند، دلایل غیر منطقی پیشنهاددهندگان بیان شده است که به شرح زیر است:<br />
گروهی از نمایندگان معتقدند که صرف هزینه برای دانشجویان دختر باعث هدر رفتن بیت المال می شود. هزینه هر دانشجوی دانشگاه دولتی در سال معادل یک میلیون و ششصد هزار تومان است که چون زنان بعد از فارغ التحصیلی برای ورود به بازار کار مشکلات زیادی دارند مثلا اجازه ی کار و سکونت آنان در اختیار شوهر و پدرانشان است و محدودیت های فرهنگی- اجتماعی برای کار زنان وجود دارد، تحصیل کردن زنان منجر به هدر رفتن این هزینه ها می شود.</p>

<p>بالا رفتن سن ازدواج و افزایش میزان طلاق از نتایج دیگر تحصیل زنان است. این امر مسلمی است که فرد تحصیلکرده عاقلانه تر تصمیم می گیرد و نیازهای خود را بهتر درک می کند. زنان نیز با ورود به دانشگاه که دریچه ای برای ورود به اجتماع بزرگ تر است در سنین پایین ازدواج نمی کنند و یا هرگاه احساس کنند زندگی مشترک نیازهای آنان را تأمین نمی کند درخواست طلاق می دهند. این بهانه ها نشانه ای است از اینکه نظام مردسالار در همه حال به بازتولید سلطه خود می اندیشد و نقش زنان را فقط در چارچوب خانواده تعریف می کند. </p>

<p>عده ای از این نمایندگان مدعی شده اند که این مسئله به قداست و بنیان خانواده ضربه می زند. احساس خطر از آگاه شدن زنان به حقوق خود و مطالبه ی آن از جامعه پدرسالار و مردسالار مسئله ای است که در پشت این استدلال غیر منطقی پنهان شده است. این طرح تلاشی است برای حفظ بنیان خانواده با ایجاد محدودیت برای زنان و حبس کردن آنان در خانه ها. </p>

<p>نمایندگانی که با آمار روبه رشد تحصیل کردگان زن در حوزه های گوناگون که شاخصی از رشد و توسعه جامعه است، به جهانیان فخر می فروشند، حال به دنبال مردانه و زنانه کردن رشته های تحصیلی و کاری هستند. </p>

<p>گروهی از نمایندگان می گویند که بعضی از رشته ها همچون کشاورزی، معدن، مکانیک، دامپزشکی، فیزیوتراپی و... با فیزیک بدن زنان تناسبی ندارد پس باید امکان ورود زنان به این رشته ها را محدود کرد و یا حتی از بین برد.</p>

<p>علاقه و اشتیاق زنان برای کسب دانش که با بی انگیزگی مردان برای ورود به دانشگاه  همراه شده است، عامل بالا رفتن میزان پذیرفته شدگان دختر است. وضعیت نامناسب اشتغال محرکی برای مردان است تا دست از تحصیل بشویند و به کسب تجربه در بازار کار و یا رشته های فنی بپردازند. همان طور که در گزارش خانم فریده ماشینی از انجام تحقیقی در این مورد آمده است عوامل اقتصادی و اجتماعی و فرهنگی بسیاری باعث رغبت بیشتر زنان برای تحصیل شده است. این درست است که زنان ایرانی حدود 13 درصد از بازار کار را در اختیار دارند و امید چندانی به اشتغال در سطوح بالای مدیریتی ندراند اما ورود آنان به دانشگاه عامل اصل برای پذیرششان در جامعه است. زنان گوی سبقت را از مردان ربوده اند چون تحصیل مزایای بسیاری دارد و به آنها موقعیت و پایگاه اجتماعی می دهد. امروزه بسیاری از خانواده دختران خود را به ادامه تحصیل تشویق می کنند و به این موضوع اعتراف می کنند که دختران در رقابت های تحصیلی از پسران جلو زده اند. </p>

<p>حال خانم آجرلو نماینده کرج در مصاحبه با ایلنا اعلام می کند: « اين يك نقصان است كه خانم‌‏هاي ما با توان مضاعف در عرصه‌‏هاي علمي حضور پيدا كنند و آقايان ما از اين قافله عقب بمانند.»</p>

<p>همچنین این نماینده ی مجلس ازلحاظ کردن اصطلاح جدیدی به نام قداست جنسیتی در رشته های تحصیلی نام می برد و در توضیح آن می گوید: «همان طور كه برخي رشته‌‏هاي دانشگاهي واقعاً در تخصص بانوان است و آقايان نمي‌‏توانند وارد شوند، در مورد آقايان نيز برخي رشته‌‏ها با فيزيك بدني آنها تناسب دارد و ورود خانم‌‏ها به اين رشته‌‏ها همخواني ندارد.</p>

<p>اگر با توجه به توان‏مندي جنسيتي در مورد رشته‌‏هاي دانشگاهي برنامه‌‏ريزي كنيم، به نفع جامعه و كشور است.»</p>

<p><strong>اما بشنوید از نظرات مخالفان طرح سهمیه بندی جنسیتی و اقداماتی که انجام داده اند:</strong></p>

<p>شاید سریع ترین واکنش نسبت به تصویب و <br />
اعمال چنین طرحی را کمیسیون زنان دفتر تحکیم وحدت با انتشار بیانیه ای در تاریخ 7بهمن ماه نشان داد. در این بیانیه آمده است: «در حالي كه اكثر دولت ها به سمت اعمال تبعيض مثبت به نفع زنان پيش مي روند، ‏‏زنان ايران از تنها روزنه ارتقا و توانمندي اجتماعي محروم مي شوند. طرح سهميه بندي جنسيتي در پذيرش دانشجويان، كه مجدداَ در مجلس طرح شده اقدامي است متحجرانه در جهت سلب حقوق اجتماعي زنان كه بار ديگر عدم پايبندي حاکمیت به شعار شايسته سالاري را به اثبات مي رساند و آشكارا با اصل بیست و یکم قانون اساسي كه ایجاد زمینه های مناسب برای رشد شخصیت زن و احیای حقوق مادی و معنوی او را از وظایف دولت دانسته، در تضاد است.»</p>

<p>پس از آن این کمیسیون مصاحبه های متعددی با فعالین و اساتید دانشگاه در این حوزه انجام داد و کمیته ای را برای اعتراض به طرح سهمیه بندی جنسیتی با دعوت از تمامی فعالین در حوزه زنان راه اندازی کرد. اعضای این کمیسیون در مصاحبه هایی که با خبرگزاری ایلنا و آفتاب داشتند به تصویب چنین طرحی اعتراض کردند.</p>

<p>خانم شیرین عبادی، برنده جایزه صلح نوبل در مصاحبه با ایسنا اظهار کرد: « طرح سهمیه بندی جنسیتی كه اخيرا از سوي تعدادي از نمايندگان تقديم مجلس شده، كاملا مغاير با حقوق زن است و علاوه بر آن عدالت را در تحصيل در نظر نگرفته است.» او همچنین در اعتراض به استفاده از بهانه هایی همچون قداست جنسیتی و قرار دادن رشته هایی که به درد خانه داری زنان بخورد اعلام کرد: « در ايران خوشبختانه دختران با تلاش فراوان، گوي سبقت را در مسابقات علمي از پسران ربوده‌اند و چنين طرحي با دستاويز و بهانه‌هايي چون «قداست جنسيتي» يا اين‌ كه خانم‌ها بايد به دنبال علمي باشند كه در خانه از آن استفاده شود، مربوط به افكاري است كه شايد دويست سال از عمر آن گذشته است. »</p>

<p>خبرگزاری ایلنا با موافقان و مخالفان طرح مصاحبه هایی ترتیب داده است که نظرات مخالفان طرح را در ادامه می خوانید:<br />
عابد فتاحی، نماینده ارومیه گفت: « به اعتقاد بنده بايد طرح سهميه‌‏بندي جنسيتي در پذيرش دانشجويان را در نطفه خفه كرد، زيرا بحث در اين ارتباط زيبنده مجلس نيست و در حد شان و شئون مجلس نيست كه در مورد اين بي‌‏عدالتي مسلم در حق زنان به بحث و بررسي بنشيند.</p>

<p>عده‌‏اي معتقدند افزايش سن ازدواج ناشي از افزايش تحصيلات دختران است، كاملاً بي راه است زيرا اين موضوع ناشي از تغييرات فرهنگي و اجتماعي است كه در طول چندين دهه اخير در كشور رخ داده است.»</p>

<p> نفیسه فیاض‌بخش، عضو کمیسیون آموزش و تحقیقات مجلس طرح سهمیه‌بندی جنسیتی برای دانشجویان دختر برای ورود به دانشگاه را ظالمانه خواند.<br />
نماینده شهر بندرعباس آقای مشیری از مخالفین دیگر این طرح است که در سخنان خود برای مخالفت با این دلیل نمایندگان که صرف هزینه برای تحصیلی دختران به معنای هدر دادن بیت المال است گفت: «من اعتقاد ندارم که کسی که درس خوانده، سرمایه‌ای را از کشور به هدر داده است. این سرمایه‌ها صرف افزایش سطح آموزش همگانی در کشور شده است. کشور باید طوری برنامه‌ریزی کند که بتواند از این ظرفیت استفاده کند.»</p>

<p>غلامرضا ظریفیان، معاون سابق وزیر علوم نسبت به تصویب و اجرای چنین طرحی هشدار داد و گفت: «محدودیت ادامه تحصیل دختران آثار بسیار سوء فرهنگی خواهد داشت. یکی از آثار سوء این طرح این است که با توجه به اینکه نیاز به تحصیل وارد سبد کالای فرهنگی جامعه شده است و از سوی دیگر در کشورهای پیرامونی ایران، دانشگاه‌های بسیاری درصدد جذب این سرمایه‌ها هستند، این مسأله باعث خواهد شد که دختران برای ادامه تحصیل به خارج از کشور روی بیاورند.»</p>

<p>در پایان باید به این مسئله اشاره کنم که تصویب چنین طرحی نه تنها گرهی از مشکلات تحصیلی و یا اشتغال باز نمی کند بلکه آثار سویی بر سلامت روانی دختران دبیرستانی دارد. میزان سرخوردگی، استرس و افسردگی را در آنان افزایش می دهد و تنها عاملی می شود برای حذف نیمی از جامعه.<br />
متوسل شدن به دلایلی که ذکر شد برای محدود کردن زنان هیچ نتیجه ای درپی نخواهد داشت. چراکه زنان مطمئنا راه دیگری برای حضور و فعالیت در اجتماع می یابند. اگر از بازار کار به دلیل جامعه ی مردسالار حذف شدند، عرصه های علمی را در اختیار خود درآورده اند. هیچ چیز نمی تواند مانعی در برابر این تلاش زنان برای نشان دادن حضورشان در جامعه، ایجاد کند.</p>

<p><br />
منابع:<br />
مصوبه ای به نفع مردان / پرستو دوکوهکی / آرشیو مجله زنان: <br />
http://www.zanan.co.ir/social/000438.html</p>

<p>همه ی این مردان مهربان / پرستو دوکوهکی / شماره 103 مجله زنان:<br />
http://www.zanan.co.ir/social/000170.html<br />
 <br />
www.silenhalf.comسایت کمیسیون زنان دفتر تحکیم وحدت: <br />
آرشیو خبرنامه امیرکبیر: http://www.autnews.net<br />
آرشیو خبرگزاری ایلنا:  http://ilna.ir<br />
آرشیو خبر گزاری ایسنا: http://isna.ir<br />
وبلاگ زن نوشت: http://weblog.parastood.ir</p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue21/07,02,25,10,53,14/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
</html>