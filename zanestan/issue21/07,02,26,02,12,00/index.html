<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue21/07,02,26,02,12,00/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 21 | نوشین احمدی خراسانی » به‎احترام  مهرانگيز كار  و  نسل او /نوشین احمدی خراسانی</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">به‎احترام  مهرانگيز كار  و  نسل او /نوشین احمدی خراسانی</a></div>
    <div id="author"><a href="mailto:jensedovom@gmail.com">نوشین احمدی خراسانی</a>&nbsp;|&nbsp;&#1583;&#1608;&#1588;&#1606;&#1576;&#1607; ۷ &#1575;&#1587;&#1601;&#1606;&#1583; ۸۵&nbsp;|&nbsp;<a target="_blank" href="http://www.technorati.com/search//issue21/07,02,26,02,12,00/">
لینک های وارده</a></div>
    <div id="body" style="color: #000;">
      <p><img alt="k[1].j.noshin.a.jpg" src="http://herlandmag.net/k%5B1%5D.j.noshin.a.jpg" width="220" height="146" /></p>

<p>هنوز به مدرسه نمي‎رفتم و سواد خواندن نداشتم كه نوشته‎هاي ماندگار مهرانگيز كار در دفاع از حقوق زنان ايران در نشريات وقت  منتشر و افق‎هاي نوين براي زنان ايراني را نويد مي‎داد. سالي كه به‎دنيا آمدم، شيرين عبادي، جامه‎ي قضاوت بر تن كرد و از اولين زنان قاضي در ايران شد تا جامعه، حق قضاوت زنان را به‎رسميت بشناسد و در كسوت قضاوت حقوق زن ايراني را فرياد زند و به نوشته در آورد و آن را طلب كند. </p>

<p>وقتي هنوز نمي‎دانستم فمينيسم به‎راستي چيست، نوشته‎هاي تئوريك و پربار فمينيستي نيره توحيدي را مي‎خواندم و مي‎آموختم.  وقتي هنوز نمي‎دانستم چطور مي‎توان مجله‎اي زنانه را منتشر كرد، ”نيمه‎ي ديگر“ را كه افسانه نجم‎آبادي، پروين پايدار، شهلا حائري، نيره توحيدي، هاله افشار، ژانت آفاري، ويدا ناصحي (بهنام)، والنتين مقدم، اليز ساناساريان، آزاده كيان، نوشين ياوري، فرنگيس حبيبي، مژده فرهي، مهناز متين، الهه رستمي، ويدا حاجبي تبريزي در آن مي‎نوشتند و با سختي بسيار در آن وانفسا منتشر مي‎شد، به‎ دفعات مي‎خواندم و در آن كوير انديشه، از آن همه انديشه‎هاي تازه و بكر بهره مي‎بردم تا اين‎كه بعدتر مجله‎ي وزين ”آواي زن“ پا به عرصه حيات نهاد، سپس ماهنامه‎ي پربار ”زنان“ به همت و پايداري شهلا شركت حضور تاثير‎گذار خود را در سپهر انديشه‎‎ي جنبش زنان تثبيت كرد.</p>

<p>در آن دوران شباب و شور، چالش‎هاي تئوريك و پربار هايده مغيثي، نيره توحيدي، پروين پايدار، افسانه نجم آبادي، شهلا شفيق، شهرزاد مجاب، جميله ندايي و بسياري ديگر از متفكران فمينيست را با شوق و وسواس دنبال مي‎كردم و ”تفاوت‎“هاي‎شان را نه ”تخاصم“ كه ”روش‎هاي متفاوتي“ براي گشودن راه‎هاي جديد براي بهبود زندگي زنان ايران مي‎دانستم و يقين داشتم حاصل اين همآورد تئوريك به ”مسيري بهتر“ براي گسترش انديشه‎ي كثرت‎گراي فمينيستي در ايران منجر خواهد شد، شايد از همين رهگذر بود كه متوجه شدم فمينيسم اساسا تفكري ثابت و يك‎دست و جزمي نيست و اين منم كه بايد ببينم كجا ايستاده‎ام.  مجموعه‎ي اين فراز‎ها بود كه همه‎ي دوران جواني‎ و نوجواني‎ام را سرشار مي‎كرد و آرام آرام، سنگ بناي تفكر فمينيستي مرا پي مي‎ريخت.</p>

<p>وقتي حدود بيست سالم بود و به درستي نمي‎دانستم برگزاري ــ و تداوم ــ كنفرانس‎هاي تخصصي زنان چه تاثير ماندگاري مي‎تواند بر انديشه و نگرش زنان داشته باشد، مباحث گرانقدر ”كنفرانس پژوهش‎هاي زنان ايران“ به همت گلناز امين، جواني‎ام را از بحث‎هاي دوران‎سازي كه در خلال كنفرانس پيش مي‎آمد بارور مي‎‎ساخت. </p>

<p>وقتي هنوز نمي‎دانستم شجاعت در ابراز انديشه چيست و چطور آن را مي‎نويسند اشعار شجاعانه و زنانه‎ي سيمين بهبهاني را خواندم و متوجه شدم ادبيات را چگونه مي‎توان به متن زندگي و دردهاي اجتماعي زنان پيوند زد.  وقتي هنوز در تصورم نمي‎گنجيد كه انتشار آثار مكتوب زنان چه پروسه‎ي رنج‎خيز و موثري است، آثار ارزشمندي را كه شهلا لاهيجي در حوزه‎ي مسايل زنان منتشر مي‎كرد با ولع مي‎خواندم.  وقتي نمي‎دانستم سازمان‎هاي غيردولتي چيست، تلاش‎هاي هما هودفر را مي‎ديدم كه چگونه با ظرافت و بردباري، پلي ميان كار آكادميك و فعاليت اجتماعي برقرار مي‎كند و از اين درايت لبريز مي‎شدم. </p>

<p>وقتي نمي‎دانستم سازمان‎ها و شبكه‎هاي بين‎المللي فمينيستي و خاورميانه‎اي چه تاثير مثبتي بر توانمندسازي زنان منطقه دارد شاهد بودم با چه كوششي الهه اماني، مهناز افخمي و پروين پايدار مسائل زنان ايراني و خاورميانه‎اي را در اين شبكه‎ها مطرح مي‎سازند و در راه توانمندسازي زنان جوامع اسلامي تلاش مي‎كنند. وقتي هنوز تاثير تاريخ شفاهي و مصاحبه‎ كردن با زنان پيشكسوت را نمي‎دانستم مي‎ديدم كه عفت ماهباز چگونه با انتشار مصاحبه‎هايش با فمينيست‎هاي پيشرو جهان، افق‎هاي متنوع فكري در جنبش زنان ايران مي‎گسترد. </p>

<p> وقتي هنوز درك نمي‎كردم ترجمه كردن و ”عرق روح ريختن“ يعني چه، ترجمه‎هاي درخشان و پر بار گلي‎امامي، فرزانه طاهري، روشنك داريوش، فيروزه مهاجر و ديگر زنان فرهيخته‎ي كشورم را خواندم و با جهان‎هاي كم‎تر شناخته‎شده‎ي فكري پيوند خوردم.  وقتي هنوز نمي‎دانستم كار جمعي چيست و چگونه بايد صبوري كرد و با چه ساز‎و‎كاري روحيه‎ي همبستگي و همدلي را در وجودم بارور سازم كساني هم‎چون: طلعت تقي‎نيا، مه‎لقا ملاح، مهدخت صنعتي، سيمين مرعشي، سيما افشار، خديجه مقدم، احترام شادفر، ناهيد مير‎حاج و بسياري ديگر از زنان آرمان‎خواه را در كنار خود يافتم كه به من و امثال من، عشق به انسان‎ها و توجه به زنان ستم‎ديده را آموختند. </p>

<p>وقتي در پس تحمل ضرب و شتم و خشونت در تجمع روز همبستگي زنان ايران (22 خرداد)، بي‎پناه و درمانده شده بودم، دفتر شيرين عبادي تنها پناهگاهم بود، پناهگاهي كه هر موقع هراسي خردكننده دل ما زنان را مي‎لرزاند به‎سويش مي‎شتابيم و شيرين عبادي است كه شجاعت و امنيت را در رگ‎هاي‎مان جاري مي‎كند.</p>

<p> وقتي نمي‎دانستم واقعا به چه شيوه‎اي از حركت‎هاي‎ مسالمت‎آميزمان دفاع كنم، با گوش‎هاي خود مي‎شنيدم كه چگونه مهرانگيز كار (با اين‎كه فرسنگ‎ها به اجبار از سرزمين‎اش جدا افتاده) با احساس مسئوليت شگفت‎آوري، آرام اما پر وسواس و با كمك گرفتن از همه‎ي اندوخته‎ي تجربي‎اش،  از قانوني بودن تجمع‎هاي مسالمت‎آميز زنان همو‎طن‎اش دفاع مي‎كند و از اين‎كه او را داريم به‎خود مي‎باليدم.  وقتي نمتحر و سرگردان شده بودم كه با وجود اين همه سانسور و نبود هيچ روزنه‎اي چطور مي‎توان صداي‎مان را به گوش مردم رساند، تلاش دلسوزانه‎ي روزنامه‎نگار و مترجم پر سابقه ــ نازي عظيما ــ را مي‎ديدم كه از هر آن‎چه در توان دارد براي اثبات قانوني بودن تجمع‎هاي صلح‎آميز زنان، از عمق وجودش مايه مي‎گذارد ، احساس اطمينان و اتكاء به نفس مي‎كردم. </p>

<p><img alt="k[1].j.noshin.b.jpg" src="http://herlandmag.net/k%5B1%5D.j.noshin.b.jpg" width="150" height="180" /></p>

<p><br />
وقتي هنوز درك نمي‎كردم كه رنج پژوهش و كار تحقيقي در مورد زنان يعني چه، پژوهش‎هاي گران‎سنگ شهلا اعزازي، ژاله‎ آموزگار و كتايون مزداپور، سهيلا شهشهاني، هما زنجاني‎زاده و ژاله شادي‎طلب را خواندم و بهره بردم.  وقتي هنوز نامي از ”تاريخ زنان“ نشنيده بودم كتاب ”تاج‎السلطنه‎“ به كوشش منصوره اتحاديه و آثار برجسته‎ي هما ناطق، افسانه نجم‎آبادي، بنفشه حجازي را خواندم و پر و پيمان‎ شدم.  وقتي ادبيات زنانه را نمي‎شناختم، آثار پيشكسوتاني هم‎چون: آذر نفيسي، پوران فرخزاد، فرزانه ميلاني، منيرو رواني‎پور، حورا ياوري، مهرانگيز كراچي، پرتو نوري علا، فرخنده حاجي‎زاده، بكري تميزي، مليحه تيره‎گل، فرشته داوران و ... چاپ مي‎شد و نسل مرا تغذيه مي‎كرد. <br />
و.....<br />
مي‎خواهم بگويم كه مهرانگيز كار و هم‎نسلان او بودند كه زندگي مرا و بسياري از فمينيست‎هاي امروز ايران را سرشار از انديشه و عشق به مناسبات برابري‎خواهانه كردند و زندگي ما را با همه‎ي موانع و دشواري‎اش، رنگارنگ و پر اميد ساختند. </p>

<p> اگر امروز سايت زنستان‎ و مركز فرهنگي زنان، به پاسداشت زني فرهيخته و مقاوم هم‎چون مهرانگيز كار، مصمم شده، در واقع گراميداشت زني است كه بدون پايداري و تلاش‎هاي او و آثار گرانبهايش بي‎شك ما امروز نمي‎دانستيم فمينيسم و حقوق زنان چيست. زنستان‎ها و مراكز و انجمن‎هاي متعدد زنانه، تبلور دغدغه‎ها،  آرزوها و انديشه‎ي نسلي است كه سال‎ها پيش‎، زمينه‎ي ظهور انواع و اقسام سايت‎ها و ”نشريات مستقل زنانه“ ‎ را فراهم ساخته است.</p>

<p>نسل امروز فمينيست‎هاي مستقل ايراني، قامت خود را بر شانه‎هاي يكايك انديشه‎ورزان نسل مهرانگيز كار بنا كرده است. ما به‎خوبي مي‎دانيم كه روي دوش آنان ايستاده‎ايم و با تكيه به چنين پشتوانه‎اي است كه ارتفاع گرفته‎ايم و در نتيجه مي‎توانيم به افق‎هاي دور و زيباي آرزوهاي‎مان بنگريم. </p>

<p>مي‎دانيم كه فعاليت‎هاي كنوني ما و ديگر حركت‎هاي زنان ايراني، حاصل يك عمر تلاش و فعاليت‎ صادقانه و عدالت‎خواهانه‎ي مهرانگيز كار و نسل‎ اوست ــ در هر نقطه‎اي از دنيا كه ساكن باشند ــ  و در اين ميان مهرانگيز كار و شيرين عبادي بي‎اغراق دو ستاره‎ي تابناك ”مبارزات حقوقي“ زنان در ايران امروزند، و ما فرزندان همه‎ي آنانيم كه تلاش حق‎طلبانه‎شان را زماني به انجام رساندند كه فضاي جامعه‎ي ما، يكي از دشوارترين مراحل گذار سياسي و اجتماعي خود را  طي مي‎كرد.</p>

<p>مي‎دانيم كه هيچ‎گاه بدون كمك اين نسل فرهيخته و پرتوان و كوشش‎هاي هويت‎سازشان نمي‎توانستيم گامي در جهت ”استقلال خود‎بنياد“ خويش برداريم و نيز مي‎دانيم كه امروز هم نخواهيم توانست بدون اين پشتوانه‎هاي عظيم پيش برويم و تغييري در جهت بهبود وضعيت خودمان و ديگر زنان هم‎وطن‎مان به‎ انجام رسانيم. </p>

<p>اميدوارم همه‎ي ما و از جمله نسل پنجم فمينيست‎هاي ايراني حداقل بتوانيم قدر و منزلت نسل فرهيخته‎اي چون نسل مهرانگيز كار را بدانيم كه در شرايطي بسيار دشوار و به‎ظاهر نااميد كننده، آرمان‎ برابري‎خواهانه‎ي فمينيستي ايران را براي‎مان به ارمغان آوردند و به ما آموختند كه زن ايراني آن‎قدر جربزه و لياقت دارد كه مي‎تواند حتا زير سلطه‎ي پهناور كلان‎روايت‎هاي ايدئولوژيك، مسير ”مستقل“ كسب منافع خود را دنبال كند.</p>

<p><br />
</p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue21/07,02,26,02,12,00/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
</html>