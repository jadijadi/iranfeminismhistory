<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue21/07,02,26,02,04,00/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 21 | لیلی پورزند » "مهرانگیز کار"، انسانی کامل، مادری بی‌همتا/لیلی پورزند</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">"مهرانگیز کار"، انسانی کامل، مادری بی‌همتا/لیلی پورزند</a></div>
    <div id="author"><a href="mailto:herlandmag@gmail.com">لیلی پورزند</a>&nbsp;|&nbsp;&#1583;&#1608;&#1588;&#1606;&#1576;&#1607; ۷ &#1575;&#1587;&#1601;&#1606;&#1583; ۸۵&nbsp;|&nbsp;<a target="_blank" href="http://www.technorati.com/search//issue21/07,02,26,02,04,00/">
لینک های وارده</a></div>
    <div id="body" style="color: #000;">
      <p><img alt="lilipoorzand.jpg" src="http://herlandmag.net/lilipoorzand.jpg" width="197" height="205" /></p>

<p>او را از نه ماه پیش از تولدم می‌شناسم. او مانند تمامی مادران، بدن زنانه‌اش را پیش‌کش فرزندش کرد تا به او حیات ببخشد. او مانند همه‌ي مادران، فداکار <br />
است و آرزویی جز خوشبختی فرزندانش ندارد. او مادری بی‌نظیر است. شاید از بسیاری جنبه‌ها مانند همه‌ي مادران دنیا باشد٬ ولی روشی که او برای مادری برگزید بسیار با آن‌چه در جامعه‌ي مردسالار به مادران تحمیل می‌شود متفاوت بود. او به جرم تقلید نکردن از کلیشه‌های مادری، شماتت‌ها شد و قیمت‌ها پرداخت ولی همواره در راه خود استوار ماند. هرچه به سال‌های عمرم افزوده شد و کوله‌بار تجربه‌ام وزین‌تر گشت، بیش‌ از پیش اهمیت و ارزش رفتار متفاوت و شجاعانه‌ي او  که در نوع خود بی‌نظیر بود را دریافتم و او را ستودم.</p>

<p>یکی از نمادهای مردسالاری در جوامع، محدود کردن توانایی‌های زنان در اجتماع به بهانه‌ي ارزش‌های والای مادری است. تبلیغات فرهنگی٬ زنان متخصص و کارمند را به عنوان مادران غیرصالح و خودخواه معرفی می‌کند. زنانی که این عتاب و خطاب‌های ناعادلانه را یا به اجبار و یا به انتخاب تاب می‌آورند، زنانی هستند قابل ستایش٬ چرا که آنان نه‌تنها در فضای مردسالارانه‌ي اجتماع به رقابت با رقبای مرد خود پرداخته‌اند و قواعد بازی‌های مردانه را برای ادامه‌ي حیات اجتماعی خود آموخته‌اند و به کار گرفته‌اند، بلکه در حریم خصوصی خود نیز به وسیله‌ي معیارهای مردسالارانه، که زنان را به بهانه‌ي ارزش‌های والای همسری و مادری خانه‌نشین می‌کند سرزنش شده‌اند. او نیز یکی از این زنان دلاور و از خودگذشته است. البته این تنها خصوصیتی نیست که او را از زنان دیگر متمایز می‌کند٬ بلکه اعتقاد عمیق او به احترام برای آزادی‌های شخصی و استقلال فردی است که جلوه‌ي خاصی به روش مادری او مانند دیگر ابعاد زندگی‌اش بخشیده‌است.</p>

<p><img alt="Picture9.jpg" src="http://herlandmag.net/Picture9.jpg" width="400" height="293" /></p>

<p>شاید توصیف زندگی خصوصی زنانی که خانه‌نشینی را تاب نیاورده‌اند و به اجتماع پیوسته‌اند، چندان آسان نباشد. آن‌چه بیش از پیش اسباب تأثر زنان غیرخانگی می‌شود، قضاوت‌های اجتماعی است که متاسفانه بیش‌تر توسط هم‌جنسان‌شان اظهار و ابلاغ می‌شوند. البته دلیل این گونه رفتار از سوی زنان خانه‌دار نسبت به زنان متخصص کاملا قابل درک و فهم است. زنان به دلیل سرکوب‌های جنسیتی در روند تاریخی، به خانه‌نشینی محکوم شده‌اند. سیاست خانه‌نشینی زنان٬ از طريق بزرگ‌نمایی نقش همسری و مادری آنان در خانه برای پرورش فرزندان سالم و حفظ کیان خانواده تبلیغ و اجرا شده و می‌شود. این ارزش‌گذاری کاذب که برای توجیه حذف نیمی از نیروی انسانی از رقابت‌های اجتماعی، اقتصادی و سیاسی پایه‌گذاری شده‌٬ در طول قرن‌ها شکل هنجارگون به خود گرفته‌است. این هنجارآفرینی کاذب بر اساس تأکید بر تفاوت‌های بیولوژیکی زن و مرد و یا استعدادها و نیازها و مسئولیت‌های متفاوت  آنان در اجتماع و خانواده شکل گرفته‌است٬ که امروزه علم بی‌پایه بودن این استدلال‌ها را اثبات کرده‌است. این کلیشه‌های ارزشی نیمی از پیکر جامعه را همواره وابسته به نیمه‌ي مردانه‌ي دیگر نگاه داشته‌است و از نشو و نمای توانایی‌های زنان ممانعت به عمل آورده‌است.</p>

<p>زنانی که به اجبار یا به انتخاب تصمیم به دیگرگون زیستن گرفته‌اند و بعد اجتماعی زندگی خود را به فراموشی نسپرده‌اند، هنجارشکن معرفی می‌شوند. زنانی که استقلال خود را ارج نهاده‌اند، بهای سنگینی برای کسب این حق طبیعی پرداخته‌اند. این زنان نه‌تنها در اجتماع مردسالار مجبور به کار مضاعف برای اثبات توانایی‌های خود  به دلیل جنسیتشان هستند٬ بلکه در زندگی خصوصی خود نیز با معیارهای مردسالارانه‌ي حاکم به عنوان همسران یا مادران بی‌مسئولیت سرزنش می‌شوند.</p>

<p>آنچه من در دوران کودکی، از مفهوم زن شناختم کاملا با واقعیت‌های اجتماعی متفاوت بود. من زن را از مادرم شناختم. مادری نویسنده که دخترک کوچک خود را نه در آشپزخانه بلکه در اطاق کار خود سرگرم می‌کرد. مادری که به با قلم و کاغذ سرو کار داشت و فکر تولید می‌کرد. مادری که دختر دوساله‌ي ‌خود را بر روی میز تحریر خود می‌نشاند و به او فکر کردن می‌آموخت. من زن بودن را نه با بوی سبزی بلکه با بوی عطر شناختم. من زن بودن را با صدای آرام ولی پرصلابت او شناختم. من زن بودن را با او که با همه متفاوت بود شناختم. </p>

<p>این تصویرهای زیبا از زنانگی که آمیخته با قدرت، صلابت، استقلال و نیرو بود، چندی پس از ورود به اولین مرحله از زندگی اجتماعی‌ام درهم شکست. پس از شروع  مدرسه دریافتم که زندگی من تفاوت‌های بنیادینی با زندگی دیگر دوستان و هم‌کلاسی‌هایم دارد. در جمع دوستانم که عمدتا متعلق به طبقه متوسط و تحصیل‌کرده‌ي ساکن مرکز شهر تهران بودند، تنها مادر من، خانه‌دار نبود!! تنها من بودم که در تشریح مادرم او را به عنوان یک انسان مستقل فراتر از نقش مادری و همسری‌اش توصیف می‌کردم. او انسان بود، زن بود، وکیل بود، نویسنده بود و مادر هم بود. مادر من تنها مادری بود که نه به عنوان "مادر لیلی" و نه با نام خانوادگی من و پدرم بلکه به عنوان یک انسان، فراتر از مقام مادری‌اش و بدون وابستگی به نام خانوادگی همسرش "خانم کار" خطاب می‌شد. </p>

<p>فرهنگ مردسالار حاکم بر اجتماع سه دهه پیش ایران، این استقلال زنانه را چندان تاب نمی‌آورد. من نیز به سرعت با این واقعیت در زندگی‌ام آشنا شدم. اولین واکنش‌ها از سوی دخترکان کوچک که زنان فردای جامعه بودند، ابراز شد. آنان ناخودآگاه خدمات مادران خانه‌دار خود را براي من در معرض نمایش می‌گذاشتند تا به من اثبات کنند مادران‌شان بیش از مادر متخصص من، به آنان عشق ارزانی می‌کنند. کم کم مادران این دختران نونهال نیز بی‌کار ننشستند و در برخوردهای خود به انحای گوناگون برای من که به زعم آنان از محبت مادری محروم بودم دلسوزی می‌کردند. این زنان نه از روی نیت یا طینت بد٬ بلکه برای توجیه موقعیت خود ناخودآگاه با برجسته کردن مقام مادری خود سعی در اثبات خودشان به خود و دختران‌شان داشتند. زنانی که به دلیل زن بودن به خانه‌ها هدایت شده‌بودند تا به وظایف همسری و مادری بپردازند٬ حال با دخترکی مواجه بودند که مادری غیرخانه‌دار و متخصص داشت. آنان می‌دیدند و می‌دانستند دختر این زن شاغل چیزی از فرزندان آنان که مادارن تمام وقت دارند کم ندارد و کاملا یک کودک متعادل و موفق است. آنان برای دفاع از خود دست به خودنمایی می‌زدند. آنان قربانیان نظام مردسالار بودند و با دیدن زني موفق که خارج از کلیشه‌ها زندگی می‌کرد، دچار خشم و تضاد می‌شدند. آنان ناظر آن بودند که حتی همسران‌شان این زن غیرخانگی را می‌ستایند و با او برخوردی متفاوت با دیگر زنان دارند. آنان می‌دانستند که اگر خانه‌دار نبودند همسران‌شان با آن‌ها ازدواج نمی‌کردند٬ چراکه مادر خوب و زن زندگی، زنی خانگی توصیف می‌شود٬ ولی از سوی دیگر شاهد احترام مضاعف شوهران خود براي این زن غیرخانگی نیز بودند. آن‌ها در مقابل این جمع اضداد دچار بحران هویت می‌شدند و نمی‌دانستند چگونه موقعیت خود را برای خود و دختران‌شان توصیف کنند. </p>

<p>درک این پیچیدگی‌ها از توان کودکانه‌ي من خارج بود. روزی گریه‌کنان از مادرم خواستم که خانه‌دار شود. او با خنده‌ای که بعدها تلخی آن را درک کردم، مرا در آغوش گرفت. امروز می‌دانم که او به غریزه دریافت دخترکش در معرض حمله‌ی قواعد مردسالارانه‌ي جامعه که مرزهای زنانگی را ترسیم می‌کند٬ قرار گرفته‌است. او تصمیم گرفت ذهن کودکانه‌ي مرا دچار آشفتگی نکند و درک واقعیت را به من و آینده‌ام سپرد. من در دنیای کودکی خود با او معامله کردم و از او خواستم که به من اجازه دهد تا از آن پس شغل او را خانه‌دار اعلام کنم. امروز می‌فهمم این قرارداد کودکانه‌ي من چه بار غمی ‌بر دل او نشانده‌است٬ ولی او این معامله را پذیرفت چرا که درصدد اثبات خود نبود. او خود را اثبات کرده‌بود و تنها به فکر آرامش دخترش بود. او هم‌چینین از زنانی که مرا دچار تضاد کرده‌بودند خشم‌گین نبود٬ بلکه آنان را خوب می‌فهمید و با آنان در دل همراهی می‌کرد. آنان قربانیان جنسیت‌شان بودند. </p>

<p>با ورود من به دوران نوجوانی، تفاوت زندگی من با دیگران بیش از پیش نمایان شد. ‌آزادی‌های من به عنوان يک دختر نوجوان نه بی‌حد ولی بی‌نظیر بود. این موضوع باعث حسادت دوستانم بود. آنان برای کسب آزادی‌های بیشتر از خانواده‌هایشان٬ موقعیت مرا  برای آنان مثال می‌زدند. خانواده‌ها نیز بلافاصله مادر من که مسئولیت خانه‌داری تنها وظیفه‌اش نبود را مورد شماتت قرار می‌دادند و به دختران نوجوان خود می‌گفتند این آزادی‌های کاذب به دلیل خانه نبودن مادر است. این زنان که بعضا بسیار بااستعداد و توانا نیز بودند٬ حال با بزرگ‌تر شدن دختران‌شان به دنبال پاسخی برای توجیه خانه‌نشینی خود می‌گشتند. آنان مانند تمامی زنان مورد ظلم واقع شده‌ي دنیا، محدودیت خود را به عنوان انتخاب شخصی‌شان و از خودگذشتگی‌شان برای تربیت فرزندان موفق‌تر و سالم‌تر مطرح می‌کردند. </p>

<p>با شروع دوران جوانی، مادرم دیگر تنها یک متخصص در حرفه‌ي وکالت نبود، بلکه  به عنوان یک فعال شناخته‌شده و رهبر در حرکت‌های حقوق زنان در ایران و خارج از ایران چهره‌ای شناخته شده بود. در این مرحله او  بیش از پیش مرا به مستقل بودن رهنمون بود٬ و برای شکل گرفتن شخصیت مستقل من از خانواده و ارزش گذاشتن به آزادی‌های شخصی من٬ امکانات خاصی مثل تدارک سفرهای تنها، داخل و خارج از کشور را برایم فراهم می‌کرد. مسافرت دختر تنهای 20 ساله حتی امروزه نیز در جامعه ایران پذیرفته نیست چه رسد به آن سال‌ها. او می‌دانست دختری که به تنهایی کشورهای دنیا را زیر پا گذارد دیگر در قالب‌های کلیشه‌ای جا نمی‌شود. او نگران بود ولی نمی‌هراسید چون به کار خود ایمان داشت.  او مرا تشویق به کار کردن می‌کرد تا قواعد بازی در اجتماع را بیاموزم. او به دلیل اعتقاد به اصل آزادی، هیچ‌گاه حریم زندگی خصوصی مرا مورد حمله قرار نمی‌داد. این در حالی بود که مادران محدود شده دوستانم اکنون که فرزندانشان را در حال حرکت  به سوی استقلال می‌دیدند، دچار ترس از تنها ماندن شده‌بودند. مادرانی که اجتماع آنان را تشویق به خانه‌نشینی کرده بود تا کودکان سالمی بپرورانند٬ امروز با به ثمر رسیدن دختران جوانشان تعاریف کلیشه‌ای زندگی خود را به عنوان مادر فداکار از دست داده‌بودند. آنان که بهترین سال‌های عمر خود را در خانه و در خدمت کودکان خود گذرانده‌بودند، حال با مستقل شدن این جوانان دچار تضاد ارزشی شده‌بودند و در نتیجه ناخودآگاه در مقابل برافراشته‌شدن پرچم استقلال شخصی و آزادی‌های فردی دختران جوان خود به مقاومت می‌پرداختند تا تعاریف جنسیتی  سنتی خود را پاسداری کنند.</p>

<p> دختران جوان دیگر کودکان گذشته نبودند و به هر ترفندی یا با پنهان‌ کاری و یا با مقابله حقوق خود را مطالبه می‌کردند. مادران آنان که قربانیان نظام مردسالاری بودند، حال با استقلال نسبی فررندان خود دچار سرگشتگی و افسردگی شده بودند. زنان خانگی که پس از مستقل شدن فرزندانشان در دوران میان‌سالی  نیزمحکوم به سپری کردن ساعات عزیز عمر خود در چهار دیواری خانه هستند٬ دیگر دلیل قابل توجیهی برای این محدودیت خود نمی‌یابند٬ چراکه دیگر فرزندی خردسال و یا نوجوان که احتیاج به مراقبت دائمی داشته‌باشد در دامان ندارند. چنین است که  اینان زمین و زمان را به دلیل محدود کردن و خانه‌نشین کردنشان شماتت می‌کنند و از فرزندانشان طلب احترام مضاعف برای فداکاری‌های خود می‌کنند. آنان به خوبی می‌دانند  چنان‌چه در دوران جوانی به یادگیری حرفه‌ای پرداخته بودند و خارج از نقش همسری و مادری خود نقش اجتماعی دیگری نیز پذیرفته بودند، حال در دوران میان‌سالی و پیری می‌توانستند خارج از نقش‌های جنسیتی کادربندی‌شده، خود را به عنوان یک انسان کامل و مستقل٬‌ و نه فقط به عنوان مادری بازنشسته، تعریف کنند. </p>

<p>آموزش‌ها و تربیت ویژه‌ي مادرم با آنچه در اجتماع رایج و متداول بود کاملا تفاوت داشت. پایه و اساس تربیت او بر مبنای استقلال فردی شخص از مادر و از خانواده بنا شده‌بود. او در لحظه لحظه‌ي زندگی به این می‌اندیشید که فرزندانش باید به گونه‌ای تربیت شوند که بدون او توان مدیریت زندگی خود را داشته‌باشند. او ما را نه برای اثبات خود٬ بلکه برای ارزش نهادن به فردیت ما می‌پروراند. او برای اجرای این باور آزاداندیشانه‌ي خود، از بسیاری لذت‌های مادری چشم پوشید و فرزندان خود را به زندگی مستقل و خارج از چارچوب خانواده تشویق کرد. او هم‌چنین احترام به آزادی‌های فردی را در رفتار خود با دخترانش لحظه‌ای به فراموشی نسپرد و هیج‌گاه از حق وتوی مادرانه خود حتی در مقابل تصمیمات اشتباه ما استفاده نکرد٬ چرا که باور داشت خطا حق انسان است. او همواره نظر خود را در مورد اشتباه یا درست بودن روش زندگی فرزندانش اعلام می‌کرد٬ ولی آزادی انتخاب را از ما دریغ نمی‌کرد و می‌گفت راهی که می‌روی غلط است ولی تجربه می‌اندوزی. این رفتار شجاعانه‌ي او را امروز از جان می‌ستایم . به ویژه آ‌ن‌گاه که زندگی دیگر جوانان را نظاره می‌کنم که تا چه میزان استقلال فردی و احترام به آزادی‌های شخصی خود را در زندگی لمس نکرده‌اند و با آن غریبه‌اند، شجاعت مادرم را می‌ستایم.</p>

<p>مادر من زنی است بی‌همتا. بی‌همتا بودن او برای من تنها به دلیل شخصیت او به عنوان "مهرانگیز کار" نیست٬ بلکه او برای من مادری است شجاع٬ که شماتت‌ها و اهانت‌‌های جامعه‌ي مردسالار را تاب آورد و دخترانی مستقل و آزاد پروراند. او در خانه آن زن زره‌پوش و آهنین خارج از خانه نبود. او مانند زنان دیگر به وظایف کلیشه‌ای جنسیتی خود مانند آشپزی و خانه‌داری نیز می‌پرداخت و دخترانش را در آغوش خود با مهر و محبت مادرانه می‌فشرد. او مانند هر مادر دیگری شب‌ها تا به صبح بر بستر بیماری دختران خود بیدار ماند. او مانند هر مادر دیگری مادری کامل بود ولی قبل از آن انسان کاملی بود. او خود را نه در نقش مادری خود٬ بلکه در نقش انسانی خود تعریف کرده‌بود. او انسانی وارسته و یگانه است و سپس مادری نمونه.</p>

<p>زنانی که با تحمل فشارهای اجتماعی، سرکوب‌ها و سرزنش‌ها درحفظ  نقش اجتماعی خود پایداری می‌کنند و حاضر به نقش‌پذیری اجباری زنانه نمی‌شوند٬ نه‌تنها به خود و اجتماع خود خدمت بزرگی می‌کنند بلکه فرزندانی سرفرازتر نیز می‌پرورانند.  زنانی که توسط اجتماع بارها و بارها از خانه‌نشین نبودن خود دچار احساس گناه می‌شوند٬ ولی با عزمی‌ جزم به حیات اجتماعی خود ادامه می‌دهند، قابل‌ستایش هستند. سرزنش‌های اجتماعی که به سوی زنان غیرخانگی برای برگرداندن آنان به نقش سنتی زنانه و خانه‌نشین کردن‌شان نشانه می‌رود، چون دشنه بر جان این زنان از خود گذشته و شجاع می‌نشیند. آنانی که این فشارهای اجتماعی را تاب می‌آورند، دست به انتخابی باارزش می‌زنند که شاید حاصل آن را نه در لحظه بلکه سال‌ها بعد آن‌گاه که فرزندانشان به ثمر رسیدند مشاهده می‌کنند.  </p>

<p>مادر من یکی از این زنان برجسته است. او مادری است که عشق مادرانه‌ي خود را نه در قالب کلیشه‌ها٬ بلکه در افق آزاداندیشی و استقلال‌طلبی به دختران خود نثار کرد. او را نه تنها به عنوان "مهرانگیز کار" بلکه به عنوان مادر می‌ستایم و باور دارم روش مادری او زیباترین و کامل‌ترین راه برای پرورش انسان‌هایی مستقل، آزاد، آگاه و باتجربه است. </p>

<p><br />
</p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue21/07,02,26,02,04,00/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
</html>