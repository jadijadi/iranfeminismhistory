<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue25/07,06,05,08,21,33/ by HTTrack Website Copier/3.x [XR&CO'2014], Sun, 25 May 2025 04:18:33 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 25 | نوشین احمدی خراسانی » گاهی حذف بهتر از نقد است!</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">گاهی حذف بهتر از نقد است!</a></div>
    <div id="author"><a href="mailto:س">نوشین احمدی خراسانی</a>&nbsp;|&nbsp;&#1587;&#1607; &#1588;&#1606;&#1576;&#1607; ۱۵ &#1582;&#1585;&#1583;&#1575;&#1583; ۸۶&nbsp;|&nbsp;<a target="_blank" href="http://www.technorati.com/search//issue25/07,06,05,08,21,33/">
لینک های وارده</a></div>
    <div id="body" style="color: #000;">
      <p><strong>مقاله ام با عنوان «به مناسبت سالگرد 22 خرداد:  تاثیر چهار تجمع اعتراضی بر جنبش زنان» که در همین پست از زنستان به چاپ رسیده بود، واکنش هایی را به همراه داشت. دوستانی برای سایت، نامه نوشتند که:<br />
</strong><br />
«سردبیر محترم سایت زنستان، <br />
دیروز با یکی از دوستان شما تماس گرفتم و از او خواستم پیغامی را به طور شفاهی به شما برسانند اما چون از پاسخ خبری نشد بازهم خواستم تا قبل از انتشار جوابیه - که البته چون طولانی است در سایت خودم روز به روز منتشرش خواهم کرد- تقاضایم را مکتوب در محضر افکار عمومی مطرح کنم .<br />
خواهش من از شما این بود که به نوشین بگویید در روز همبستگی جنبش زنان روا نیست که مقاله ای منتشر شود آنهم به قلم مدعی روز همبستگی در 22 خرداد و طی آن به انحاء مختلف به همه گروه های فعال جنبش زنان در ایران بی حرمتی شده و وقایعی نقل شود که بعضا تحریف های آشکار واقعیات و رخدادهای تاریخی جنبش است.<br />
نیز عرض کردم که انتشار چنینی مقاله ای در شرایط فعلی به معنی تحریک گروههای مختلف جنبش زنان و به مخاطره انداختن همبستگی نسبی است که حداقل آن در روز 13 اسفند و با دستگیری 33 نفر ایجاد شد و می توانست آغاز خوبی برای تحمل مدنی فعالان جنبش باشد. و اینکه سود این ماجرا را بیشتر از هر کسی وزارت اطلاعات و دشمنان ریز و درشت مشترکمان خواهد برد و همچنین در پاسخ به این دوست که از من خواست نقدی بر آن مطلب بنویسم گفتم که مطمئن نیستم که نقد جواب دهد چون فورا با تخریب مواجه خواهد شد و این فضایی است که این دوستان در یک سال اخیر بیشتر به آن دامن زده  و ما هم چون دنبال همبستگی بودیم تا به حال کوتاه آمدیم . با این همه از آنجا که این اولین مقاله ای نیست که توسط سایت زنستان منتشر شده و آگاه یا ناخودآگاه به تفرقه و بدبینی و کاهش سرمایه اجتماعی جنبش دامن می زند باز هم خواهش ام را تکرار می کنم و از سردبیر سایت زنستان تقاضا می کنم به حرمت فمنیستی هم که شده این مطلب را یا تعدیل کرده و یا اگر قابل تعدیل نیست به طور کلی از سایت بردارند.»</p>

<p><strong>به این نامه پاسخی دادم و متعجب بودم که چه نوشته ام که چنین برآشفتگی ایجاد کرده است و اعلام کردم که به جای چنین نامه ای می توان نقدی نوشت و نظرات خود را بیان کرد. مطلب خانم آسیه امینی، دوست عزیز و زحمتکش و فعال حقوق کودکان و جنبش زنان، پس از آن جواب منتشر شد با نام «تاریخ جنبش زنان، ورای نظرها و سلیقه ها و خاطرات شخصی است» که گذشته از تعارفات مرسوم لب کلام اش چنین بود که نوشته ام فاقد « مستندات كافي و منطقي براي بسياري از اظهار نظرهاي شخصي» است و گفته بود:<br />
</strong><br />
 «در اين يادداشت همواره گروهي و بخشي،‌ انگ نزديكي با حكومت،‌تحت فرمان مردانه بودن ،‌ ترسو بودن و ... مي خورند.  اما جسارت نويسنده تا همينجا متوقف مي شود. نه دليلي براي اين مستندات ارائه مي شود و نه اين افراد معرفي مي شوند... مثلا اينكه بخشي از فعالان جنبش زنان بعد از انتخاب احمدي نژاد به دليل تبليغات رقباي او دچار انفعال شدند، بر اساس كدام دليل و منطق است؟ و اساسا انفعال يعني چه؟ و مصداق فعال بودن چيست؟ و بر اين اساس، چه كار پژوهشي صورت گرفته تا گفته آيد كه چه كسي يا كساني در آن برهه دچار انفعال شدند، چه كساني فعال بودند؟ و دليل هركدام چه بود؟ آيا ايشان درباره همه گروه ها تحقيق و مطالعه كرده اند كه حكم به انفعال برخي و فعاليت برخي ديگر مي دهند؟ و آيا نشانه فعال بودن،‌داشتن صرفا دو مقاله و چند خبر است؟ ! ...يا چگونه عدم حضور برخي از فعالان جنبش زنان در تجمع ۲۲ خرداد ۸۵، دليل بر ترس آنها تعبير مي شود و بدتر از آن دليل فرمانبري ايشان از مردان پشت پرده سياست كه سكوت پيشه كرده بودند، در حالي كه عدم حضور گروهي كه نگارنده آن سطور از ايشان است، در تجمع ۸ مارچ ۸۵ ميدان بهارستان، نه تنها دليل "ترس" ندارد، كه "غيبتي بهتر از حضور" تعبير مي شود. در حالي كه اتفاقا به نظر مي رسيد تنها علت اين عدم حضور هراس از دوباره گرفتار شدن در بندي باشد كه همان روز از آن رها شده بوديم. ( من نيز براي اين ادعا دليل و مدركي ندارم و بنابراين در همين جا آن را باطل اعلام مي كنم!) ...اما اساسا اين چه نوع قياسي است و چه مبناي علمي دارد و چگونه مي توان اين نوشته ها را سندي بر تاريخ جنبش زنان تلقي كرد؟... در بخش ديگري از اين نوشته، به فعالان ايدئولوژريك و فعالان غير ايدئولوژيك اشاره شده. آيا جنبش زنان سياه لشگر يا نيروي يدي دارد؟! و نگاه تحقير آميز پشت اين اصطلاح چه كساني را نشانه رفته است؟... و بالاخره اين كه در دوسال گذشته زنان - فرقي نمي كند كدام زنان و كدام گروه ها - توانستند دو تجمع بزرگ موفقيت آميز را رهبزي كنند. اين دو تجمع، بيش از آنكه در تقابل با هم تعريف شوند، دنباله معقول و منطقي هم بودند. بدون شك ، تجمع سال ۸۵ از تجربه هاي منفي تجمع سال ۸۴،‌استفاده هاي فراوان برد. سراغ آنها نرفت و سعي كرد به جاي باز توليد اشتباه هاي پيشين به روشهاي جايگزين بهتري بينديشد .. اما آيا مي توان تجربه هاي موفق امروز را بي در نظر گرفتن آزمون و خطاهاي ديروز نقد كرد؟ به نظر من اين، مرز نظر دهي شخصي و وقايع نگاري و تحليل تاريخي است. اينكه منصفانه و بدون استفاده از عباراتي مثل نيروهاي عدالت خواه مستقل و ... يا برچسب زدنهاي معمولي كه هرگز دليل و مدركي براي اثبات آنها وجود نداشته،‌از گذشته حرف بزنيم يا منصفانه به بازگو كردن وقايعي كه با وجود همه فعالان جنبش زنان شكل گرفته بنشينيم.» و ادامه داده است: «جنبش زنان به نظرم در يك سال گذشته نقاط اوج بسياري را پشت سر گذاشت. افراد و گروه ها و نهادها در آن هزينه هاي بسيار دادند. هزينه هايي كه در قبال آن نياز دارند كه نيرو و انرژي شان را در مقابله با نيروهايي صرف كنند كه با تفكر بنيادگرايانه قصد سركوب خواسته هاي بحق ايشان را دارند. روا نيست كه اين انرژي ها و نيروها صرف يارگيري ها و ثبت و ضبط تاريخ شود. روا نيست ذهن نيروهاي جوان جنبش زنان صرف اين شود كه چه كسي يا چه كساني امتياز بيشتري در جنبش دارند. روا نيست بر ما نوشين عزيز! - كه دوستت دارم و برايت احترامي فراوان قائلم. - اما آسيب شناسي چيز ديگري است. لازم است و ضروري كه در هر گامي به پشت سر نيز نگاهي كنيم. اما به شرطي كه نگاهمان همه سو نگر باشد و منصف. بي غرض باشد و مستدل. براي اين منظور لازم است كه  كه نگاهمان به پشت سر، تنها به رد پاهايي كه به ما ختم مي شود، ختم نشود..»<br />
<strong>اما در مراسمی که امروز به مناسبت روز 22 خرداد برگزار شد، از این دست نقدها البته با توضیحات مفصل تری شنیدم و «قهر و غضب هایی» را احساس کردم. پس از آن به خانه آمدم و با نامه دوستی دیگر که مرا (با این که خودم یکی از 33 نفر زنان دستگیر شده جلوی دادگاه انقلاب بودم) متهم به نادیده گرفتن این حرکت کرده است. ایشان نوشته اند: <br />
</strong><br />
«نوشین جان عزیز، در بیانیه‌اش به مناسبت سالروز 22 خرداد، طبق معمول انگار میدان را خالی دیده و چنان دور برداشته که چیزی نمانده از جو زمین خارج شود. ولی توجهش را به چند نکته باید جلب کرد:<br />
1.	اگر میدان  هل من مبارز طلبی را خالی می‌یابی، به این دلیل نیست که کسی حرفی برای گفتن ندارد. از آن روست که همة کسانی که دلشان برای جنبش زنان می‌تپد، به اندازة تو غیرمسئولانه رفتار نمی‌کنند و خودشان را لنگر زمین و آسمان نمی‌بینند که با تحلیلهای نوشین‌مدارانه، به جای اعتراف به اشتباه خود در ارزیابی درست از اوضاع، دیگران را متهم به انفعال و در لاک خود فرورفتن کنند. دیگران اگر حرمتی برای گفتگو قایلند، از آن روست که تو را تنها منجی و وارث جنبش زنان نمی‌دانند که بی کمکهای بی‌دریغ دیگران در مقاطع گوناگون هیچ بودی. آنها جنبش زنان را دستاورد مشترک تلاشهای همة زنان می‌دانند و آن را مثل شما خرج تحلیلهای سطحی که فقط در جهت تبرئة خود باشد نمی‌کنند.<br />
2.	تجاهل شما در مورد یکی دانستن دولتهای خاتمی و احمدی‌نژاد تا بدان حد است که همة کسانی را که تفاوتی بین این دو قایل شده‌اند، در ردة زنان وایسته به اصلاح‌طلبان شکست‌خورده و لابد روسیاه در برابر دولت پیروز روسفید آورده‌اید و کلیة هزینه‌هایی را که با تحلیلهای نادرست خود به جنبش زنان تحمیل کرده‌اید، به گردن تبلیغات کاذب و نادرست شکست‌خوردگان و تبرئة پیروزشدگان و در کنار آنها تبرئه خودتان می‌کنید. اقدامات دولت جدید در موارد گوناگون روشن‌تر و آشکارتر از آن است که شما آن را سوءتفاهم و تبلیغات کاذب رقبای انتخاباتی بدانید و با تهمت زدن به دیگران، در ضمن چشمک زدن به پیروز شدگان، لبة تیغ را متوجه گردن کسانی کنید که دست به کار تبلیغات نادرست‌اند.<br />
3.	ظاهراً تو «سیاست خیابانی» را، آن هم فقط در میدان هفت تیر،  تنها شکل برگزاری تجمعهای صلح‌جویانه و مقاومت مدنی می‌دانی. زیرا تجمع های خیابانی دیگر، مثلاً تجمع جمع  هم‌اندیشی زنان را در برابر دفتر سازمان ملل (در محکومیت حمله وحشیانه اسراییل به لبنان)، یا این همه فعالیتهای دیگر تشکلهای غیردولتی زنان را هیچ به شمار می‌آوری و نادیده می‌گیری. <br />
4.	چگونه است که تحلیل فقط باید تحلیل نوشین جان باشد؟ هر وقت گفت باید به خبابان بریزیم، وگرنه منفعلیم و در لاک خود فرو رفته‌ایم و وابسته به احزاب اصلاح‌طلبیم و بعد از اینهمه بگیر و ببند و بسته شدن مراکز فرهنگی و تشکلهای غیردولتی، ایشان می‌توانند مجوز صادر کنند که حالا دیگر وقتش نیست و مثلاً پای بیانیة 700 تن از فعالان زنان را امضا کنند که در بخشی از آن نوشته شده:<br />
به منظور تداوم و تثبیت فرایند همین تلاش ها، امسال (1386) سالروز 22 خرداد را به جای تمرکز بر کنشی اعتراضی به صورت برگزاری تجمع در یک میدان و در یک شهر، با پی گیری و گسترش روش «گفتگوی چهره به چهره» که جنبش زنان پایه گذارده، خواسته های خود را در تمام کشور همچنان تکثیر می کنیم.</p>

<p> وقت آن است که تو نیز، به جای نفاق‌افکنی و کاربرد نقل و نبات‌گونة عباراتی چون «منفعل»، «درلاک خود فرو رفته»، «وابسته به احزاب»، «سابقه‌دارتر»، «مخالفت با برگزاری تجمعهای صلح‌جویانه و مقاومت مدنی» ، به جای خراب کردن تلاش 33 نفر از فعالان جنبش زنان و آن را تحت‌الشعاع حرکت 8 مارس در بهارستان قرار دادن، از آن درس بگیری، زیرا حرکتی بود که حتی مخالفان با برگزاری تجمع 7 تیر نیز به نشانة همبستگی با کسانی که با شرکت در آن تحت تعقیب قرار می‌گرفتند در آن مشارکت جستند.»</p>

<p><strong>البته بگذریم از نامه های شخصی و برخی ناشناس، نوشته هایی که در این جا آورده ام مخاطبانی گسترده داشتند، بنابراین به خود اجازه دادم آنها را (البته بدون ذکر نام) درج کنم. به هرحال از مجموعه این تعبیرها و تفسیر ها و نقدها از مقاله ای که اساسا فکر نمی کردم چیز جدیدی در آن گفته باشم به جز بحث «استقلال خواهی» و «مدیریت انرژی های آزاد شده پس از تجمعات مختلف 2 ساله اخیر»، مرا به فکر فرو برد. برخلاف آنچه برخی دوستان گفته اند هیچگاه قصد نداشته ام یاران جنبش زنان را بیازارم، آن هم در روز 22 خرداد یعنی روز همبستگی زنان ایران و فقط قصدم در این مقاله ارائه تحلیلی بود که از این وقایع داشتم و صادقانه فکر نمی کردم این تحلیل باعث آزردگی دیگران شود. در ضمن هیچگاه قصد توهین و جسارت به گروه یا افرادی را نداشته ام و فقط تصور می کردم «نقد از درون» می تواند به کل جنبش زنان کمک کند و به ویژه احساس ام این بود که این نقد بیش از همه متوجه خودم است، اما به هرحال این برداشت من ظاهرا اشتباه بود و اگر برداشت دوستان از این مقاله چنانکه نویسندگان نامه ها و برخی وبلاگ ها بیان کرده اند، این گونه متفاوت است، در این جا ضمن پوزش از همه آنان و دیگرانی که شفاها این نقدها را عنوان کرده اند و احتمالا آنهایی که عنوان نکرده اند ولی این احساس را دارند، بنابراین با احترام به آنان این مقاله را از روی سایت زنستان برداشته ام و به جای آن، این یادداشت را منتشر کرده ام تا بدین وسیله اگر در روز همبستگی زنان ایران، برای برخی از فعالان جنبش زنان ایجاد سوء تفاهم و رنجش ایجاد کرده رسما پوزش بطلبم. <br />
</strong></p>

<p>___________________________</p>

<p>لازم به ذکر است حذف این مقاله به تقاضای خود نویسنده انجام گرفته است. <br />
</p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue25/07,06,05,08,21,33/ by HTTrack Website Copier/3.x [XR&CO'2014], Sun, 25 May 2025 04:18:33 GMT -->
</html>