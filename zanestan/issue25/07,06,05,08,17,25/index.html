<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue25/07,06,05,08,17,25/ by HTTrack Website Copier/3.x [XR&CO'2014], Sun, 25 May 2025 04:18:33 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 25 | ناهيد كشاورز » 22 خرداد روزی که جنبش زنان رویت پذیر تر شد</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">22 خرداد روزی که جنبش زنان رویت پذیر تر شد</a></div>
    <div id="author"><a href="mailto:ه">ناهيد كشاورز</a>&nbsp;|&nbsp;&#1587;&#1607; &#1588;&#1606;&#1576;&#1607; ۱۵ &#1582;&#1585;&#1583;&#1575;&#1583; ۸۶&nbsp;|&nbsp;<a target="_blank" href="http://www.technorati.com/search//issue25/07,06,05,08,17,25/">
لینک های وارده</a></div>
    <div id="body" style="color: #000;">
      <p>به سال روز 22 خرداد (روز همبستگی جنبش زنان ایران) نزدیک تر می شویم. در سالی که گذشت، جنبش زنان وقایع زیادی را از سرگذرانده است. در این سال فشار برجامعه ایران و  فعالان جنبش زنان بیشتر شده است. دستگیری ها و احکام صادر شده برای فعالان حقوق زنان در یک سال اخیر در تاریخ رویش دوباره جنبش زنان از اوایل سال های 1370 بی سابقه بوده است. شرایط سخت تر شده است. حاکمیت سیاسی بسته تر شده است و در مقابل  هر ندای حق خواهی  بی تاب است. اما روی دیگر این سکه برخورد با فعالان جنبش زنان، قوی تر شدن این  جنبش است. زنان با روش های آموخته خود و با صبوری توانسته اند، خواست هایشان را عمومی تر کنند. زین پس، حق خواهی زنان یک عمل مهجور و مربوط به نخبگانی دور از مردم نیست. ساخت بسته جنبش زنان باز شده است و جنبش زنان  اعضای جوانی را به خود می خواند، که اولین تجربه هایشان در همکاری و همدلی با فعالان حقوق زنان در تجمعاتی این چنینی در دو سال اخیر شکل گرفته است. </p>

<p><strong>نگاهی به تجمعات دو سال گذشته</strong></p>

<p>22 خرداد 1384 یک هفته پیش از برگزاری نهمین انتخابات ریاست جمهوری که محمود احمدی نژاد برنده آن شد، گروه هایی از زنان ایرانی تجمعی را در جلوی سردر اصلی دانشگاه تهران برگزار کردند که بعد از تظاهرات زنان در 8 مارس 1357 که 30 هزار زن در اعتراض به باز پس گیری برخی حقوق خود به خیابان ها آمده بودند، مهم ترین تجمع اعتراضی زنان  بعد از انقلاب محسوب می شد.<br />
این تجمع در  بحبوبحه انتخابات ریاست جمهوری صورت گرفت. زنان با استفاده از فرصت انتخاباتی و فضای سیاسی نسبتا باز این دوره، تصمیم می گیرند تجمعی را در اعتراض به نقض حقوق زنان در  «قانون اساسی» جمهوری اسلامی سازمان دهند. </p>

<p><strong>تجمع 11 خرداد در اعتراض به واژه رجال در قانون اساسی</strong><br />
      در همین فضای سهل گیر انتخاباتی، در شرایطی که همه کاندیداهای زن ریاست جمهوری از طرف شورای نگهبان رد صلاحیت شده بودند، روز 11 خرداد 1384 به دعوت اعظم طالقانی(دختر آیت الله طالقانی و رئیس جامعه زنان انقلاب اسلامی) و همراهی کانون هستیا اندیش و مرکز کارورزی سازمان های غیردولتی برای اعتراض به مفهوم رجال در قانون اساسی تحصنی در برابر کاخ ریاست جمهوری(چهارراه پاستور) برگزار کردند. خبر این تجمع در جایی منتشر نشد ولی فعالان جنبش زنان با اس ام اس  به این تجمع دعوت شدند. حدود 100 نفر از جمله فعالان سکولار در این تجمع شرکت کردند. این تجمع هم بدون مجوز انجام گرفت اما برگزارکنندگان با مذاکره شفاهی با کارکنان ریاست جمهوری از آنان قول همکاری گرفته بودند.</p>

<p><strong>تجمع 22 خرداد 1384 در اعتراض به نقض حقوق زنان در قانون اساسی</strong><br />
      پس از تجمع 11 خرداد، در همان روز جلسه ماهانه «هم اندیشی زنان» برگزار شد. این جلسه که با حضور نمایندگان 20 گروه از گروه های فعال در حوزه حقوق زنان تشکیل شد،پس از بحث های بسیاربه تجمع 22 خرداد رای داد. این جمع کمیته هماهنگی را از میان فعالان زن حاضر در جلسه برگزید و فراخوان تجمع در روز 16 خرداد در برخی از سایت های زنان انتشار علنی یافت. بیانیه های تجمع نیز به نام گروه هماهنگ کننده تجمع اعتراضی فعالان زنان منتشر شدند.<br />
      با انتشار علنی فراخوان و بیانیه ها از سوی گروه هماهنگی، ان جی او های زنان به ویژه در تبریز ، کردستان، اصفهان، چهار محال بختیاری، خراسان، سیستان و بلوچستان ، لرستان و کرمانشاه از این حرکت استقبال کردند و فراخوان را امضا کردند، برخی از جمله گروه های زنان کرد در تجمع نیز شرکت کردند. حدود 90 گروه و ان جی اوی زنان، جوانان ، محیط زیستی، آموزشی ، انجمن های اسلامی دانشگاه ها از جمله علامه طباطبایی، تهران، الزهرا، 60 نفر از اعضای دفتر تحکیم وحدت، 114 نفر از دانشجویان دانشگاه تهران و حدود 14 نشریه دانشجویی فراخوان را حمایت کردند. این فراخوان با حمایت 350 نفر از زنان فعال در جنبش زنان، حقوق دانان، نویسندگان، دانشجویان و اساتید دانشگاه و... روبرو شد که هر روز اسامی جدیدی در سایت تریبون فمینیستی(سایت مرکز فرهنگی زنان) به آن ها اضافه و به روز می شد.نامه ای با موضوع  حمایت از فراخوان تجمع  از سوی بیش از 100 مرد روشنفکر مطرح ایرانی نیز انتشار یافت.<br />
سازمان دهندگان این تجمع که بدون درخواست مجوز از وزارت کشور صورت گرفت(همه می دانستند که وزارت کشور مجوز نخواهد داد)، سعی کردند با رسانه ای کردن فراخوان و در شبکه ارتباطی خود حمایت گروه های زنان و مردان و نیز سازمان های حقوق بشری را جلب کنند. به همین دلیل با استفاده از سایت های زنان و 130 وبلاگ، تمامی تلاش خود را برای عمومی کردن فراخوان و جلب حمایت مردم از تجمع انجام دادند.با انتشار فراخوان در خارج کشور، بسیاری از شخصیت ها، انجمن ها، گروه ها از جمله حقوق دانان، پنج تن از برندگان صلح نوبل ، اساتید دانشگاه ها، گروه های فمینیستی و حقوق بشری، نویسندگان و شاعران خارج از کشورو همین طور دیده بان حقوق بشر از این حرکت استقبال کردند و بیانیه ای حمایتی نیز منتشر کردند.<br />
بنا بر مشاهدات حاضران جمعیتی 6000 نفری متشکل از زن و مرد در این تجمع گرد آمده بودند که البته پلیس با پارک کردن قطار اتوبوس ها، حلقه اصلی تجمع کنندگان را از دیگر تجمع کنندگان دور نگاه داشته بود.</p>

<p>     پلیس سعی کرد که با خشونت، مانع از پیاده شدن حلقه اصلی تجمع کنندگان از اتوبوس و نشستن آن ها بر زمین در جلوی در دانشگاه تهران شود، اما با مقاومت حلقه اصلی و پیوستن جمعیت به آنان، تجمع بدون هیچ حادثه خشونت باری به پایان رسید و تجمع کنندگان بعد از شعرخوانی سیمین بهبهانی، سخنرانی چندتن از سخنرانان و خوانده شدن قطع نامه متفرق شدند.گرچه تبعات بعدی این تجمع نیز احضارهای تلفنی برخی از برگزارکنندگان و نیز تهدید برخی از ان جی او های زنان امضا کننده فراخوان در  شهرستان ها به بسته شدن انجمن هایشان بود. </p>

<p>       نگاهی به امضا کنندگان و حامیان فراخوان تجمع نشان  می دهد که برای اولین بار در تاریخ حرکت های زنان پس از انقلاب، گروه های متنوعی از زنان و مردان با افکار متفاوت، در حرکتی دمکراتیک و مستقل  حول یک محور «اعتراض به نقض حقوق زنان در قانون اساسی» و خواست «برابری حقوقی زن و مرد» به عنوان کف و نقطه اشتراک مطالبات  متحد شوند و با هم حرکتی جمعی را سازماندهی کنند. با نگاهی به اسامی گروه ها و نیز افراد امضا کننده فراخوان در می یابیم که امضا کنندگان طیف وسیعی از فعالان حقوق زنان در ایران  را در بر می گیرند. فعالانی که رغم تفاوت خواسته ها و نیز روش های متفاوتی که برای تغییر وضعیت زنان پیشنهاد می کنند در این حرکت بر سر موضوع نقض حقوق زنان در قانون اساسی و روش تجمع در مقابل سر در دانشگاه تهران برای بیان اعتراض خود به قانون اساسی جمهوری اسلامی به توافق رسیده اند.  <br />
      نگاهی کوتاه به این نام ها نشان می دهد که در این جا لاییک در کنار نواندیش دینی، زنان روشنفکر با گذشته چپ در کنار فمینیست های مسلمان و اصلاح طلب قرار می گیرند و نسل های مسن تر زنان در کنار نسل های جوانتر حرکت مشترکی را به پیش می برند.<br />
این فراخوان اما توسط زنانی از دو سر طیف حمایت نشد. گروه اول، فعالینی که درخواست تغییر قانون اساسی را خواستی لیبرالی می دانستند و خواهان نفی «کلیت قانون اساسی» هستند و گروه دیگری که خواست زنان برای تغییر قانون اساسی را خواستی «رادیکال» می دانستند و روش تجمع مسالمت آمیز خیابانی را برای بیان مطالبات زنان نامناسب می دانستند وآن را به نفع اپوزیسیون سلطنت طلب و برانداز در آستانه برگزاری انتخابات ارزیابی می کردند.<br />
     با مطالعه قطعنامه و سخنرانی های انجام شده و انجام نشده برخی از فعالان در روز تجمع  می بینیم که طیف های گوناگون فعالان زن با وجود تفاوت های  عقیدتی و فکری و سرمایه فرهنگی متفاوت(به تعبیر بوردیو) در یک خواست، اشتراک نظر دارند. خواست تطابق قوانین اساسی و مدنی ایران با حقوق بشر.<br />
با توجه به گفته های چندبرگزار کننده تجمع که نماینده طیف های گوناگون حرکت زنان هستند می بینیم که همه آن ها نقدهای مشابهی به قانون اساسی دارند.1 مقدمه و برخی اصول قانون اساسی که مرتبط با زنان است را مردسالارانه می خوانند. 2 به تفسیر پذیر بودن اصول قانون اساسی اعتراض دارند.3  به مشروط کردن حقوق زنان در قانون اساسی به موازین اسلامی اعتراض دارند.4 به تفویض تفسیر قانون اساسی به نهادهای انتصابی( شورای نگهبان) اعتراض دارند. 5 نهادهای انتصابی تفسیر کننده اصول قانون اساسی را نماینده سنتی ترین اقشار اجتماعی می دانند و آنان را صاحب صلاحیت برای تصمیم گیری برای زندگی زنان امروز نمی دانند.6 آن ها خواستار یک قانون اساسی هستند که برابری زن و مرد را به رسمیت بشناسد و منطبق با اصول حقوق بشر باشد.</p>

<p>در این جا می توانیم اشتراک نظر و مواضع را بین کنشگران مختلف عرصه زنان ببینیم، اتفاقات بعدی نشان داد که اختلافات آنان نه در لزوم برابری زنان و مردان و لزوم تغییر قوانین نابرابر بلکه در شیوه هایی است که برای رسیدن به برابری بر می گزینند و نیز در شجاعت و آمادگی برای پرداخت هزینه برای مبارزه به منظور تغییر و سرانجام به درک های گوناگون آنان از مبارزه اجتماعی و کار دمکراتیک مربوط است. </p>

<p><strong>تجمع 8 مارس 1384</strong><br />
برگزاری 8  مارس روز جهانی زن بعد از انقلاب هم زمان با تحکیم قدرت حکومت تازه به قدرت رسیده؛ ممنوع شد . حاکمیت همراه با محکم کردن پایه های قدرت خود، به تاسیس روز رسمی زن همت گماشت. تولد فاطمه زهرا، روز زن و بعدها روز مادر نامیده شد.<br />
اما برای زنانی که روز جهانی زن برایشان روز اعتراض به سلب حقوق زنان، مردسالاری رسمی و غیر رسمی و نیز طرح مطالبات زنان در پیوند با جنبش جهانی زنان بود، تعیین روز رسمی زن از جانب حکومتی که تنها دو هفته بعد از انقلاب سلب حقوق زنان را از وظایف خود قرار داده بود، پذیرفتنی نبود.<br />
در سالهای پایانی دهه 60 و در آرامش پس از جنگ زنان عمدتا لاییک در خانه های خود محافل زنان را تشکیل دادند. این محافل فرصتی برای مطالعه، بحث و نقد شرایط بود و برگزاری 8 مارس یکی از دغدغه های اصلی آنان محسوب می شد.<br />
بعد از دوم خرداد 76 با تسلط یافتن گفتمان مدنی و حقوق شهروندی، بحث استفاده از این فضا و گسترش آن برای عمومی کردن مطالبات زنان در میان محافل زنان آغاز شد.با وجود مخالفت ها به دلیل وجود فضای ترس و بی اعتمادی، اما برخی از فعالان زن، به همت نشر توسعه و روشنگران، در 8 مارس 1378 برای اولین بار بعد از سال ها روز جهانی زن را در شهر کتاب و در یک فضای عمومی جشن گرفته شد.<br />
سال های بعد، 8 مارس نه تنها در تهران بلکه در شهرستان ها نیز گرامی داشته شد و تبدیل به روزی برای بیان مطالبات زنان و اعتراض به وضعیت دشوار زنان گردید.<br />
در سال 1381 ،8 مارس با اخذ مجوز از استانداری تهران توسط مرکز فرهنگی زنان در پارک لاله اما تحت مراقبت شدید پلیس  برگزار شد. این نخستین بار بود که 8 مارس بیرون  از سالن های جشن و به شکل اعتراضی برگزار می شد. مجوز تجمع 8 مارس سال 82 چند ساعت قبل از برگزاری تجمع، به صورت شفاهی به برگزار کنندگان تجمع اعلام شد. اما برگزار کنندگان با کپی کردن مجوز در نسخه های زیاد، به محل برگزاری تجمع رفتند که در آن جا با ممانعت پلیس مواجه شدند. این تجمع به خشونت کشیده شد و تعدادی از شرکت کنندگان در تجمع دستگیر شدند. <br />
8 مارس 1384 به دعوت حرکت جهانی زنان و گروه هم اندیشی زنان، در پارک دانشجو قرار بود برگزار شود. این حرکت مسالمت جویانه که می خواست مطالباتش را در یک تجمع مدنی، با مردم در میان گذارد با خشونت تمام توسط پلیس سرکوب شد.<br />
حجم وسیع خشونت ها باعث محکومیت وسیع خشونت توسط نهادهای حقوق بشری و نیز فعالان اجتماعی گردید. زنان کتک خورده این بار در یک اقدام کاملا مدنی، به شکایت از پلیس پرداختند.</p>

<p>این تجمع ها گرچه به عمومی کردن مسائل زنان در سطح وسیعی در داخل و خارج کشور کمک کرد. و وضعیت اسف بار حقوقی زنان و نیز مطالبات بر حق زنان را در سطح جامعه بسیار بیش از پیش با مدد گرفتن از شیوه های جدید اطلاع رسانی، به ویژه اینترنت مطرح کرد. اما با واکنش نیروهای داخل جنبش چندان مواجه نشد و بحث بر سر شیوه های متفاوت پیشبرد مطالبات زنان را در نشریات زنان چندان مطرح نکرد.سرکوب  این تجمع اما اصل 27 قانون اساسی مبنی بر آزادی اجتماعات مسالمت آمیز را در میان فعالان زنان و مطبوعات مطرح کرد.</p>

<p><strong>تجمع 22 خرداد 1385 در اعتراض به قوانین تبعیض آمیز</strong><br />
از چندی پیش از 22 خرداد 85، گروه هایی از فعالان زنان برای گرامی داشت روز 22 خرداد تاکید می کردند. اما این امر با مخالفت برخی از فعالان حقوق زنان مواجه بود که برگزاری 22 خرداد را مناسب نمی دانستند.آن ها روش های مسالمت آمیز دیگری مانند شبکه سازی، رسانه ای کردن، برگزاری کارگاه های آموزشی، گسترش فعالیت های مدنی را برای عمومی کردن مطالبات زنان مفید می دانستند.  مخالفان با تقسیم بندی روش های فعالان حقوق زنان به روش های  انقلابی و روش های اصلاحی، برگزاری تجمع را از روش های انقلابی شمرده بودند .<br />
فراخوان تجمع این بار با عنوان «تجمع مسالمت آمیز در اعتراض به برخی قوانین تبعیض آمیز علیه زنان» در برخی از سایت های خبری منتشر شد. جمعی از زنان و مردان از طیف های مختلف فکری که تعداد آن ها به بیش از 2000 نفر می رسید، پشتیبانی خود را از این حرکت مدنی اعلام کردند. البته برخی از افراد، گروه ها و اعضای سازمان های غیردولتی که در تجمع 22 خرداد شرکت کرده بودند با این استدلال که در حال حاضر، برگزاری تجمع خیابانی شیوه مناسبی برای رساندن مطالبات زنان به گوش مردم  و دولتیان نیست، از امضای فراخوان خودداری کردند.<br />
گروه هماهنگ کننده تجمع در بیانیه شماره 2 خود، قصد برگزار کنندگان را  برپایی« تجمعی آرام و مدنی و به شکل مسالمت آمیز در پارک میدان هفت تیر» اعلام می کند. در همین بیانیه آمده است:«ما زنان طی یک صد سال گذشته، یعنی از زمان صدور فرمان مشروطیت و شکل گرفتن قوانین در ایران برای کسب حقوق برابر و عادلانه تلاش کرده ایم. تلاش ما در طول یک قرن گذشته ( هم در روش و هم در مضمون) مسالمت جویانه ، مدنی و صلح آمیز بوده است و از روش های خشونت آمیز و شعارهای احساسی و غیر صنفی پرهیز کرده ایم... ما با حضور نمادین خود می خواهیم به قانون گذاران کشورمان بگوییم که تحت این قوانین ناعادلانه، زن ایرانی نه تنها در جامعه، در محیط های شغلی و در امور اجتماعی بلکه حتی در پستوی خانه اش هم امنیت ندارد. از این رو، با توجه به اینکه هیچ یک از امضا کنندگان فراخوان قضد ایجاد ترافیک و برهم زدن نظم شهر و ایجاد مشکل برای شهروندان را ندارند، از همه کسانی که می خواهند در تجمع روز 22 خرداد شرکت کنند، در خواست می کنیم با آرامش و فقط با حضور خود در پارک جنب میدان هفت تیر از ساعت 5 الی 6 اعتراض مدنی و مسالمت آمیز خود را نشان دهند.»<br />
با وجود تاکید برگزار کنندگان بر مسالمت آمیز بودن تجمع، در همان دقایق اول پلیس به همراهی پلیس زن با خشونت از حضور تجمع کنندگان در پارک جلوگیری کرد و باعث شد تجمعی که قرار بود در پارک برگزار شود، به تمام میدان کشیده شود.<br />
 تجمع کنندگان با خشونت سرکوب شدند.  70 نفر متشکل از 42 زن و 28مرد، در این تجمع دستگیر شدند. بیشتر تجمع کنندگان در همان روزهای اول و دیگران بعد از یک هفته دستگیری ، آزاد شدند، اما علی اکبر موسوی خویینی نماینده مجلس ششم و دبیر کل سازمان دانش آموختگان ایران  تا دو ماه بعد در زندان باقی ماند.گرچه احضارهای فعالان زن پیش و پس از تجمع ادامه یافت و برخی از تجمع کنندگان از جمله نوشین احمدی خراسانی، پروین اردلان، شهلا انتصاری، فریبا دادوودی مهاجر، سوسن طهماسبی، بهاره هدایت به احکام سنگیین محکوم شده اند. </p>

<p><strong>محکومیت  خشونت علیه زنان به شیوه گسترده</strong><br />
سرکوب گسترده و استفاده از خشونت نامنتظره و نیز استفاده از پلیس زن برای سرکوب زنانی که جز تغییر وضعیت حقوقی خود، مطالبه ی دیگری را مطرح نمی کردند، گروه های مختلف را به واکنش واداشت.افراد و گروه هایی در داخل و خارج کشور این برخوردها را محکوم کردند و آزادی هر چه زودتر بازداشت شدگان را درخواست کردند.<br />
 اعتراض به اعمال خشونت بر زنان تجمع کننده، تنها محدود به سازمان های مدافع حقوق بشری محدود نماند. نیره اخوان یکی از  نماینده گان  مجلس نیز به برخوردهای خشونت آمیز در تجمع اخیر انتقاد کرد. جمیله کدیور دبیرکل روزنامه نگاران زن، نیز از معترضان برخورد با تجمع بود . حزب مشارکت نیز با صدور بیانیه ای ضمن محکوم کردن برخورد با تجمع از حقوق زنان دفاع کرد.<br />
طرح وسیع محکومیت برخورد  خشونت آمیز بر زنان تجمع کننده، مسئولان حکومت را نیز به پاسخ گویی واداشت. علیرضا آوایی رئیس کل دادگستری استان تهران در انتقاد به خشونت های اعمال شده گفت:« در این تجمع ها با هیچ توجیهی حق برخوردهای نامناسب را نداریم. اگر فردی در تجمعی کار غیرقانونی کرد، ما قلم در اختیار داریم و نیازی به برخوردهای نامناسب نیست.» <br />
جمال کریمی راد، سخنگوی قوه قضاییه نیز نتوانست برخوردهای خشونت آمیز ضابطان قوه قضاییه را در تجمع اخیر تایید کند:«هیچ یک از ضابطان قضایی حق کتک زدن کسی را ندارد. چه بسا برخی شرکت کنندگان در برابر نیروی انتظامی برای هدایت به داخل اتومبیل مقاومت هایی کرده باشند که در این بین احساس شده کتک خورده اند.»  <br />
از طرف دیگر تعدادی از زنان کتک خورده در تجمع نیز با مراجعه یه کانون مدافعان حقوق بشر و با وکالت شیرین عبادی، محمد سیف زاده، نسرین ستوده و لیلا علی کرمی شکایت خود را به دادسرای حقوقی تهران تسلیم کردند.ه این امرنشان دهنده تاکید تجمع کنندگان در پی گیری راه های قانونی برای مقابله با قانون شکنی عاملان قانون است.</p>

<p><strong>روش انقلابی یا اصلاحی</strong><br />
با وجود اعتراض فراگیر فعالان زنان به برخوردهای خشونت آمیز با تجمع کنندگان میدان هفت تیر، اما تجمع اخیر به بحث های دیگری در میان فعالان حقوق زنان دامن زد، که  گشوده شدن آن می تواند به جنبش زنان در پیشبرد اهدافش یاری رسان باشد. <br />
بحث تقسیم روش ها به روش های انقلابی و اصلاحی و قرار دادن تجمعات مسالمت آمیز در زمره روش های عقلانی، بحثی بود که به درستی در فضای تنش زای بعد از تجمع ، شکافته نشد. حتی در بحث های بعدی فردی چون افسانه نجم آبادی نیز این موضوع نادیده گرفته شد.<br />
به راستی آیا آنچه که گروه های انقلابی را از گروه های اصلاحی جدا می سازد، روش آن هاست یا در سر داشتن اهداف متفاوت؟ آن چه که حرکات انقلابی را از حرکات اصلاحی جدا می سازدنه شیوه های آن ها که خواسته ها و مطالبات آنان است. حرکت زنان در تمام تاریخ جنبش زنان، حرکتی اصلاحی بوده است، چرا که خواسته های زنان ، خواسته هایی نیستند که از طریق تغییر در ساخت سیاسی به دست آیند. عمده ترین مخاطبان جنبش زنان مردمند و نقد عرف و رفتارهای مردسالارانه جامعه، از مهمترین اهداف فعالان جنبش زنان است. در شرایطی که برگزار کنندگان مراسم در بیانیه های مختلف  به مسالمت آمیز بودن تجمع خود تاکید دارند و با اشاره به خواسته های صد ساله خود، بر پی گیری مطالبات حقوقی خود به روش های مسالمت آمیز تاکید دارند، مقوله بندی روش ها به دو روش انقلابی و اصلاحی کمی عجیب به نظر می رسد. آیا ناقدان  تجمعاتی را که در چند ساله اخیر در ایران صورت گرفته است را نیز در مقوله بندی خود حرکات انقلابی ارزیابی می کنند. تجمعی که در8 مارس  سال 82 با وجود داشتن مجوز  از استانداری در آخرین لحظه، مجوز آن به صورت شفاهی لغو می شود و در آخر تجمع به خشونت کشیده می شود، در این تقسیم بندی چه جایی دارد.<br />
تجمع زنان در مقابل کاخ ریاست جمهوری در اعتراض به کلمه رجال در قانون اساسی، در کدامین مقوله طبقه بندی می شود؟<br />
و در آخر تجمع 22 خرداد سال 84 که بدون درخواست مجوز برگزار شد ولی خشونت قابل ملاحظه ای را در پی نداشت، از طرف این منتقدان چگونه نام می گیرد؟<br />
واقعیت این است که فعالان حقوق زنان معتقد به روش های اصلاحی و حرکات قانونی هستند. آن ها با استناد به اصل 27 قانون اساسی تجمعات مسالمت آمیز را از حقوق خود می دانند. اما وقتی که نهادهای  اجرایی که مسئولیت اعطای مجوز به تجمعات را به عهده دارند، چنان تنگ نظرانه و بسته عمل می کنند که جز به گروه های کوچکی آن هم در راستای سیاست های حکومت و نه در نقد سیاست های آن، مجوز نمی دهند، فعالین اجتماعی چه راهی در پیش دارند؟<br />
جنبش زنان یک جنبش اجتماعی و دمکراتیک است، وظیف یک جنبش دمکراتیک گسترده تر کردن فضای اعتراض اجتماعی است، جنبش زنان در شرایط ویژه جامعه ایرانی بخشی از بار گذار دمکراتیک جامعه ایران را بر دوش می کشد. وظیفه این فعالان است که نهادهای مسئول را به گسترش فضاهای دمکراتیک و تحمل بیشتر در مقابل خواسته های شهروندانش متقاعد کنند. اگر نه، با هر عقب نشینی فعالان اجتماعی، نیروهای امنیتی، عقب نشینی بیشتری را از فعالان تقاضا می کنند. نگاهی به رویدادهای اخیر در برخورد با نیروهای اجتماعی و به ویژه فعالان زن نشان می دهد، که اتخاذ روش های رادیکال تر ، خشم نیروهای امنیتی و انتظامی را در مقابله با گروه های مختلف اجتماعی  بر نمی انگیزد، بلکه قدرت یابی زنان، گسترش وسیع مطالبات آنان و خود آگاهی آنان برای استمرار بر مطالباتشان، افزایش برخورد با فعالان را در پی دارد.<br />
به راستی اگر قرار بود تمامی جنبش های موجود اجتماعی، به ساخت بسته سیاسی و اجتماعی جوامع خود اکتفا کنند و هرگز در صدد باز کردن و گشودن آن بر نیایند، ما با دنیایی بسیار بسته تر از دنیای کنونی مواجه نبودیم. </p>

<p><strong>هدف اعتراضات خیابانی</strong><br />
به راستی هدف اعتراضات خیابانی چیست؟ هدف اعتراضات عمومی چیست؟ آیا یک جنبش اجتماعی می تواند بدون عمومی کردن مطالباتش جامعه را در جهت پاسخ به خواسته هایش متقاعد کند؟<br />
جنبش های اجتماعی به ویژه در جوامع غیر دموکراتیک، از ابزارها و انبوه امکانات رسمی محرومند. خیابان عرصه ای است برای عمومی کردن خواسته ها جنبش اجتماعی. رسانه ها مهمترین ابزارهای عمومی کردن خواسته های جنبش ها و تاثیر بر افکار عمو.میست. متاسفانه در جوامع غیر آزاد، دسترسی به این رسانه ها بسیار دشوارتر است. جنبش اجتماعی مجبور است که خود را به رسانه ها تحمیل کند. از آن جا که رسانه ها اخبار تجمعات خیابانی را بیشتر منعکس می کنند، از طریق تجمع می توان به رسانه ها دسترسی یافت. <br />
ساخت جنبش زنان ساختی بسته بود. برای فراروی از نخبگان و ارتباط با مخاطبان جدید، یکی از مهمترین راه ها تلاش برای دیده شدن در خیابان است. با نگاه به عکس های تجمعات در سال های اخیر، برخی از فعالین کمپین یک میلیون امضا، را در میان تجمع کنندگان می شناسیم. این خود نشان می دهد که آشنایی برخی از این فعالان جوان، از طریق همین تجمعا ت صورت گرفته است.<br />
بنا براین آگاه سازی، بسیج نیرو، شکل دادن افکار عمومی در جهت حقوق زنان، دسترسی به رسانه های جمعی از طریق همین تجمعات ممکن است. ما می بینیم که میزان بحث و حساسیتی که در مطبوعات در مورد جنبش زنان می شود، با قبل از 22 خرداد های اول و دوم قابل مقایسه نیست.<br />
نکته ی دیگری که می توان به آن اشاره کرد. شکل گیری یک نوع تخیل اجتماعی در جامعه است که هرگونه کنش اجتماعی برای تغییر را نادیده می گیرد. هزینه های کار اجتماعی را بسیار غلو شده ارزیابی می کند و نسبت به هر نوع حرکت جمعی برای تغییر، بی اعتنا و بی اعتماد است. شکستن این فضای اجتماعی به عهده فعالان اجتماعی است. اگر در جمع های زیادی اکنون از تلاش زنان برای تغییر سخن گفته می شود، به این دلیل بوده است که گروه هایی از زنان با مطرح کردن میزان خشونت و آسیبی که از طریق قوانین و عرف سرکوبگر بر زنان و کل جامعه وارد می شود، سعی در بیدار کردن وجدان اجتماعی مردم  داشته اند. </p>

<p><strong>شیوه های گوناگون مکمل یا مزاحم</strong><br />
بحث دیگری که در حول و حوش تجمع 22 خرداد، در گرفت، بحث  ارتباط شیوه های مختلف در یک حرکت اجتماعی است. نگاهی به کارنامه برگزار کنندگان تجمع نشان می دهد، که خود این برگزار کنندگان در سال های فعالیت اجتماعی خود از روش های گوناگون استفاده کرده اند. کارنامه آنان سرشار از تلاش های فرهنگی از جمله انتشار کتاب، مقاله، ترجمه، انتشار نشریه، برگزاری کارگاه های آموزشی، سمینار، ایجاد سایت های اینترنتی و ... است و زندگی خود این فعالان نشان می دهد که آنان بر استفاده از همه شیوه های مسالمت جویانه برای پیشبرد حرکت زنان در ایران و عمومی کردن مطالبات زنان استفاده می برند. همه این شیوه ها مکمل همدیگرند. به شرطی که بین گروه های مختلفی که شیوه های متفاوت را دنبال می کنند، نوعی هماهنگی وجود داشته باشد.برگزار کنندگان تجمع لابی را یکی از ابزارهای پیشبرد مسائل زنان می دانند گرچه بر چگونگی انجام  لابی تاکید دارند.« دولت ها وقتی به لابی ها اهمیت می دهند که قدرتی پشت آن ها باشد. از سوی دیگر، هر چقدر مسئله زنان گسترش پیدا کند. این لابی ها ناخود آگاه در بالا اتفاق می افتد...اما اگر گروه، جریان و جنبشی ضعیف باشد، دولت در جامعه ما می تواند آن ها را به راحتی جذب کند، یعنی ما در جنبش زنان مورد لابی قرار می گیریم، نه آن ها.»  دیدگاهی که فکر می کند این روش ها مزاحم هم هستند، دیدگاه جامعه شناسانه نیست، دیدگاهی تک عاملی است که منفعت گروهی کوتاه مدت را در نظر می گیرد نه اهداف بلند مدت جنبش زنان را.</p>

<p><strong>نتیجه گیری</strong><br />
در شرایطی به سال روز 22 خرداد روز همبستگی جنبش زنان نزدیک می شویم که جنبش زنان در یک سال اخیر  کوله باری از تجربه اندوخته است. روزهای سختی را پشت سر گذاشته است، و احتمالا روزهای سختی را در پیش خواهد داشت. فعالان زنان مسئولیت مهمی را که در شرایط امروز جامعه ایران به عهده  دارند، بهتر می شناسند. بسیاری از توهماتی را که در سال های گذشته به سخن مسلط (مبنی بر امکان تغییر و بهبود وضعیت  زندگی بدون پرداخت هزینه)  بدل گردیده  بود، را از دست داده است. فعالان جنبش زنان به دنبال قهرمان شدن نیستند. آنان زندگی را دوست دارند، و هر روز و هر ساعت، شور و شوق زندگی را در بطن این جنبش می دمند، اما بر این موضوع آگاهند که هیچ تغییری بدون پرداخت بهای آن به دست نمی آید. <br />
در پاسخ به کسانی که اعمال آنان را باعث خشن تر شدن نیروهای سرکوب می دانند، به جنگ بزرگی که علیه زنان وجود دارد، اشاره می کنند. به زندگی های به بن بست رسیده زنانی اشاره می کنند، که با وجود این قوانین و عرف سرکوبگر، به خود کشی و دیگر کشی روی می اورند. آنان می دانند که هزینه این قوانین ده برابر بیشتر شانه های زنان را خم می کند. سخنم را با یاد آوری یکی از فعالان جوان کمپین یک میلیون امضا به پایان می برم، که وقتی دوستانش، به دلیل تهدید او از طرف  نیروهای امنیتی، دلداریش می دادند تا نگرانی اش تخفیف یابد، می گفت : « نگران نیستم، من راهم را انتخاب کرده ام. تنها می خواستم از تجربه های شما استفاده کنم.»</p>

<p>پانوشت ها:<br />
1-  مستقل به معنای استقلال از احزاب سیاسی، دولت و مردان است. استقلال از مردان به این معناست که تصمیم گیری و سازماندهی اصلی با زنان است و گرنه مردان به عنوان حامی و همکاران زنان در حرکت های اجتماعی برای کسب برابری زن و مرد، فعالانه حضور دارند.<br />
2 _  یکی از شعارهای تجمع «برابری حقوقی کف مطالبات است» بود.<br />
3 _   برای دیدن نام امضا کنندگان فراخوان، گروه هماهنگی و نامه های حمایتی به سایت فیلتر شده تریبون فمینیستی و یا نامه زن شماره 3، خبرنامه داخلی مرکز فرهنگی زنان، ویژه آلبوم همبستگی زنان مراجعه کنید. <br />
4 _   در این تجمع تنها مینو مرتاضی موفق به سخنرانی شد. صحبت های دیگران در سایت تریبون فمینیستی بعد از تجمع انتشار یافت<br />
5 _   شرکت، شهلا، امر سیاسی شخصی است، زنان شماره 133، ص2 ،تیر 1385<br />
6 _ همان<br />
7 _  افشار، شیرین،همه گفتند خشونت محکوم است، گزارشی از تجمع زنان در 22 خرداد،زنان، شماره 133، ص15<br />
8 _   همان<br />
9 _ گفتگو با نوشین احمدی  در مفهوم« استقلال» در نگاه کنشگران جنبش زنان در ایران،نامه زن ، شماره 5، خبرنامه داخلی مرکز فرهنگی زنان، اسفند 85</p>

<p><br />
</p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue25/07,06,05,08,17,25/ by HTTrack Website Copier/3.x [XR&CO'2014], Sun, 25 May 2025 04:18:33 GMT -->
</html>