<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue25/07,06,05,07,20,27/ by HTTrack Website Copier/3.x [XR&CO'2014], Sun, 25 May 2025 04:18:33 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 25 | زری طبایی
 » گفت و گو با ویدا حاجبی:تلاش هاي حق طلبانه زنان، گام مهمی براي دموکراسی</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">گفت و گو با ویدا حاجبی:تلاش هاي حق طلبانه زنان، گام مهمی براي دموکراسی</a></div>
    <div id="author"><a href="mailto:i">زری طبایی
</a>&nbsp;|&nbsp;&#1587;&#1607; &#1588;&#1606;&#1576;&#1607; ۱۵ &#1582;&#1585;&#1583;&#1575;&#1583; ۸۶&nbsp;|&nbsp;<a target="_blank" href="http://www.technorati.com/search//issue25/07,06,05,07,20,27/">
لینک های وارده</a></div>
    <div id="body" style="color: #000;">
      <p><em>جنبش زنان ایران از منظر روش و نگرش در طول زندگی صد و پنجاه ساله ی خود فراز و نشیب های فراوانی را از سر گذرانده ولی همواره مطالبات یکسانی را دنبال می کرده زیرا عنصر خودکامگی پیوسته در صحنه سیاسی- اجتماعی و فرهنگی ایران پایدار و مبارزه با آن در تمام سطوح و ابعاد جامعه وجه مشترک این جنبش است.<br />
یکی از راههای غنی تر کردن آن استفاده از تجربیات کسانی است که در این راه سالها مبارزه و تجربه اندوخته اند. ویدا حاجبی تبریزی یکی از زنان فعال و مبارز سیاسی دهه ی چهل  تا هفتاد در ایران است واز دهه ی هشتاد به عنوان یک نویسنده ی منتقد و مترجم در کشور فرانسه زندگی می کند.با او درباره تجربياتش و روزهايي كه از سر گذرانده گفتگو كرده ايم.</em></p>

<p><br />
<strong>زری طبایی- ویدا تو در باره ی شکل‌‌ گیری و تجربه ی زندان سیاسی زنان در دوره ی شاه ( از1351 تا 1357) کتاب داد بی داد را در دو جلد منتشر کرده ای. من فکر می کنم تجارب زندان سیاسی زنان در آن دوره، به خاطر ویژگی های اجتماعی و سیاسی، با تجربه ی زندان زنان امروز بسیار تفاوت دارد. به عنوان مثال امروز زنانی را به خاطر جمع آوری امضاء برای دستیابی به حقوق خود به زندان می اندازند و سپس به اتهام اختلال در نظم عمومی و رابطه با خارج و بیگانگان محاکمه می کنند. پرسش من این است  که آیا به نظر تو تجربه ی زندان سیاسی زنان در آن دوره می تواند کمکی باشد برای زنان امروز جامعه ی ایران؟</strong></p>

<p>ویدا حاجبی- پیش از پاسخ به این پرسش خوبست به این نکته اشاره کنم که نقطه اشتراک این هر دو نظام در این است که به انواع و شیوه های مختلف می کوشند از به رسمیت شناختن زندان و زندانی سیاسی پرهیز کنند. در گذشته و حال هر نوع مخالفت با نظام- یا دگراندیشی- را به اتهام  اقدام علیه امنیت، جاسوس، خرابکار، رابطه با بیگانگان و غیره زندانی کرده و مورد آزار قرار داده اند.<br />
اما در مورد پرسش مربوط به انتقال تجربه، به نظر من هر نسلی قادر است و قابلیت آن را دارد که از رويدادهای کوچک و بزرگ و تجربه ی نسل های گذشته برای فهم تحول و سیر تاریخ و درک فضای اجتماعی و سیاسی زمانه ی خود استفاده کرده و کمک بگیرد. منتها این بهره گیری را نمی توان به معنای الگوبرداری اخلاقی برای تکرار یا عدم تکرار اعمال گذشتگان در نظر گرفت. بلکه از ورای نگاهی نقادانه (نقادانه به مفهوم مدرن آن) به رویدادها و طرز فکر گذشتگان و سنجیدن آن با وضعیت، شرایط، طرز فکر و اندیشه زمانه ی خود، می توان از تجربه های گذشته یاری گرفت.<br />
همان طور که می دانیم، وضعیت و شرایط سیاسی و اجتماعی امروز با سی سال پیش بسیار متفاوت است. نه تنها شیوه های مبارزه، بلکه نگاه ها و برداشت ها نیز تفاوت کرده اند. به خاطر همین پویندگی جامعه ی انسانی است که بازنگری به گذشته نیازمند نگاهی نقادانه و سنجش گر است. تهیه و تنظیم کتاب داد بی داد نیز، بیش از هر چیز، فراهم آوردن زمینه ی این بازنگری به گذشته بوده تا خوانندگان آن بتوانند با شرایط، وضعیت سیاسی- اجتماعی، شیوه ی مبارزات و طرز فکرهای مختلف دوران پیش از انقلاب آشنا شوند و از آن تجربه ها برای فهم شرایط و فضای اجتماعی- سیاسی امروز بهره گیرند. </p>

<p><strong>ز. ط.- تو خودت به عنوان يک زن مبارز زندانی سیاسی در دوره ی شاه بوده ای که به مدت هفت سال از عمرت را در زندان های مختلف قصر، اوین و کمیته ی مشترک شهربانی و ساواک گذرانده ای، می توانی بگویی : 1- چه نظری به ساواک، زندان و برخورد زندانبانان با خودت داشتی؟ 2- وقتی دستگیر شدی چه انتظاری از خودت داشتی، مقاومت، شهادت، یا چیزی دیگر؟ 3- چه انتظاری از زندانی بودن خودت داشتی؟ یا بهتر بگویم آیا فکر می کردی با پرداختن این هزینه حامل چه پیامی هستی یا چه تأثیری بر روی مردم و سایر روشنفکران می گذاری؟</strong></p>

<p>و. ح.- در واقع ساواک با سرکوب و خفقانی شدید و همه گیر راه هر گونه مبارزه ی علنی و قانونی را سد کرده بود. از سال 54 به بعد، با برچیدن دو حزب دولتی و ايجاد حزب رستاخیز به عنوان تنها حزب قانوني به نارضایتی روزافزون کل جامعه، بیش از پیش، دامن زد. نا امنی و ترس را در خانه و خانواده و اداره اشاعه داد به طوری که اصطلاح «حرف ناجوری نزن که دیوار موش داره و موش گوش داره» در جامعه رایج شده بود. ساواک با ايجاد رعب و خفقان کاری کرده بود که نه تنها جوانان و روشنفکران، بلکه حتی حامیان رژیم و کارمندان عالی رتبه هم به صف ناراضیان رانده شده بودند.<br />
اما آنچه که به شخص من مربوط می شود واقعیت این است که پیش از دستگیری هیچ فعالیت سیاسی مشخصی در ایران نداشتم، اگر چه مخالف نظام سلطنتی و استبداد بودم. در خارج از کشور در تظاهرات و تجمعات علیه رژیم شاه شرکت داشتم، اما فعالیت سیاسی و تشکیلاتی من بیشتر با تشکل های آمریکای لاتین بود و از مبارزه ی مسلحانه به الگوی کوبا حمایت می کردم و به کوبا هم سفر کرده بودم. لیکن در زندان بود که به صف چریک های فدایی پیوستم و بعد از آزادی در انقلاب به عضویت این سازمان در آمدم. در 1359 هم از پایه گذاران انشعاب جناح چپ بودم. <br />
واقعیت دیگر این است که هیچ انتظار نداشتم دستگیر شوم، چون از نظر خودم در ایران فعالیتی به معنای سیاسی نداشتم. فعالیت سیاسی برای من آن گونه ای بود که در اروپا یا کشورهای امریکای لاتین تجربه کرده بودم. به همین خاطر هم اگر زیر شکنجه و در زندان مقاومتی کردم نه به خاطر رسالت و تأثیرگذاری بر دیگران بود، بلکه بیش از هر چیز ارزش ها و معیارهای اخلاقی من با تسلیم در مقابل فشار استبداد و لو دادن دیگران همساز نبود. اگر چه حد و ظرفیت مقاومت در برابر فشار را هیچ گاه امری مطلق نپنداشته ام.<br />
هر چه بود، تنها در انتقال به بند عمومی زندان قصر بود که متوجه شدم ساواک بسیاری از جوانان را حتی به خاطر خواندن یا رد و بدل يک جزوه، یا کمک به خویشاوندان خود به عنوان فعال سیاسی و به اتهام « اقدام علیه امنیت کشور» به زندان می اندازد و شکنجه می کند. برایم اصلا قابل تصور نبود که کسی را به خاطر یک انشا درمورد مصدق یا رد و بدل یک جزوه با همکلاسی اش به اتهام «اقدام علیه امنیت کشور» به زندان بیندازند و شکنجه کنند. نشانه ی بارزی از تو خالی بودن رژیم و دستگاه امنیتی آن.</p>

<p><strong>ز. ط.- درست است که تو قبل از تجربه زندان عضو رسمی و یا رسماً فعال سازمان چریکهای فدایی خلق نبودی اما از تئوری مبارزه مسلحانه و « نظریه موتور کوچک و موتور بزرگ » حمایت می کردی  به این معنا که قرار بود یک گروه پیشگام یا اوانگارد و از جان گذشته با فداکاری و شکستن سد افسانه ای و شکست ناپذیر استبداد راه انقلاب را برای توده ها هموار کنند. بنابراین زمانی که در سال 2-1351 دستگیر و زندانی شدی این چنین فکر می کردی یا در برابر این طرز تفکرتمام مدت مقاومت کردی؟</strong></p>

<p>و. ح- همان طور که گفتم من الگوی انقلاب کوبا را قبول داشتم، طبعا بر اساس همان نظریه موتور کوچک و موتور بزرگ. نظریه ای که توسط فیدل کاسترو و چه گوارا تبلیغ می شد و توسط رژیس دبره در کتاب «انقلاب در انقلاب» تدوین و تئوریزه شد. مسعود احمدزاده و پرویز پویان، از پایه گذاران چریک های فدایی خلق نیز با اتکا به همین کتاب نظرات خود را تدوین کردند. من نیز بر اساس همین نظریه باور داشتم که با ایثار و جان فشانی گروهی پیشگام (به مثابه موتور کوچک) مردم علیه استبداد و استثمار (به مثابه موتور بزرگ) به پا خواهند خواست. <br />
اما درپی انقلاب بود که نسبت به این طرز فکر به تردید افتادم. به تدریج به این نتیجه رسیدم که ایثار و جان فشانی یک گروه پیشگام نه تنها برای دستیابی به جامعه ای آزاد و دادگر کافی نیست، بلکه می تواند پیامدهای ناگواری برای یک جامعه ببار آورد. امروز بر این باورم که در جامعه ما حتی دستیابی به حداقل حقوقی انسانی و برابر تنها و تنها از طریق ارتقاء آگاهی عمومی در حوزه ی سیاسی و فرهنگی امکان پذیر است.</p>

<p><strong>ز. ط- ویدا، شاید برای کسانی که تو را با سابقه قدیمی چریکی می شناختند و کمابیش از سال های اقامت ات در پاریس و سفرهای دوران جوانی ات به کوبا و کشورهای اروپای شرقی شنیده اند، از هفت سال زندان و حمایتت از مبارزه ی مسلحانه و پس از انقلاب از عضویت و مسئولیت بالای تو در سازمان چریک های فدایی، و سپس از جایگاه تو به عنوان یکی از پایه گذاران انشعاب جناح چپ سازمان فداییان خلق اطلاع دارند، شگفت انگیز باشد که تو امروز از جنبش و فعالیت های حق طلبانه زنان در ایران حمایت می کنی. در واقع این تغییر و تحول فکری تو می تواند برای خیلی کسان سئوال برانگیز باشد. این چرخش فکری در تو چگونه و از چه زمانی اتفاق افتاده؟ در حقیقت چه عاملی موجب این نگرش و جهان بینی شده؟</strong></p>

<p>و. ح- طبعا، روندی زمانی در این تحول فکری نقش داشته است و یک‌ باره نبوده است. در نخستین سال های مهاجرت بود که مسئله ی شکست یا پیروزی در انقلاب برایم مطرح شد. بدین معنا که آیا پیامدهای این انقلاب همانی است که می خواستم و در پی آن بودم؟ رفته رفته در پی یافتن پاسخ به پرسش های متعدد دیگری بر آمدم. تا بدانجا که بازنگری و نگاهی نقادانه به گذشته به ضرورتی اجتناب ناپذیر در ذهنم تبدیل شد.<br />
واقعيت اين است که تاريخ سياسي معاصر، مربوط به پیش از انقلاب، کمتر مکتوب شده است. چه بسيار تجربه هاي خوب و بدي که از آن بي خبر مانده ايم و در دل افراد يا جريان هاي سياسي، به دلايل مختلف از جمله ملاحظات سياسي- فرهنگي يا جزم انديشي، مسکوت مانده اند يا با جان باختن افراد در زندان ها و حذف شدن از صحنه ی سياسي، از ميان رفته اند. اگر چه دلاوري ها و جان فشانيی هايی که در تاريخ معاصر ما، در مقابله با ظلم و ستم شده، کم نيست. اما متأسفانه اين مسير پرفراز و نشيب با آموزه های ناکافی، بیشترین اتکا به جان فشانی و قهرمان پروری و تکرار اشتباه هايی مشابه، چندين بار پيموده شده است. <br />
در اين ميان بر ملا شدن فجايعی که به نام سوسياليسم عليه آزادی و حقوق انسان ها انجام گرفته، فکر تدوين تجربه ی زندان را در من تقويت کرد. چرا که در همه ی دوره ها بيشترين تعداد زندانيان سياسي از طيف گسترده ی چپ بودند و از مدافعان يا پيروان الگوي حکومت های سوسیالیستی. با این نگاه بود که به فکر بازنگری به تجربه نخستین زندان سیاسی زنان افتادم که در مسیر زندگی سیاسی من نیز جایگاه ویژه ای داشت. علاوه بر این که زندان سياسی همچون پديده ای اجتماعی با تاريخ ما پيوند خورده است. سرانجام می توانم بگویم تهیه و تنظیم کتاب داد بی داد از طریق گفت و گو با هم بندان سابقم، تأثیر به سزایی داشت در این تغییر و تحول فکری که به آن اشاره داری. در جريان کار و تبادل نظر با هم بندانم، به اهميت گشاده نظری سياسی، در انتقال تجربه پی بردم و رفته رفته به اين نتيجه رسيدم که به زندان سياسي همچون يک پديده ی اجتماعي نگاه کنم که نيازمند بررسی و تحقيق است. پس کوشيدم با فاصله گرفتن از تنگ نظری های آغازين ، در حد امکان با همه ی گرايش ها و نظرات مختلف سياسی، به طور مستقيم يا غير مستقيم تماس بگيرم و نظرم را در ميان بگذارم.</p>

<p><strong>ز. ط- تو در سخنرانیت به مناسبت روز جهانی زن در اسفند 1385، در مونترال به اين مطلب اشاره کرده ای که «از اواسط دهه ی 40، در مبارزه عليه رژيم، راديکاليسم سياسی و مبارزه ی مسلحانه، در صحنه ی سياسی، جايگاه برتری يافت» و سپس توضيح داده ای که «هرگونه تلاش در راه دستيابی به حقوق مدنی را خواستی بورژوايی به شمار ‌آوردند و آزادی را امری ليبرالی تلقي ‌کردند. نه تنها براي دستيابي زنان به حقوقی نظير شرکت در انتخابات و حق طلاق اهميتی قائل نبودند‌‌، بلکه فمينيسم را امري بورژوايی و انحرافی مي‌ دانستند‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌.» <br />
امروز تو این جنبش های خاص (زنان، کارگران، دانشجویان، معلمان و غیره) را چگونه می بینی؟ وارتباط  آنها را با جنبش های سیاسی مخالف چگونه می بینی؟  تأثیر این جنبش ها بر جنبش سیاسی عام و مردمی از نظر تو چیست؟</strong></p>

<p>و. ح- در واقع از دوران مشروطیت تا انقلاب 57 و چند سال پس از آن بیشتر احزاب و سازمان های سیاسی مخالف رژیم، از جمله جریان های چپ مبارزه ی مستقل مدنی و حقوق بشری یا به گفته ی تو جنبش های خاص را انحرافی و مغایر با مبارزات سیاسی می دانستند. در دوران ما نیز هر نوع حق خواهی در مقایسه با مبارزه ضد امپریالیستی، ثانوی و انحرافی تلقی می شد. این برداشت و تلقی هنوز هم در پاره ای محافل سیاسی به چشم می خورد. لیکن امروز بعد از انباشت یک قرن تجربه بخش وسیعی از فعالان سیاسی دیگر مغایرتی بین تلاش های مستقل در جهت دستیابی به حقوق مدنی با سایر مبارزات سیاسی، از جمله مبارزه ی ضد امپریالیستی نمی بینند. علاوه بر این که تنوع مبارزات سیاسی و تنوع تلاش های حق طلبانه (زنان، دانشجویان، کارگران، معلمان وغیره) نه تنها به فرديت و استقلال اندیشه انسان ها، ارتقاء سطح آگاهی عمومی و شکسته شدن تقدس اسطوره سازی و نخبه گرايی سياسی یاری می رساند، بلکه گام مهمی است در فراهم آمدن زمینه های دموکراسی. ارتباط میان جنبش های خاص و جنبش های سیاسی از همین جنبه از اهمیتی خاص برخوردار است.</p>

<p><strong>ز. ط ـ «آزادی» و «عدالت» دو  محور اساسی و خواست اصلی مردم ایران در طول مبارزه صد و پنجاه سال گذشته می باشد که هنوز مردم ایران موفق نشده اند شاهد عشق را در آغوش بگیرند حال  پرسش من این است که: مفهوم «آزادی و عدالت» در چارچوب تفکر آن دوران با امروز تو چه تفاوتی دارد؟ نقاط اشتراک و افتراق آن در کجاست؟</strong></p>

<p>و. ح- همان طور که اشاره کرده ام، «آزادی» در برداشت و تلقی «چپ سنتی» امری لیبرالی و در عوض «عدالت» مفهومی ضد بورژایی و ضد امپریالیستی تلقی می شد. در حالی که امروز به تجربه دریافته ام که بدون آزادی سیاسی و آزادی بیان و اندیشه، «عدالت» مفهومی انتزاعی و دست نیافتنی است.</p>

<p><strong>زری طبایی- با تشکر.</strong></p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue25/07,06,05,07,20,27/ by HTTrack Website Copier/3.x [XR&CO'2014], Sun, 25 May 2025 04:18:33 GMT -->
</html>