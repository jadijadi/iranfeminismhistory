<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue24/07,05,23,09,46,06/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 24 |  » رويای یک¬ ساعته</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">رويای یک¬ ساعته</a></div>
    <div id="author"><a href="mailto:x"></a>&nbsp;|&nbsp;&#1670;&#1607;&#1575;&#1585;&#1588;&#1606;&#1576;&#1607; ۲ &#1582;&#1585;&#1583;&#1575;&#1583; ۸۶&nbsp;|&nbsp;<a target="_blank" href="http://www.technorati.com/search//issue24/07,05,23,09,46,06/">
لینک های وارده</a></div>
    <div id="body" style="color: #000;">
      <p>«رویای یک ساعته» مجموعه داستان های کوتاهی است که به همت فریبا شهلایی، فرانک فرید و  روح انگیز پورناصح ترجمه شده است و به زودی به بازار ارائه می شود.<br />
، مترجمین سعی کرده اند داستان های یان مجومعه را چنان  گردآوري  کنند تا در  درونمايه‌های آن‌ها انديشه‌ي زن يا در روايت آن‌ها زبانِ زن، نقش داشته و يا در آن‌ها زنان به اندازه‌ي واقعيت و پايايي‌شان در ادامه‌ي حيات، حضور داشته باشند.  به اعتقاد آنها هنوز راه درازی در پيش است تا بينش و درون‌داشت اين بخش از ادبيات با ذهن، انديشه و آرزوي زن هم‌آهنگ و هم‌خوان شود، آثاري که در آن‌ها زن در رقم خوردن سرنوشت خويش شريک باشد و نيز راهی درازتر تا شکستنِ کليشه‌ها و در آمدن از پوسته‌ها. </p>

<p><br />
<em>«رویای یک ساعته» اولین داستان این مجموعه  است. </em></p>

<p><img alt="JELD1.jpg" src="http://herlandmag.info/JELD1.jpg" width="200" height="299" /></p>

<p>خانم ملارد از ناراحتي قلبي رنج مي‌برد. از این رو، بايد خبر مرگ شوهرش را با احتياط كامل به او مي‌دادند.<br />
 	خواهرش ژوزفين با جملات شكسته- بسته، ايما و اشاره و در لفافه، خبر را به او داد. ريچاردز، دوست شوهرش هم آن‌جا، پيش او بود. خبر حادثه‌ي ناگوار راه‌آهن وقتي كه ريچاردز در دفتر روزنامه بود، به آن‌جا رسيد. اسم برنتلي ملارد در صدر قربانيان بود. كمي منتظر تلگراف دوم ماند تا از صحت خبر مطمئن شود. سپس، براي اين‌كه كسي اين خبر ناگوار را بي‌ملاحظه و نسنجیده به خانم ملارد نرساند، براي اعلام آن، از بقيه پيشي گرفت.<br />
 	خانم ملارد موقع شنيدن خبر، در قبول آن، مانند ديگر زن‌ها، عجز و ناتواني از خود نشان نداد. يك‌باره و بي‌اختيار بغضش تركيد و در آغوش خواهرش گريست. وقتي طوفان غمش فروكش كرد، به اتاقش رفت و به هيچ كس اجازه نداد كه پيش او برود.<br />
 	صندلي راحت و جاداري روبه¬روي پنجره بود. توي صندلي فرو رفت. خستگي مفرطي كه اول جسم و بعد روحش را فرا مي‌گرفت، بر دوشش سنگيني مي‌كرد.<br />
 	در محوطه‌ي باز جلوي خانه‌اش مي‌توانست سرشاخه‌هاي درخت‌ها را كه با نسيم بهاري تكان مي‌خوردند، ببيند. نفس روح‌بخش باران را استشمام مي‌كرد. آن پايين، از خيايان، صداي دوره‌گردي را مي‌شنيد. از دوردست زمزمه‌ي آوازي به گوشش مي‌رسيد. انبوه گنجشك‌هاي نشسته بر لب بام‌ها، جيك ¬- ¬جيك مي‌كردند.<br />
 	ميان ابرها، اين‌جا و آن‌جا، تكه‌هایي از آسمان آبی را كه در ضلع غربي پنجره‌اش به هم مي‌رسيدند و روي هم انباشته مي‌شدند، مي‌توانست ببيند.<br />
 	سرش را به پشتي صندلي تكيه داده و كاملا بي‌حركت مانده بود. فقط گاه¬ـ¬‌گاهي بغضي در گلويش مي‌شكست و او را تكان مي‌داد؛ مانند كودكي كه از فرط گريه به خواب رفته باشد و در خواب نيز صداي هق ‌ـ هق گريه‌اش شنيده شود.<br />
 	جوان بود. صورتي آرام و زيبا داشت. خطوط روي چهره‌اش نشانگر آرزوهاي بربادرفته و بردباریش بود. اما حالا نگاه خيره و ملال‌آوري در چشم‌هايش موج مي‌زد. به يكي از تكه‌هاي آبي آسمان كه آن سو، در دوردست‌ها ديده مي‌شد، چشم دوخته بود. نگاهش انديشمندانه نبود، بلكه بیشتر تعليق در افكار هوشمندانه را نشان مي‌داد.<br />
 	چيزي به سويش مي‌آمد و او با ترس انتظارش را مي‌كشيد. نمي‌دانست چيست. به قدري نامحسوس و مبهم بود كه اسمي برايش پيدا نمي‌كرد، اما آن را احساس مي‌كرد. به آرامي از آسمان پايين مي‌آمد و از ميان صداها، بوها و رنگ‌هايي كه فضا را پر كرده بودند، به او مي‌رسيد.<br />
 	سينه‌اش با شدت بالا و پايين مي‌رفت. متوجه شد كه اين چيز ناشناخته به او نزديك مي‌شود و به‌زودي او را در بر خواهد گرفت. تلاش كرد تا با اراده‌اش آن را پس بزند. اراده‌اي كه چون دست‌هاي لاغر و سفيدش، ناتوان بود.<br />
 	وقتي خودش را رها كرد، كلمه‌اي كوتاه به آرامي از دهان نيمه‌بازش بيرون خزيد. آن را بارها و بارها زير لب تكرار كرد. رهايي، رهايي، رهايي. نگاه خيره و مبهوتي كه ترس در آن لانه كرده بود، از چشم‌هايش رخت بربست و اشتياق و سرزندگي جايگزين آن شد. ضربان قلبش فزوني گرفت. گرمي و آرامش جريان خون را در ذره‌ - ‌ذره‌ي وجود خود احساس مي‌كرد.<br />
 	فكر اين‌كه آيا شادي زايد الوصفي او را در بر گرفته است، يا نه، رهايش نمي‌كرد. اما دركي شفاف و متعالي او را قادر ساخت كه اين فكر پيش پا افتاده را از سر بيرون كند.<br />
 	مي‌‌دانست وقتي دست‌هاي مهربان و لطيف شوهرش را كه در مرگ پيچيده است و صورت او را كه نگاهي آكنده از عشق داشت، بي‌حركت و تيره ببيند، دوباره خواهد گريست، اما در پس<br />
اين لحظه‌هاي تلخ، مالكيت طولاني سال‌هايي را داشت كه<br />
مي‌آمدند و مسلما به او تعلق داشتند. با آغوشي باز به استقبال اين سال‌ها شتافت.<br />
 	سال‌هاي پيش رو فقط متعلق به خودش خواهد بود و نه هيچ كس ديگر. اراده‌اي قوي‌تر از اراده‌ي او نخواهد بود تا آن را پس بزند؛ اراده زن‌ها و مردهايي كه فكر مي‌كنند حق اصرار و تحميل خواسته‌هاي خود را به ديگران دارند. وقتي در اين لحظه‌ي كوتاه آگاهي به آن فكر مي‌كند، متوجه مي‌شود كه صرف نيت خوب نمي‌تواند از زشتي عملي بكاهد.<br />
 	بعضي وقت‌ها شوهرش را دوست داشت، اما اغلب نه! چه<br />
فرق مي‌كند؟ عشق، اين راز سر به مهر، در برابر اعتماد به نفس<br />
او و قوي‌ترين ميل به بودنش، كه اكنون وجودش را در برگرفته بود، رنگ مي‌باخت.<br />
 	نجواكنان ادامه داد. رهايي، رهايي جسم و جان.<br />
 	ژوزفين پشت در بسته، به زانو نشسته بود. دهانش را جلوي سوراخ كليد گرفته بود و مرتب التماس مي‌كرد كه در را باز كند. «لوئيز! در را باز كن. خواهش مي‌كنم در را باز كن. با اين وضع، خودت را بیمار مي‌كني. لوئيز! چه كار مي‌كني؟ به خاطر خدا در را باز كن.»<br />
 	«برو. نترس. مريض نمي‌شوم.» او از اكسير زندگي كه از پنجره وارد اتاق مي‌شد، جان مي‌گرفت.<br />
 	تصور روزهاي پيش رو، آشوبي در درونش بر پا كرده بود. روزهاي درخشان بهاران و تابستان‌ها، تمام روزهايي كه متعلق به خودش خواهد بود. نفسي به راحتي كشيد و اميدوار شد كه زندگي ادامه خواهد داشت. همين ديروز بود كه از فكر زندگي طولاني بر خود مي‌لرزيد.<br />
 	بالاخره بلند شد و در را به اصرار خواهرش باز كرد. كاميابي پرهيجاني در چشمانش موج مي‌زد و ناخودآگاه مثل الهه‌ي پيروزي گام برمي‌داشت. كمر خواهرش را محكم گرفته بود و با هم از پله‌ها پايين مي‌رفتند. ريچاردز در طبقه پايين منتظر آن‌ها بود.<br />
 	كسي در روبه¬رو را با كليد باز می¬كرد. برنتلي ملارد بود؛ با كمي خستگي راه! به آرامي با ساك و چترش وارد شد. او اصلا در محل حادثه نبوده و حتي اطلاعي از ماجرا نداشت. جيغ بلند ژوزفين و حركت سريع ريچاردز، براي پنهان كردن برنتلي از چشم همسرش، او را مات و مبهوت در جايش ميخكوب كرده بود.<br />
 	اما ريچاردز خيلي دير جنبيد.<br />
 	وقتي دكترها آمدند، گفتند كه در اثر حمله قلبي مرده است. شادي او را از پا در آورده بود! </p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue24/07,05,23,09,46,06/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
</html>