<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue20/07,02,04,05,04,16/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 20 | ترجمه : مریم مصلی  » مرگ تدریجی زنان در سومالی</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">مرگ تدریجی زنان در سومالی</a></div>
    <div id="author"><a href="mailto:herlandmag@gmil.com">ترجمه : مریم مصلی </a>&nbsp;|&nbsp;&#1740;&#1705;&#1588;&#1606;&#1576;&#1607; ۱۵ &#1576;&#1607;&#1605;&#1606; ۸۵&nbsp;|&nbsp;<a target="_blank" href="http://www.technorati.com/search//issue20/07,02,04,05,04,16/">
لینک های وارده</a></div>
    <div id="body" style="color: #000;">
      <p>خشونت، قطع اندام جنسی و فقر شدید در سومالی، کشور بی دولت آفریقایی، پیوند سختی با جنس زن خورده است. <br />
زن بودن در کشور بی دولت سومالی چیزی فراتر از بد اقبالی است، محکوم شدن به مرگی تدریجی، خشن و نامرئی است. در این کشور بی دولت، که هر مرد یک سلاح آتشین همراه دارد و از سال ۱۹۹۱ آن را علیه همسایه اش به کار می برد، صحبت از حقوق، مبارزه، امید و زندگیِ شایسته به مدینه ی فاضله می ماند. اندام جنسی دخترهایی مانند  "فادومی حسین" ۱۶ ساله را مثله می کنند و لب های آن را می دوزند تا از روابط جنسی پیش از ازدواج شان جلوگیری کرده و بکارت شان را تضمین کنند. فادومی می گوید که خیلی درد دارد و هر روز درد دارد.<br />
وقتی دختران هشت یا نه ساله می شوند والدین شان - مهم نیست که باشند و متعلق به چه قبیله ای زیرا این یک رسم فراگیر است- آنها را به خانه ی "گودنین" (gudniin) هدایت می کنند، پزشکی قلابی که مسئول جراحی است. بعضی از دختر بچه ها در اثر خونریزی یا عفونت حاصل از عدم رعایت بهداشت می میرند.<br />
 "نورو کرامال" پرستار است. ۳۶ سال دارد و پنج تن از هفت فرزندش زنده اند. مخالف قطع اندام جنسی زنان است. "هر روز چیزهایی می بینم. وقتی در به دنیا آوردن نوزادی کمک می کنم سعی می کنم مادر را متقاعد کنم که وقتی دخترش بزرگ شد این عمل را بر روی دخترش انجام ندهد. بعضی ها گوش می دهند و به نظر می رسد که درک می کنند، اما بعضی دیگر عصبانی می شوند و می گویند که این یک سنت مذهبی است و هیچ کس نمی تواند خلاف آن عمل کند."<br />
 "امیره" ۲۲ ساله و بسیار زیباست، مانند اکثر زنان سومالیایی. پوست برنزه و صاف، قیافه ای ملایم، چشمان درشت سیاه و براق و لبخندی محو. پسر سوم اش در اثر سوء تغذیه ی شدید در بیمارستان به سر می برد. اندام جنسی او را نیز در ۸ سالگی مثله کرده اند و او آن را مانند عملی طبیعی پذیرفته است:" این (مساله) بر مادربزرگم و مادرم گذشته و من نیز آن را گذرانده ام. اگر دختری هم داشته باشم این کار را در مورد او انجام خواهم داد."<br />
 در آشپزخانه ی بیمارستان "گالکایو" بوی خوبی می آید. "حلیمو" در یک قابلمه ی بزرگ خوراکی با برنج و لوبیا و سبزیجات درست می کند. ۲۵ ساله است و ازدواج نکرده است. با مادر و خواهرش زندگی می کند و ترجیح می دهد که به کارش برسد تا به یک مرد. "اگر ازدواج کنی باید کارت را رها کنی، شوهرت یک بچه به تو می دهد و بعد طلاق می گیرد و می رود. ترجیح می دهم تنها باشم." حلیمو دلیل (واقعی) مجرد بودنش را توضیح نمی دهد، مسئله ای که در سن او، در کشوری که شاخص امید به زندگی ۴۷ سال است، متداول نیست. شاید این جمله از پرستار "نورو" پاسخ مناسبی باشد:" اگر لب های عضو جنسی ات را ندوزند بسیار مشکل است که مردی تو را برای ازدواج بپذیرد."<br />
 یک هفته قبل از مراسم ازدواج، که پیشاپیش از سوی دو خانواده تعیین می شود، مرد شخصا وضعیت جنسی همسر آینده اش را بررسی می کند، اگر اندام جنسی زن مُهر شده (دوخته شده) نباشد به این معنی است که با مردان دیگری بوده است و در نتیجه طرد خواهد شد، اما اگر مورد قبول واقع شود زن  باید برای جراحی دوم مجددا به "گودنین" نزد پزشک قلابی برود. پرستار توضیح می دهد:" این لحظه ی خطرناک دیگری از نظر خونریزی و عفونت است. معمولا یک هفته پیش از مراسم ازدواج انجام می شود چرا که بیمار به این مدت زمان برای بهبودی نیاز دارد. روزهای اول نشستن غیر ممکن است، به سختی می شود راه رفت و دردهای بسیار شدیدی را باید تحمل کرد."<br />
"فادومی حسین" دختری که این رسم دردناک را پذیرفته نگاهی گریزان دارد. به نظر خجالتی می آید ، گویی در ترس بزرگ شده باشد. در یک اتاق کوچک با پدر و مادر و سه برادرش زندگی می کند. هرگز به مدرسه نرفته است. خواندن و نوشتن نمی داند. در خانه مسئول نظافت و کمک به مادرش است. هرگز پایش را در سینما نگذاشته اما دلش می خواهد روزی یک فیلم هندی ببیند. "پدرم اجازه نمی دهد چون می گوید بر خلاف اسلام است." از کتک های پدر و برادرهایش گله می کند. می گوید که این یکی دیگر از مشکلات زن سومالیایی است.<br />
"شکری م." ۱۸ ساله شده است. روی بازوی راستش اثر یک گلوله است. یک هفته پیش یک نظامی به او شلیک کرده است. "داشتم زیر یک درخت دندانهایم را تمیز می کردم که او سر رسید. از او خواهش کردم که بگذارد بروم، اما مرا گرفت و روی زمین انداخت. لباسم را از تنم در آورد و به من تجاوز کرد. وقتی فرار کردم، به طرفم شلیک کرد."  شکری توسط ماشینی که سرنشینان اش صدای شلیک را شنیده بودند نجات پیدا کرد. "مرد دستگیر شده و من وقتی خوب شوم به خانه می روم، شوهرم قرار است با خانواده ی آن مرد دیدار کند و برای حل مساله تصمیم بگیرد." شکری که هیچ فرزند زنده ای ندارد، معتقد است که شوهرش بعد از گرفتن پول او را طلاق می دهد. <br />
علاوه بر خشونت عمومی و فیزیکی و قطع اندام جنسی، خشونت سومی نیز وجود دارد که زنان و تقریبا تمام مردم سومالی، نزدیک به ۸ میلیون نفر، را تحت تاثیر خودش قرار می دهد: فقر شدید.<br />
"اُدیهو کبدیل" یکی از قربانیان آن است. ۹۰ سال دارد و هرگز زیر سقف یک خانه زندگی نکرده و شغلی نداشته مگر فروش بُنشن در بازار وقتی که جوان بوده است. روی رختخوابی ساخته شده از لباس های دور ریز، روی شن های سرد شبهای گالکایو می خوابد. او  از ۱۰سالگی که یتیم شده، تا کنون بی جا و مکان است. امروز هیچ غذایی نخورده و حتی شیر، چای یا آب را هم که رژیم معمولش است ننوشیده است. همه چیز بستگی به لطف همسایگانش دارد که مانند خود او فقیرند. با وقفه حرف می زند، خاطراتش او را به درون یک کلبه ی یک متر مربعی با سقفی از پلاستیک نارنجی برده اند. ۱۱ فرزند داشته که ۶ تای آنها در فلاکت زنده مانده اند. او موز و انبه دوست دارد اما اینها یک لوکس ممنوعه، یک رویا، هستند.<br />
 پرستار "کرامال" معتقد است که ایجاد یک دولت به بهبود وضعیت زنان کمک خواهد کرد. "می شود قوانینی وضع کرد که از ما حمایت کنند، اما با وجود آن باز هم مشکل خواهد بود چرا که سنت بسیار قوی تر از قانون است. اینجا یک کشور اسلامی است و هیچ قاعده و قانونی نمی تواند بر خلاف آن عمل کند."<br />
 پس از شکست اتحادیه دادگاههای اسلامی (UIC) در ماه دسامبر، که توسط ایالات متحده به عنوان طالبان جدید، شیطانی قلمداد شد، سومالی باز به دست اربابان جنگی افتاد که آن را ویران کردند. اکنون کشور جدید، رها از تروریستهای فرضی، بیش از اندازه به دیگر تجربه های بین المللی اخیر شبیه شده است: آنها که در جنگ پیروز شدند  خیلی بهتر از آنهایی که رفتند به نظر نمی رسند.</p>

<p><strong>منبع: el pais چاپ اسپانیا</strong></p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue20/07,02,04,05,04,16/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
</html>