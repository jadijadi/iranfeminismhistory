<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue19/07,01,20,10,54,50/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 19 | داوود پنهانی » نگاهي به نمايشنامه" آگهي"اثر ناتاليا گينزبورگ: ماجرای طبیعی بخت کور و ابله</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">نگاهي به نمايشنامه" آگهي"اثر ناتاليا گينزبورگ: ماجرای طبیعی بخت کور و ابله</a></div>
    <div id="author"><a href="mailto:herlandmag@gmail.com">داوود پنهانی</a>&nbsp;|&nbsp;&#1588;&#1606;&#1576;&#1607; ۳۰ &#1583;&#1740; ۸۵&nbsp;|&nbsp;<a target="_blank" href="http://www.technorati.com/search//issue19/07,01,20,10,54,50/">
لینک های وارده</a></div>
    <div id="body" style="color: #000;">
      <p>نمايشنامه"آگهي " اثر ناتاليا گينزبورگ، نويسنده ايتاليايي سيري در دنيايي زنانه است. گينزبورگ در اين نمايشنامه همانند دنياي داستانهايش دوباره به سراغ روابط آدمها با يكديگر رفته است. اين بار نيز بحث بر روي رابطه عاشقانه ميان دو جنس مخالف است. تنهايي آدمها  در پس زمينه نمايشنامه پر رنگ شده و از خلال گفتگوهاي دو زن با همديگر نشان داده مي‌شود.</p>

<p>نمايشنامه در سه پرده طراحي شده است. در پرده نخست ما شاهد رو در رويي دو زن با هم هستيم.ترزا زن ميان سالي است كه براي فروش خانه و اجاره يكي از اتاق‌ها و نيز  فروش يكي از لوازم منزل در روزنامه آگهي داده است. او زني ثروتمند به نظر مي‌رسد و اكنون به تنهايي در يك آپارتمان زندگي مي كند. او صاحب يك خانه ويلايي است كه آن را براي فروش به بنگاه سپرده است. در عين حال به دنبال خدمتكار جواني است كه هم تحصيل كرده باشد و هم بتواند براي او آشپزي كند و گاهي با او هم صحبت شود. ترزا قيد كرده كه در ازاي اين خدمات پولي دريافت نمي‌كند. اينجاست كه ماجرا با صحبت‌هاي ترزا و النا آغاز مي‌شود.</p>

<p> پرده نخست اين نمايشنامه در صحبت هاي ترزا و النا سپري مي‌شود. در اين پرده النا نقش يك شنوده را بر عهده گرفته  و قرار است تا پايان پرده به صحبت‌هاي ترزا گوش كند.ترزا در اين پرده به شرح ماجراي زندگي خود با لورنتسو مي‌پردازد و النا در مقام يك شنونده به داستان زندگي او گوش مي‌كند. در اين پرده النا تقريبا يك شنوده منفعل است كه با سوالات كوتاه خود فقط قرار است ترزا را ترغيب به ادامه دادن ماجرا كند. ترزا نيز با ديالوگ‌هاي طولاني خود اين دعوت را پاسخ مي‌گويد. ديالوگ‌هاي ترزا در اين پرده شباهت زيادي به يك داستان با راوي حديث نفس گو دارد. او در تمامي پرده راوي بي چون و چراي ماجراست. او حكايت زندگي خود و چگونگي عاشق شدنش را باز مي‌گويد. در اين پرده است كه ما در مقام مخاطب ،شنونده او مي‌شويم و او شرح عشق خود به لورنتسو را برايمان بازگو مي‌كند:"مي‌تونست ارعابم كنه، چون من عاشق‌اش بودم. حكم مي‌كرد كتاب بخونم، مي‌خوندم. حكم مي‌كرد با اون و دوست‌هاش بيرون برم، مي‌رفتم. حكم مي‌كرد ديگه اسپاگتي نخورم چون دارم چاق مي‌شم و اون تحمل زن‌هاي چاق رو نداره، من اطاعت مي‌كردم. اسپاگتي براي اون درست مي‌كردم ، و اون مي‌خورد، من كنار پنجره مي نشستم و يه برگ كاهو سق مي‌زدم و بيرون رو تماشا مي‌كردم. مطيع اون بودم.</p>

<p>زندگي ترزا و لورنتسو اين گونه آغاز مي شود و با سپري كردن دوره‌هايي متفاوت از شلختگي و خرج بي حساب و كتاب به مرحله دعوا مي‌رسد. ترزا در وجود شوهر انسان مورد علاقه خود را نمي‌بيند و لورنتسو ترزا را در مقام يك آدم عامي تصور مي‌كند.اينجاست كه كار به دعوا مي‌كشد و به قول ترزا دعوا شروع مي‌شود:"شروع كرديم به دعوا، نه گاه گداري، هر روز.هر چي بينمون بود شكست. صحنه‌هاي وحشتناك هميشگي شد."دعواهاي لورنتسو و ترزا فاصله ميان آن دو را بيشتر و بيشتر مي كند. كار به آنجا مي‌كشد كه ترزا در فاصله اي كه ميان خود و لورنتسو مي بيند، چاره اي جز خيانت ندارد."به‌ش خيانت كردم. تا اون موقع هيچ وقت بهش خيانت نكرده بودم. اغلب تا مرز خيانت پيش رفته بودم، اما هميشه به موقع كشيده بودم كنار."ترزا اين رفتار خود را در چارچوب يك جور حس كنجكاوي و اضطراب شرح مي‌دهد. تعريف خاصي براي آن ندارد و بيشتر آن را به صورت يك كار بي معني ابلهانه شرح مي‌دهد. لورنتسو با مشاهده رفتار ترزا او را ترك مي‌كند.با اين حال ترزا مي‌گويد:"من با ماريو به اين اميد رفتم كه از شر اضطرابي كه نسبت به لورنتسو داشتم خلاص شم.درست همون طور كه آدم تو يه شب سرد زمستون ممكنه به يه درخت بچسبه. اما اون آدم چيز خاصي براي من نبود، حتي يه ذره."گينزبورگ در خلال اين پرده به روانشناسي رفتار زن در برابر جنس مخالف مي‌پردازد. او مي‌كوشد تا با نگاهي تيز بينانه  شرحي دقيق از احوالات ترزا به دست دهد. دوست داشتن و عشق و نفرت اش. لورنتسو و جدايي او از ترزا. پناه بردن لورنتسو به آنچه كه ترزا زنان هرزه مي‌نامد. تاثيري كه اين رفتار بر <br />
روح و روان ترزا باقي مي‌گذارد.</p>

<p>پرده دوم اين نمايشنامه در حالي آغاز مي‌شود كه ترزا براي فروش ويلاي خود با چند خريدار عازم" روكا دي پاپا" شده است. لورنتسو به خانه وي آمده و النا به عنوان مستاجر تازه ترزا در را بر روي لورنتسو باز مي كند و با او گرم صحبت مي‌شود.لورنتسو در خلال اين صحبت با النا به شرح رابطه خود با ترزا مي پردازد و دليل ترك او را نه خيانت ترزا كه تمام شدن عمر دوستي ميان خود و او مي‌داند."حقيقت اينه كه من به اين دليل تركش كردم كه ديگه دوستش نداشتم." او در توضيح علت به پايان رسيدن عمر دوستي خود و ترزا مي‌گويد:"من نمي‌تونستم به كسي كه از خيلي جهات شبيه خودم بود امنيت ببخشم. اشتباه من اين بود. اومده بودم با كسي زندگي مي‌كردم كه شبيه خودم بود، اون هم در روزگاري كه فقط با كساني ميشه خوشبخت بود كه به هيچ وجه مثل خودمون نباشن؛ فقط با كساني خوش‌ايم كه قطب مخالف ما باشند، كساني كه چيز‌هايي رو كه ما نداريم، دارند." اين گفته لورنتسو ناظر بر روحيه  دقيق مردانه اي‌است كه ذات زن را تنها به دليل نداشته هاي خود مي‌پسندد. در اين تعريف زن قرار است نه به عنوان يك انسان مستقل با روحيات مجزا ، كه بيشتر در مقام يك تكميل كننده نداشته هاي مرد رفتار كند و انتخاب شود. ابژه جنسي و عاطفي مرد قرار گيرد تا مرد از طريق تسلط بر او صرفا به نداشته هاي خود پاسخ گويد و آن خلا وجودي خود را تكميل كند.</p>

<p>داستان در اين پرده با رو در رويي دوباره ترزا و لورنتسو به شرح مناقشه‌اي روانكاوانه در روحيات عاشقانه مرد و زن مي‌پردازد. ترزا توضيح مي‌دهد كه بعد از اولين جلسه آشنايي كه با لورنتسو داشته و سه روز و سه شب طول كشيده هرگز حاضر نبوده لورنتسو را تنها بگذارد. اين در حالي است كه لورنتسو در همان زمان به بهانه خريد سيگار او را تا شش ماه ترك مي‌كند و سراغي از او نمي‌گيرد. لورنتسو اشاره واقع بينانه ترزا بر آن ماجرا را نبش قبر گذشته مي‌داند و هرگز حاضر نيست با تامل دقيق در اين تفاوت رفتار ، به شناخت كاملي از وجوه شخصيتي زن و مرد در يك ماجراي عاشقانه پي ببرد. او بر خلاف آن كه فكر مي‌كرده روحيات ترزا و او شبيه هم بوده در اين پرده دست خود را رو مي كند و نشان مي‌دهد شناختي از روانشناسي رفتارهاي زنان ندارد.</p>

<p><br />
ماجرا در اين پرده با يك بگو مگوي ساده به پايان مي‌رسد  تا پرده سوم و پاياني نمايشنامه آغاز شود. در پرده سوم اثري از لورنتسو نيست. مدت زمان زيادي از آخرين بار حضور او مي‌گذرد و ماجرا با گفتگوي ترزا و النا ادامه مي‌يابد.النا قرار است خانه ترزا را ترك كند و دوباره به خانه عموي خودش باز گردد. او دانشجوي فلسفه است و شب پيش از گفتگو، با لورنتسو  و دوستان او بيرون بوده اند.در خلال اين گفتگو است كه النا به ترزا مي‌گويد  كه به لورنتسو علاقمند شده است.:"ترزا، چيزي كه مي‌خوام بهت بگم اينه: من و لورنتسو به هم علاقمند شديم. بد جور.دليل واقعي رفتنم از اين جا هم اينه. نه درس خوندنم. بل كه اينه كه اون رو دوس دارم. بنابر اين، معلومه كه ديگه نمي‌تونم اين جا بمونم." ترزا از دوستي ميان آن دو آگاه بوده و اشاره مي كند كه از اين ماجرا خبر داشته و لازم نيست كه النا به خاطر آن خود را ملامت كند. با اين همه به النا مي‌گويد كه هنوز هم لورنتسو را دوست دارد.:"اگه اون ور دنيا هم باشه، اشاره كنه، با سر مي‌دوم طرفش. چهار دست و پا مي‌رم طرفش. هر وقت بخواد برش مي گردونم. حتي اگه پير شده باشه، گرسنه باشه، فرو ريخته باشه. حتي اگه شپشك گرفته باشه، سيفليس گرفته باشه..."ترزا در ادامه اين گفته‌ها شرحي ساده و عميق از خوشبختي و بد بختي ميان آدمها ارايه مي دهد و مي‌گويد:"آدمها وقتي راضي و خوشحال‌اند، مدام تعجب مي‌كنند كه چي شده بخت بصيرت به خرج داده و اونها رو خوش بخت كرده. اما وقتي ناراضي و بد حال اند، يك دفعه به نظرشون مي‌آد بخت عجب كوره، كور و ابله. و كور و ابله بودن بخت به نظرشون طبيعي مياد</p>

<p> در خلال گفتگويي كه در ادامه مي‌آيد ما شاهد شرح ساده ديگري از چگونگي آشنايي ترزا و لورنتسو هستيم. ترزا به النا مي‌گويد كه او در تمام اين مدت يك هفت تير داشته كه با خود قرار گذاشته يك روز كه رابطه ميان او و لورنتسو دچار مشكل شد يا خود و يا لورنتسو را بكشد. النا از او درخواست مي‌كند تا هفت تير را دور بيندازد. ترزا نيز قبول مي كند و هر يك به اتاق خود مي‌روند. النا مي رود تا وسايل خود را جمع كند و ترزا نيز به دنبال او روانه مي‌شود. صداي شليكي به گوش مي رسد. كسي شماره تلفن را مي‌گيرد و با صداي آن سوي خط صحبت مي كند.:"الو، لورنتسو!لورنتسو! خودت رو برسون تو رو خدا، خودت رو برسون.كشتمش!قصد نداشتم، قصد نداشتم، اما كشتمش!مرده. در جا مرد. تو رو خدا لورنتسو ، بيا ، بيا." ترزا با چشمهاي اشك بار گوشي تلفن را مي‌گذارد و تماس قطع مي‌شود. النا مرده است. كسي شكست خورده است. كساني شكست خورده اند. زنگ در به صدا در مي آيد و دختر جواني براي اجاره اتاق با ترزا وارد گفتگو مي‌شود.</p>

<p> آگهي، شرح ساده  و روانشناسانه اي از ماجراي عشق ميان دو جنس مخالف است. توصيفات ساده گينزبورگ، اشاره عميقي به درون آدمها دارد. مرد و زن. كاميابيها و شكست هاشان. نوع نگاه آنها به رابطه عاشقانه شان، درك ساده  مرد و حس قوي زن. گينزبورگ تلاش مي‌كند تا مخاطب خود را با اين شرح ساده به عميق تر شدن در چنين رابطه اي دعوت كند. رابطه اي كه قرار نيست با حسي از هم دردي  يا تسلط همراه باشد. رابطه اي كه ادامه دار بودن آن نه در همنوايي هر چه بيشتر اين دو جنس كه در پذيرش تفاوت ها شكل مي‌گيرد و دوام مي‌آورد. گينزبورگ به ما نشان مي‌دهد كه چگونه هر كدام مي توانيم تحت تاثير يك برداشت اشتباه رابطه اي را شكل دهيم  و با همان اشتباه باور كنيم كه در اين رابطه، دو جنس، شبيه ترين موجودات به هم هستند. اين در حالي است كه آن دو هيچ شباهتي با هم ندارند. "آگهي" نقبي آگاهانه و تيزبينانه به دنياي زنان نيز هست. دوست داشتنشان، حس‌هاشان، نااميدي و افسردگي‌شان. او تلاش مي‌كند تا با اين نمايشنامه ساده خود كه از پرداختي كلاسيك  برخوردار است مردان را به تامل واقع بينانه تر در زندگي زنان دعوت كند و زنان را به دقيقتر شدن در عشق‌هاشان. نقطه كور هر رابطه‌اي ميان اين دو جنس از نظر گينزبورگ، در بي توجهي به روانشناسي رفتار آن دو نهفته است. عشق در اين معنا  و در اين بي توجهي، چيزي جز يك خودسري آگاهانه نيست. <br />
</p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue19/07,01,20,10,54,50/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
</html>