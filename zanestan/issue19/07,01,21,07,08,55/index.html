<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue19/07,01,21,07,08,55/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 19 | پریسا کاکائی » نقد حکومتی از نوع حذف / پریسا کاکائی</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">نقد حکومتی از نوع حذف / پریسا کاکائی</a></div>
    <div id="author"><a href="mailto:herlandmag@gmail.com">پریسا کاکائی</a>&nbsp;|&nbsp;&#1740;&#1705;&#1588;&#1606;&#1576;&#1607; ۱ &#1576;&#1607;&#1605;&#1606; ۸۵&nbsp;|&nbsp;<a target="_blank" href="http://www.technorati.com/search//issue19/07,01,21,07,08,55/">
لینک های وارده</a></div>
    <div id="body" style="color: #000;">
      <p>چندی ست سایت تغییر برای برابری که معرف تلاش زنان و مردان در سراسر ایران برای جمع آوری امضاء در اعتراض به قوانین تبعیض آمیز است، مسدود و بدین ترتیب یک حرکت مدنی، غیر مجاز شمرده شده است. تدابیری از این دست از طرف دولتمردان که به مثابه ی گرفتن هر دو گوش برای نشنیدن است دلایل متعددی دارد و مبین قدرت بدون اصول و نادیده گرفتن رای گروهی ست. این تدابیر که در برگیرنده سانسور، مسدود کردن سایتها و وبلاگها و یا نشریات است به نوعی نقد حکومتی محسوب می شود، انتقادی بر پایه نگو، ننویس، نخوان.<br />
<strong><br />
چرا باید نوشت و گفت و خواند؟</strong><br />
نوشتن از آنجا آغاز می شود که دانشی، حضور خود را به صورت گفت و گوی ذهنی اعلام می کند. وقتی این گفت و گو مکتوب می شود، آنچه خواننده می خواند دریافتهای یک انسان است که بر اساس معلومات، مشاهدات و تجربیات وی نمود یافته است. به همین ترتیب مبحثی به نام نقد شکل می گیرد و طی آن، دریافتهای گوناگون در کنار هم، مطلب جدیدی را ارائه می دهند تا آنجا که خود نقد نیز نقدپذیر شده و با تبادل اندیشه، پایه های اندیشه هایی نوین گذاشته می شود. اینگونه است که جامعه ای چه در حوزه ی علمی و چه سیاسی، اجتماعی و اقتصادی در حرکتی رو به جلو قرار می گیرد و آنچه در قالب نوشتار، فیلم و موسیقی، و هنر به چالش کشیده می شود زیربنای اندیشیدن می گردد. </p>

<p><strong>چرا نباید نوشت و گفت و خواند؟</strong><br />
جامعه مجموعه ای از افراد است که هر کدام صاحب خرد و تفکر فردی هستند و در نتیجه ی گردش اطلاعات و پیدایش گفتمان، خرد جمعی شکل می گیرد. این خرد جمعی نافی لزوم قیمومیت و مبین تصمیم جمعی ست. ولی وقتی در جامعه ای، مبنا بر تصمیم فردی و یا تصمیم جمع معینی از خواص گذاشته می شود و اساسا شهروندان بسان افرادی صغیر و فاقد شعور در نظر گرفته می شوند،  دیگر مبحثی به نام نقد و لزوم نقدپذیری برای نیل به جامعه ای پویا از بین می رود. در چنین جامعه ای همه چیز مصنوعی می شود. نه ارگانها و نه آدمها در جایگاه حقیقی خود قرار نمی گیرند. چرا که برای حفظ بقا در جامعه ای اندیشه ستیز مجبور به آموختن انواع نقشها در جهت همرنگی با موقعیتها و اشخاص مختلف هستند. دروغ جای اندیشه را می گیرد و توجیه جای مدلل گفتن را. مردم از رسانه های جمعی، که قاعدتا باید بیانگر واقعیتهای جامعه باشند، می آموزند می شود بخشهایی از وقایعی که مورد قبول قدرت در هر سطحی از جامعه نیست را به راحتی حذف و یا تحریف کرد. فرهنگ همه جاسوسند مگر خلاف آن اثبات شود همه گیر می گردد. گفت و گو و مطالبات شهروندی از بین می رود. بنابراین ندانستن، امری عمومی می شود و رقابت برای اندیشیدن به رقابت برای بودن تبدیل می گردد. بودن به هر قیمتی حتی به قیمت ندیدن، نشنیدن و نگفتن از واقعیات. </p>

<p><strong>آیا حذف، از اصول نقد منطقی ست؟</strong><br />
آنچه که از یک نقد بی غرض انتظار می رود، بررسی زوایای مختلف یک نگاه است. به طور مثال فیلمی ساخته می شود و منتقدی آن را به نقد می کشد. در اینجا یک نگاه، نگاه سازنده فیلم است و یک نگاه هم نگاه منتقد. خواننده هم نگاه خودش را دارد بنابراین این سه در کنار هم، نگاه و اندیشه ای تازه را تولید می کنند. اینگونه است که فیلم مزبور می تواند از زوایای مختلف فلسفی، روان شناسی، جامعه شناسی، تکنیکی مورد بررسی قرار گیرد. در چنین نقدی، چیزی حذف، ممنوع و یا منفور نمی شود و چون در جهت اندیشه سازی حرکت می کند، با به چالش کشیدن آنچه هست، راه را برای دیالکتیکی دیگر می گشاید. اما آنچه از نتایج نقد حکومتی بر می آید، نقدی یک سویه است تنها به منظور حذف سوژه مورد نقد. نقدی در انحصار قدرت و زاییده قدرت، چرا که صدای دیگری را نمی شنود و منکر آنچه هست می شود. </p>

<p>کمپین جمع آوری یک میلیون امضا که تحت باور به تلاشهای مدنی شکل گرفت از جمله نقدهای مردمی است که به نظر می آید راه خود را در میان مردم باز کرده و کوچه به کوچه، قوانین را در یک گفتمان بی غرض مورد بررسی قرار می دهد. موافقین و مخالفینی دارد که هر کدام با دلایل خود به بحث نشسته و در نهایت به نتیجه ای می رسند. این کمپین که از اصلی ترین اهدافش آگاه سازی است، به زنان می آموزد بر اساس چه قوانینی مورد آزار و خشونت قرار می گیرند. حرکتی که در لایه های مختلف جامعه جریان یافته و محدود به طبقه و یا قشر خاصی نمی شود. مهمترین ویژگی اش هم پیوستن تفکری به تفکر دیگر است. مردم در یک گفت و گوی دو سویه به تبادل اندیشه می پردازند. از حالت منفعل خارج می شوند و خود را در آنچه که هست سهیم می بینند. شکل دیگری از مشارکت که دولت چرایی وجود شوراها را در همین مشارکت مردمی می بیند، ولی اینبار مشارکت در تعیین حقوق مدنی و نه به خواست دولت بلکه به خواست خود مردم است. نیمی از جمعیت این سرزمین، زنان، می خواهند ابتدا در قوانین به عنوان شهروند به رسمیت شناخته شده و سپس در بخشهای دیگر سهیم گردند. بنابراین کمپین یک میلیون امضاء، نقدی ست علنی بر قوانین تبعیض آمیز در جهت آشنایی قانون گذاران با خواستهای مردم به ویژه زنان. <br />
اما مخاطبین این نقد، از یکسو با دریغ کردن حداقل امکانات از منتقدین و از سوی دیگر با برخوردهای حذفی، مانع آگاه سازی و اطلاع از انتقادات اندیشه مدار می شوند چرا که یا اصولا مردم را در جایگاهی نمی بینند که نظراتشان معتبر و قابل بررسی باشد و یا از منطق و استدلالهای زیربنایی انتقادات مطلع هستند و نمی توانند از لحاظ نظری پاسخگو باشند بنابراین به اقدامات عملی مانند حذف و سانسور دست می زنند.<br />
نهایتا این پرسش  باقی می ماند در جامعه ای که قدرت، روش حذفی رو به افزایش را در پیش گرفته است زنان برای بیان مطالباتشان از کدام تریبون باید استفاده کنند تا تیغ برنده نقد حکومتی اندکی به عقب نشسته و به آنچه در جهت مشارکت گفته می شود، گوش بسپارد؟</p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue19/07,01,21,07,08,55/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
</html>