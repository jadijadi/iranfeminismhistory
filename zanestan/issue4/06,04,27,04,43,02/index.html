<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue4/06,04,27,04,43,02/ by HTTrack Website Copier/3.x [XR&CO'2014], Sun, 25 May 2025 04:18:42 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 4 | فيروزه مهاجر » بهترین قصه گوی ابرها: طبقه و جنسیت در ادبیات زنان *</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">بهترین قصه گوی ابرها: طبقه و جنسیت در ادبیات زنان *</a></div>
    <div id="author"><a href="mailto:mohajerf@yahoo.com">فيروزه مهاجر</a>&nbsp;|&nbsp;&#1662;&#1606;&#1580;&#1588;&#1606;&#1576;&#1607; ۷ &#1575;&#1585;&#1583;&#1740;&#1576;&#1607;&#1588;&#1578; ۸۵&nbsp;|&nbsp;<a target="_blank" href="http://www.technorati.com/search//issue4/06,04,27,04,43,02/">
لینک های وارده</a></div>
    <div id="body" style="color: #000;">
      <p>تاریخ طبقه کارگر هم به قدر تاریخ زنان رویت ناپذیر است و حتی شاید بیشتر. یعنی، در حالی که وجود رشته ای به نام مطالعات زنان به رسمیت شناخته شده، مطالعات کارگری در دانشگاه ها راه ندارد  و در حالی که فمینیست‌ها، حتی آکادمیسین های فمینیست در علوم انسانی و اجتماعی که از کلمه سیاست هم رم می کنند، در دفاع از حقوق زنان حرف از تبعیض های نژادی، جنسیتی، طبقاتی می زنند اما طبقه همواره در محاق نژاد و جنسیت قرار می گیرد. حال آن که حل مسائل مربوط به تبعیض جنسیتی با تبعیض طبقاتی گره خورده است. یعنی، جامعه طبقاتی جامعه ای جنسیتی شده است و در چنین جامعه ای تساوی جنسیتی ممکن نیست. <br />
روح انگيز شريفيان انگار در رمان<strong> چه كسي باور مي كند، رستم … </strong>چنین بحثی را مطرح مي كند: بحث اين كه آزادي زن در ايران منوط به خيلي چيزهاست و از جمله مسائل طبقاتی. البته این ديدگاه را می توان به عرصه هاي متعدد کشاند، اما بحث من در این جا فقط در مورد جنسيت و طبقه از زاویه ای خاص است: عشق ممنوع دختر ارباب به کارگر خانگی. راوی نیز همین دختر ارباب است.<br />
بديهي است به محض اين كه  روابط جنسيت و طبقه كليد قرائت اثری شود، يعني روابط طبقاتي –جنسيتي عمده شوند، درهاي برداشت های خاصی از اثر را به روي ما مي گشايند. برداشتي كه این جا مطرح می شود بدون نفي هر گونه قرائت ديگر از اين آثار به یک جا به جایی تاریخی هویت های کارگر خانگی و زن/همسر بر می گردد که بعدا به آن می پردازیم. <br />
خلاصه داستان این است که راوي، بعد از تجربه كودكي و نوجواني در "دنيايي پوشيده در سخت گيري و محدوديت هاي اجتماعي و خانوادگي" (ص. 96) از شوهرش هم كه اختیار تعیین تعداد بچه هايي که مي توانسته اند داشته باشند به عهده او بوده و تصورش اين است كه "زن ها در خواب و خيال زندگي مي كنند" و زن او بيشتر از همه، و  از تنها دخترش هم كه كاملا غربي شده سر مي خورد، و به رغم اين كه ظاهرا همه جور امكاني براي مستقل و آزاد بودن دارد نمي تواند واقعا آزاد و مستقل باشد. حالا كه از عشق شوهر رها شده، و دوست قديمي اش رستم كه قصه گوي ابرهاست و يك عشق پنهان (صص. 8-47 كتاب) بين شان نشكفته مانده مرده است،  بعد از يك تجربه رابطه جنسي، باز هم با دوستي قديمي و اهل چكسلواكي، درهاي اتاق تاريكي كه راز عشق او و رستم را در خود پنهان كرده به رويش باز مي شود و به عشق خود به كارگر خانه پدربزرگش يعني همان رستم اعتراف مي كند. <br />
از یک سو  در طول داستان سه تجربه مختلف از سياست جنسي و سكسواليته عرضه مي شود: وقتي بحث راوي و شوهرش است، وقتي بحث راوي و چك دوست مهاجري است كه راوي باهاش يك همخوابي واقعي دارد، يا وقتي كه پس از مرگ رستم، كارگر خانگي سابق پدر بزرگ و دوست دوران كودكي و نوجواني اش، با او يك همخوابي خيالي دارد (صص 199-198) . ویژگی سياست جنسي قدرت نابرابر در روابط جنسي است، اما رواي در رابطه اش با به قدرت برابر با او مي رسد. و انگار همین امکان می دهد که به رازهای درون خود دست یابد. از سوی دیگر، اين اعتراف آغاز اسارتي مي شود كه معلوم نيست كي پايان مي يابد و در ظاهر معلوم نيست كه چرا زن در اوج استقلال خود را اسير اين عشق بي فرجام مي كند كه حاصلش جز رنج نيست. <br />
انگار رواي مي گويد مسائل به فراموشی سپرده  شده اي هست كه  تا حل نشوند  نمي توان اميدي به آزادي زنان داشت. آيا حمل گذشته با خودش است كه مانع راوی مي شود؟ همان بليت سینما، لباس عروسي، و كفش هاي قرمز بندي کودکی كه از گذشته با خود حمل مي كند؟ یا  حرف های نگفته؟ یا شاید هم این ها و هم خیلی چیزهای دیگر. <br />
در ضمن، ناگفته نماند که اين اولين بار است كه در رمانی فارسی احساساتي كه يك زن شوهردار مسلمان ايراني از رابطه جنسي اش با مردي غير از شوهرش تجربه مي كند بدون تمركز روي جزييات و اروتيزه كردن رابطه بیان می شود. اين البته می تواند موضوع بحثی دیگر شايد در مورد سياست جنسي و سياست تن باشد. در هر حال، می توان گفت که بحث راوی داراي بار ايدئولوژيك خاصي است، يعني فمينيستي است و موضوعي كه عنوان مي كند در هم تنيده بودن مسئله طبقه و جنسيت در ايران يك دوره خاص است. ماجرا  به دهه 50-40 مربوط مي شود. دوره اي كه كارگر خانگي 24 ساعته داشتن در اكثر خانواده هاي طبقه متوسط ایرانی معمول بود و هنوز هم در يك نسلي واژگان خاص خود را دارد.<br />
بنابراين اولا، شریفیان بحث آزادي و استقلال زن ايراني را كه گویا معتقد است بدون رشد جامعه در همه جهات ممكن نيست مطرح می کند. او به معايب نظام اجتماعي مورد بحث خود آگاه است.  آگاهي اي كه البته به مذاكره مي گذارد. و اين نحوه و لحن انتقال آگاهي جذابيت خاصی به اثر می بخشد. ثانيا، در ارتباط با طبقه و جنسیت اتفاقي متفاوت آن چه در غرب رخ داد و در باره اش صحبت خواهيم كرد در اين جا روي مي دهد. در حالي كه در غرب كارگر خانگي به استعاره اي براي بيان موقعيت زنان تبديل مي شود در اين جا عين موقعيت زنان است. در همه حوزه ها. در رمان شریفیان، كارگر خانگي شدن همه حقوق فرد را از او مي گيرد. چيزي مانند اسارت است يا بردگي. شخص كار مي كند اما حقوقي در قبال اين كار ندارد، مدام تحقير مي شود و خشونت مي بيند. كتك خوردنش بخصوص اگر كوچولو باشد جزو تربيت محسوب مي شود اما براي تربيت او به مدرسه نمي فرستندش. نوعي اسارت، تبعيد و شايد جادوي ديوها زندگي را در پنجه خود گرفته رها نمي كند. اما كارگر خانگي فقط قرباني نيست، خلاقيت هم دارد مثل همه اشخاص ديگر، بنابراين سعي مي كند اين تبعيد و اسارت را تحمل پذير كند: مثلا با داستان سرایی. راوی هم چون زن است سرنوشتی مشابه همین دارد. اجازه درس خواندن و نفس كشيدن او صرفا به كمك یک خاله خوب و شوهرش کسب مي شود، خاله و شوهر خاله ای كه نه در فكر زير  رو كردن جهان هستند و نه فمينيست اند. آن ها فقط آدم هاي خوبي اند. درس مي دهند. اگر قصه گويي رستم ستايش ادبيات به خاطر نقشي باشد كه در تحمل پذير كردن زندگي براي ما بازي مي كند، خوب بودن اين دو  نفر ستايش از تحصيل دانش يا آگاهي است. شوهر خاله  معتقد است "آگاه بودن به موقعيت اجتماع و اعتقادات جامعه به آدم كمك مي كند كه راحت تر قبول شان كند." (ص.208) و راوي مي گويد "بزرگترين اشكال خانواده ما اين بود كه فقط يك خاله ماهم و يك غلام خان داشتيم و نه بيشتر."  آيا دامنه استعاره از اين فراتر مي رود؟  <br />
به هر حال غلام خان مردي است كه نمي خواهد ارباب باشد. بقيه، هروقت فرصتي بيابند، این را حق خود می دانند. حتي در مواردي هم كه زن حقوق كارگر خانگي را مي پردازد، مرد است که ارباب واقعي او و "آقا" محسوب مي شود، چون ارباب زن هم اوست. حتي در خانواده هاي مدرن ايراني وضع از همين قرار است. در مطالعات مهاجرت هم مي بينيم كه مردهاي طبقه خاصي يكي  از امكاناتي را كه با  مهاجرت از ايران از دست مي دهند اين خدمتكاران دست بسته است. <br />
مي دانيد كه اثر مورد بحث ما هم خارج از ايران نوشته شده و به اعتباري ادبيات مهاجرت محسوب مي شود. براي اين مي گويم به اعتباري كه هنوز روشن نشده كه اگر اثري كه در خارج از مرزهاي ايران و توسط مهاجري نوشته شود اما در ايران منتشر شود همچنان ادبيات مهاجرت محسوب مي شود يا چيزي ديگر. البته در این جا موضوع بحث این نيست. فقط مي توان گفت كه ميزان آميختگي شخص با مردم و مهاجران نقاط ديگر دنيا و اين كشور و آن كشور رفتنش مي تواند در تجربه اش تاثيرهايي خاص بگذارد. اين تجربه را متنوع تر و غني تر كند و از آن تركيبي پيچيده بسازد. <br />
حسن اين نوع ادبيات زنان در اين است كه از خودش حركت مي كند و فاصله می گیرد؛ نسبت به هيچ چيز بي اعتنا نيست؛ نگاهش خنثي نيست اما حكم هم صادر نمي كند. بنابراين مي توان به این كمي هم بار اتوبيوگرافيك داد و به اين نتيجه رسيد كه تا حدودی به دلیل حرفه خانم شریفیان که روانشناسی کودک است با چنين ويژگي هايي روبه روييم. <br />
شايد در نقد هم متقابلا بايد تلفيقي از مطالعات فمينيستي و طبقاتي و قوم نگاري را براي غني تر كردن رويكردمان به اين اثر به كار می گرفتيم تا از عهده طرح بیشتر مسائلي كه در آن مطرح مي شود برآييم.  (اين فكر را از  ایفکوونیگو (2003)  گرفته ام. <br />
در این جا يك کلید دیگر قرائت می تواند زبان متن باشد. راوی نثري خاص دارد كه تا حدي ملموس با نثر نوشته هاي زنان در ايران و بيرون از ايران كه تا به حال منتشر شده متفاوت است.  نوعي رفتار خاص با زبان را به پيش مي برد كه از قاطعيت مردسالارانه آن مي كاهد. شاید با این تجربه كه از آن خود كردن آن زبان مردسالاري كه همه مي شناسيم كمكي به آزادي زنان نمي كند. شریفیان استعاره زبان مردسالار يا قدرت محور را چند جا به كار مي برد. اول ص. 100 وقتي خاله مي گويد "همسايه ها فكر مي كنند ما چه مردم وحشي اي هستيم" و راوي مي پرسد "مگر آن ها ما را نمي شناسند؟" و بعد در تعريف ماجراي سفر به مشهد، وقتي مادربزرگ به او مي گويد كه اگر دختر خوبي باشد با خود به مشهد خواهد بردش، نشان مي دهد كه زبان چه نقش عمده اي می تواند در ایجاد سلطه داشته باشد و مكانيسم اين سلطه گري را هم شرح مي دهد: ترس، ميل، توطئه، سركوب،... (صص. 6-231)  اين نثر به زبان روزنامه نگاري نزديك است، هر چند با استفاده ای به نوعي ماكسيماليستي از این زبان:  نوعي پرگويي كه بحث خاص خودش را دارد.  <br />
اما براي من قضيه محدود مي شود به اين كه بگويم نخستين چيز چشمگیر  اثر زبان آن است: نثري كه به روزنامه نگاري نزديك است؛ فعل هايي كه حال يا گذشته ساده است: نمونه اش صفحه 11 است كه شرح دوستي راوي و فاخته همكلاسي اش است و آشنايي راوي با جهان، شوهرش، با برگرداندن فعل ها به زمان حال. در كل، درك روشني از زبان مردسالاري وجود دارد. شناخت از اين امر كه "كنترل زبان با گروه هاي فرادست است" (مريم پاك نهاد جبروتي، ص. 23)  شخص را مي كشاند به داوري هاي خاصي، از جمله شايد فكر درباره تاثير مثبت زندگي در مهاجرت در زبان اين اثر. <br />
براي بحث درباره زبان تنها اثر فارسي موجود كه داريم فرادستي و فرودستي در زبان، نوشته مريم پاك نهاد جبروتي (گام نو، تهران 1381)  است. او بر اساس پژوهش خود مي نويسد، كه زبان فارسي از حيث برخوردش با زن و مرد به صورت دو طبقه جدا یک زبان طبقاتی است و بنابراين زبان فارسي زبان جنسيت زده اي است. <br />
راوي رمان ما انگار در اين نظم مردسالار دچار بلا تكليفي مي شود. گویی به اين نتيجه مي رسد كه اگر زبان بازتاب تمايلات جوامع مردسالار باشد (ص. 44 فرادستي و فرودستي) ، اگر جامعه جنسيت زده است و زبان هم جنسيت زده (ص. 46 فرادستي و فرودستي) پس او چاره اي ندارد جز اين كه بحث خود را با احتياط و ترديد مطرح كند. براي تجربه اي كه واژه هاي كافي براي بيانش نمي يابد يا فقط از طريق اصطلاحات مرد مدار به درك آن ها نائل مي شود(ص. 47 همان) آهنگ مردد كلامش مي تواند  كمك بزرگي باشد و هست. اهميت اين زبان اگر خلاصه اش كنم شايد اول از همه در اين باشد كه ارزش هايي كه نويسنده بار آن مي كند زنانه يا مردانه نيست و برابري خواهانه است. دوم اين كه شريفيان روابط طبقاتي را به ابهام مي كشاند و به عدم امنيت تبديل مي كند.  <br />
اما، بحث تاثيرات مهاجرت تنها به تاثير زبان و قدرت مانور با آن محدود نمي شود، بخصوص كه تجربه هاي متنوعی مطرح مي شوند. در ص. 208 رمان به تجربه مهاجرت وقتي كه شخص ديگر مهاجر نيست بر مي خوريم. راوی مي گوید "حس مي كردم اين طرف مرز آن سرزمين بي نام مابين كشورها ايستاده ام. سرزميني كه ديگر گذشتن از آن را از ياد برده بودم."  مهاجرت در انتخاب موضوع ها هم تاثير خود را مي گذارد. "ديگري" محسوب شدن به دليل تعلق به قوم، نژاد، يا فرهنگي متفاوت مي تواند و بايد حس همدردي ما  را به همه "ديگري ها" برانگيزد و بر مي انگيزد. دست كم در اين مورد اين طوري است. يا تصور من اين است كه در انتخاب كارگر خانگي اين ديدگاه عمل مي كند. تصورم اين است كه راوی احتمالا مجبور بوده با "ديگري" و "بيگانه از سنت ادبي" بودن خود مبارزه كند. <br />
به اين ترتيب و با حذف قاطعيت از زبان و تلفيق تجربه هاي گوناگون، بيان بحثي كه در این اثر نظر من را جلب كرده انگار به نخي بند است. يعني بحث ناممكني يك عشق: عشق بين راوي و رستم كارگر خانگي شان كه تا پس از مرگ رستم حتي عنوان هم نمي شود. <br />
به دنبال حلقه مفقوده "ناممكني اين عشق" است كه پي رمان ها و داستان هاي ديگر و سرگذشت هاي ديگر مي گردم. به دنبال احساس هايي كه نامي نمي گيرند. اسمي ندارند، شرح و بسط نمي يابند. و در ادبيات فارسي بي سابقه نيستند. اما مسكوت گذاشته شده اند و با مسكوت گذاشته شدن به حاشيه رانده شده اند: سرنوشتي كه زنان هم از آن بي نصيب نمانده اند. و اين يكي از مواردي است كه طبقه و جنسيت را به هم ربط مي دهد. <br />
اما حالا اين احساس هاي مسكوت مانده در رمان چه كسي باور مي كند، رستم...  به متن مي آيند، در مركز روايت قرار مي گيرند و توجه مي طلبند. توجهي كه اگر در ادبيات فارسي به آن ها نشده مي توان از جاهاي ديگر قرض كرد. <br />
تجربه واقعي شخصيتي به نام نوكر يا كارگرخانگي 24 ساعته در غرب با افزايش ثروت جامعه در قرن بيستم و در پي آن فراهم آمدن امكان استخدام تمام وقت، برخورداري از خدمات رفاهي، و فعاليت سنديكايي براي كارگران دورانش به سر آمد، يعني قبل از اين كه زنان غربي حق راي و آزادي  مسافرت كردن براي گردش يا تحصيل و دانشگاه رفتن را به دست آوردند. (بوتومر، 1991) اما تجربه ادبي از اين شخصيت در اروپا خيلي سابقه دارد بخصوص در شكل ارباب و نوكرش. با تشكيل خانواده بورژوا موقعيت "ارباب و نوكرش" در اروپا شكل استعاره هايي را گرفت براي نشان دادن موقعيت زنان كه حالا جاي آن نوكران دست به سينه را براي شوهران بورژواي خود در خانواده هسته اي گرفته بودند. آن ها بايد 24 ساعته  در خدمت مرد خانه/ارباب  مي بودند، جم نمي توانستند بخورند، خروج شان از خانه فقط براي برآوردن نيازهاي مرد خانه بود و هر وقت او دستور /اجازه اش را مي داد. اما ورود اين مضمون به ادبيات فمينيستي مدت ها بعد و در همين اواخر صورت گرفت.  <br />
اين تجربه اي اروپايي است و تجربه ايران و شايد تمام اين منطقه از جنبه هاي بسيار متفاوت است. اولا آن رفاه و تحولي كه مرز ميان طبقات متوسط و پايين را در غرب كمرنگ كرد حاصل نشد، كما اين كه هنوز ما نوكر يا كلفت خانگي شخصي داريم، چيزي كه متون غربي اخير كه به بحث طبقات اجتماعي مي پردازند مسرورند كه مبارزات كارگري و شرايط اجتماعي در غرب توانسته ريشه اش را بكند. ( براي مرز بين طبقات غير از كارچدي به آثار پولانزاس و رايت مراجعه كنيد.) <br />
در واقع در قرن بيستم غرب با يك طبقه كارگر از قبل ثروتمندتر از لحاظ اقتصادي و فقيرتر از لحاظ سياسي رو به رو شد كه در ايران چندان مشابه نداشت. و با يك ادبيات كارگري كه آن هم چندان مشابه نداشت، هم در نوع داستاني اش و هم در نوع غير داستاني اش. <br />
و از سوي ديگر يك ادبيات فمينيستي كارگري هم در دو دهه آخرقرن بيستم در غرب شكل گرفت كه هنوز با بادبان هاي برافراشته در درياهاي پر طغيان قرن بيست و يكم در حركت است و حرف اصلي اش ارتباط بين جنسيت و طبقه است و در شرايط فعلي به خواهري جهاني باور ندارد و معتقد است كه آزادي و دمكراسي طبقاتي و سلسله مراتبي وجود ندارد، يا براي همه هست يا عملا براي هيچ كس نيست، و در جامعه طبقاتي زن ثروتمند هم به قدر مرد ثروتمند از استثمار مرد/زن فقير سود مي برد. این ادبیات فمینیستی کارگری مي خواهد همه "ديگري" محسوب شده ها  و بنا براين به حاشيه رانده شده ها را به متن بياورد. مي خواهد تجربه اشخاصي مثل خودش را كه قبلا گروه هاي حذف شده بوده اند شفاف و قابل مشاهده كند (توجه كنيد به پيوندي كه در اثر بين كارگر خانگي و قهرمان ايجاد مي شود. رستم در رمان چند بار قهرمان خوانده مي شود. و در تقديم نامه كتاب زندگاني بتهوون كه راوي به او مي دهد مي نويسد: "بزرگترين هنرمند جهان و بهترين قصه گوي ابرها" كه دومي مي تواند رستم باشد. به هر حال شباهت اسمي با رستم هم هست.) <br />
در هر حال، نظريه پردازان ادبيات فمينيستي كارگري به درستي معتقدند كه نظام هاي جنسيت و طبقه با هم در تعامل هستند و به تجربه هاي خاصي شكل مي دهند كه زنان و كارگران در آن ها شريك اند. بحث آن ها اين است كه نهادهاي اجتماعي ما همه "جنسيتي شده" هستند و به صورت نظام هاي طبقاتي سازمان يافته اند (اکر، 1992) و بنابراين هر جا بحث جنسيت هست بايد به وجود انواع قشر بندي ها و تبعيض هاي طبقاتي، قومي، نژادي، سني و... گمان برد. زنان و كارگران دو گروه سركوب شده جامعه سرمايه داري مردسالار هستند. برخي مسائل اجتماعي تنها در چارچوب تحليل طبقه و جنسيت فهميده مي شوند و واقعا از همين سياست جنسيت/سياست طبقه سر بر مي آورند و بنابراين فهميدن آن ها نيازمند تحليل روابط طبقه و جنسيت است. <br />
بحث طبقات اجتماعي تا مدت ها در حد بحث سركوب و توان يابي طبقه كارگر در متون ماركسيستي بود كه به همين شكل هم روي ادبيات فمينيستي تاثير گذاشت. اما  ادبيات فمينيستي پس از شكست تجربه گروه هاي ارتقاي آگاهي، بتدريج به انديشه هاي فوكو نزديك شد. سركوب، ترس و ميل با هم در تعامل يا تعامل هايي قرار مي گيرند كه نتايج پيچيده تري به بارز مي آورند.  <br />
در حالي كه بعضي مفسران اجتماعي بيشتر از "مرگ طبقات" به عنوان يك منبع نابرابري و تعارض اجتماعي، صحبت مي كنند آثاري در ادبيات و نه تنها در ادبيات اهميت درك مفهوم طبقه و جنسيت را براي فهميدن شرايط اجتماعي اقتصادي گروه هايي معين يادآور مي شود. فراگردهاي طبقه و جنسيت نه تنها اهميت خود را از دست نداه اند بلكه تغييرات اجتماعي و اقتصادي كه ناشي از شرايط پسا صنعتي است از جمله ورود زنان به بازار كار به تعداد خيلي زياد تغيير از توليد به خدمات كالا و افزايش اشتغال نيمه وقت، خيلي مهم شده است.  و ضرورت دوباره تعريف كردن روابط طبقه و جنسيت را مطرح مي كند. تعريف مجدد و تدوين سياستي مجدد براي به متن آوردن همه آن ها كه به حاشيه رانده شده اند. <br />
از اين لحاظ  اثر مورد بحث ما انگار حساس شدن در سياست داستان را هم از ما مي طلبد. از جمله حساس شدن به نحوه رفتار راوي با شخصيت اصلي و از حاشيه به متن آوردن او، شخصيتي كه به نوعي با گذشته ادبي دور و نزديك ما ارتباط دارد.  يك پسر نحبف و دهاتي كه اسمش رستم دستان است و زاده روستايي است كه نامي ندارد كه بر خلاف ميل خود براي نوكري در خانواده ارباب به تهران آورده شده.  و با  ترس هامان، اميال مان و سركوب آن ها . همه چیز انگار در اين جمله رستم خلاصه مي شود: "همه اش ترس است." (ص. 211) از بچگي، اگر او مي گفت خواب مادرم يا عزيزم را ديده ام و مي خواهم بروم پهلوي عزيزم." ننه ددري مي گفت: اين حرف ها را نزن آقا بزرگه عصباني مي شود."  راوي مي گويد "همه مان با ترس بزرگ شديم. اين چيزها را كه كسي به آدم ياد نمي دهد. نه توي مدرسه و نه توي كتاب ها و نه بزرگترها. يك كلمه راست نمي گويند. همه اش هيس هيس. تا اين كه آدم خودش يك روز بفهمد. تازه اگر بفهمد." رستم مي گويد مثل اخبار و در مقابل حيرت راوي توضيح مي دهد كه در اخبار روز هيچ وقت حرف سر راستي پيدا نمي كني. اگر بخواهي چيزي بفهمي بايد اخبار را بعد از چند هفته يا يك ماه بخواني. <br />
رستم فقط از اقا بزرگ نیست که مي ترسد،  از ننه ددري هم كه هيچ كس ازش نمي ترسد مي ترسد شايد همه چيز مي ترساندش. حتي ننه ددري. راوي هم مي ترسد، او هم از اين كه شاهد ماچ و بوسه پدر بزرگ و مادر بزرگش بوده مي ترسد. هر دو از اين كه به مادربزرگ بگویند كه برخلاف تصور او ننه ددري بي خيال نيست مي ترسند. ترس و بي جراتي است كه باعث مي شود زندگي شان از هم جدا شود. زمينه اتحاد براي آن ها از قبل از هم پاشيده شده . آن ها نمي توانند مرمتش كنند. يك سياست جنسي، يك سياست تن، و صد جور سياست يا رژيم خاص به آن ها تحميل مي شود كه نمي توانند تكليف شان را باهاش معلوم كنند. از ص 211 تا 214 كه باز ننه ددري مي گويد روي پله نشستن آن ها كنار هم باعث مي شود براي شان حرف درآورند در حالي كه نصف شب است، مادر بزرگ فوت كرده تنها افراد حاضر  پدر بزرگ و مادر و خاله هاي عزادار راوي هستند که آن ها هم اکثرا خواب اند، بنابراین معلوم نيست چه كسي قرار است حرف در بياورد. اين جمله يادآور آن سياست جنسي و سياست تني است كه ميشل فوكو در تاريخ سکسواليته اش درباره شان صحبت مي كند و مي گويد كه به درد اعمال كنترل مي خورند، كنترل چيزي كه به نوعي نياز به كنترل ندارد چون طبيعي نيست و ساخته جامعه است و بنابراين قبلا جهت دهي شده. جهت دهي شده به طوري كه راوي و كارگر خانگي احساس شان نسبت به هم را از خودشان هم پنهان می کنند. فوكو در همين كتاب از چيزي پيچيده تر از سركوب حرف مي زند، سركوبي كه ترس و ميل هم با آن در آميخته اند و بنابراين موقعيت پيچيده تري در ارتباط با قدرت ايجاد كرده است.</p>

<p>* <em>این مقاله با تفصیل بیشتر در جلسه 3 اسفند 1383 انجمن جامعه شناسی دانشکده علوم اجتماعی دانشگاه تهران ارائه شد. در آن جا علاوه بر چه کسی باور می کند، رستم... روح انگیر شریفیان، انتشارات مروارید، تهران 1382، داستان "فرخ لقا، دختر پطروس خان فرنگی"  از مجموعه غریبه ای در اتاق من مهرنوش مزارعی، موسسه انتشاراتی آهنگ دیگر، تهران 1382 هم به دلیل ویژگی های مضمونی مشترک بین دو اثر مطرح شد.     </em>Aker, Joan (1992) "Gendered Institutions: From Sex Roles to Gendered Institutions." In Contemporary Sociology 21 (September): 565-569.  <br />
Baxter, Jannen and Mark Western (2001) Reconfigurations of Class and Gender, Stanford University Press.<br />
Bottomore, Tom (1991) Social Classes in Modern Society, London: Harper Collins Academic, Ch. II<br />
Carchedi, Guglielmo, Theories of Social Inequalities. <br />
Ifekwunigwe, Jayne O (2003) "Returning(s): Relocating the Critical Feminist Auto-Ethnographer", in Theorizing Diaspora, Jana Evans Braziel and Anita Mannur (eds.) London: Blackwell.  </p>

<p><br />
</p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue4/06,04,27,04,43,02/ by HTTrack Website Copier/3.x [XR&CO'2014], Sun, 25 May 2025 04:18:42 GMT -->
</html>