<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue4/06,04,27,04,10,13/ by HTTrack Website Copier/3.x [XR&CO'2014], Sun, 25 May 2025 04:18:42 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 4 | آزاده بی زار گیتی
 »   خانه امن زنان کجاست؟</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">  خانه امن زنان کجاست؟</a></div>
    <div id="author"><a href="mailto: gitiroshd_2003@yahoo.com ">آزاده بی زار گیتی
</a>&nbsp;|&nbsp;&#1662;&#1606;&#1580;&#1588;&#1606;&#1576;&#1607; ۷ &#1575;&#1585;&#1583;&#1740;&#1576;&#1607;&#1588;&#1578; ۸۵&nbsp;|&nbsp;<a target="_blank" href="http://www.technorati.com/search//issue4/06,04,27,04,10,13/">
لینک های وارده</a></div>
    <div id="body" style="color: #000;">
      <p>از اواسط دهه هفتاد میلادی بود که فعالان امور اجتماعی و جنبش زنان به طور جدی پافشاری خود را در زمینه نیازبه تاسیس خانه های امن اعلام کردند چرا که تا پیش از این حتی در بسیاری از کشورهای غربی که خود را مدعی تام حقوق انسانی می نامیدند بحث خشونت خانگی و در پی آن تدوین قوانینی برای پناه دادن به زنان خشونت دیده، به طنزی شوخ انگارانه بیش تر شباهت داشت.<br />
هنوز خانه، به عنوان تنها رویای گرم و سرشار زندگی یک انسان در نظر گرفته می شد. تنها پناهگاه امنیت و خوشبختی. اما با وجود تبلور قدیسانه ی این واژه که هر روز بر رازآمیزی، هیبت و حرمت آن در تمام جوامع افزوده می شود، خشونت خانگی (Domestic violence) بخشی از تجربه تلخ بسیاری از زنانی بود که ترس از آبروداری و زندگی در چارچوب ساختار یک جامعه پدرسالار مانع از راز گشایی و طرح سکوت این زخم دیرپای هزار ساله بود.<br />
حتی در سده های میانه و اوایل مدنیت و صنعتی شدن انسان مدرن، مبحث خشونت به زنان یک جنبه متداول ازدواج به شمار می رفت. تا اواخر قرن نوزدهم، هیچ قانونی در انگلستان وجود نداشت که مانع از آن شود که مرد همسرش را مورد آزار جسمی قرار دهد، به استثنای آسیب جدی یا قتل. این در حالی بود که بعدها شواهد و مدارک پناهگاههای زنان مضروب نشان داد که در بسیاری از این خشونتهای پنهان خانگی زنان بسیاری به نحوی دلخراش مجروح گردیده، از شکستگی های استخوان، زخم های چاقو و جراحات شدید جسمی و خشونت های روانی همسران شان رنج می بردند. بعضی ها را با صندلی بر سرشان کوفته اند، بعضی را از پله ها به پایین پرتاب کرده اند و در پای یک نفر با چکش میخی فرو کرده بودند (Pahl, 1978,p.32).</p>

<p>آغاز تغییر نگرش های پیشین <br />
با وجود تکثیر فزاینده و رشد صعودی این تراژدی هولناک اجتماعی، بررسی علمی خشونت خانوادگی از سال 1963، با مقاله هايی به قلم "هنری کمپ"  و  مشاهدات بالینی در ارتباط با کودکان خشونت دیده آغاز شد، پس از آن بسیاری از جامعه شناختان و فعالان علوم انسانی در پیوند با جنبش زنان به تحلیل و پژوهش در این مقوله پرداخته و با تحقیقات آماری و کیفی  و  برگزاری سمینارها، میتینگ ها و تجمعات، سازو کارهای حمایتی نوینی را در جامعه به تصویب رسانیدند.<br />
متقاعد کردن حکام جوامع برای تغییر ساختارهای قانونی پیشین، تدوین قوانین جدید، حساسیت آفرینی و آموزش جامعه شناختی به نیروهای پلیس، پی گیری ها و سخت گیری های جدی در زمینه مجازات انگاری خشونت هایی که تا کنون جرم محسوب نمی شد و ارائه تسهیلات لازم به افراد و زنان آسیب دیده از این جمله بود.<br />
در این میان از نکات برجسته این دایره پژوهشی که پس از سال ها تلاش سخت کوشانه ی نیروهای فعال فوق به ثمر رسید، متقاعد کردن دولت بر لزوم تاسیس خانه های امن بود.<br />
سرانجام پس از سالها مرارت، این پرسش در ذهن حکام حکومتی جا افتاد که به راستی چنان چه زنی طی فشارها و صدمات خشونت آمیز جسمی یا روانی در هراس از، از دست دادن جان خویش، ناگزیر به ترک خانه شود در آن اوضاع نا به سامان روحی، جز گوشه های تاریک خیابان های نا امن به کجا می باید پناهنده شود؟ کدام ارگان حکومتی که مسئولیت حفظ جان شهروندان یک ملت را عهده دار است خواهد توانست روح زخم خورده او را مرمت کرده، وی را از خطر حتمی از دست دادن جان اش یاری رساند!<br />
بدین ترتیب، آرام آرام نگرش سیاست های پلیسی برخی از جوامع به این مقوله تا حدودی تغییر کرد.<br />
روش های سنتی کدخدامنشانه برای بازگشت اجباری زن آسیب دیده به ادامه زندگی، عدم دخالت دولت در خشونت های خانوادگی و جدی نگرفتن رفتار خشونت آمیز به مثابه یک جرم تقریبا در بسیاری از جوامع توسعه یافته دگرگون شد.<br />
در نظام ساختاری جدید، دیگر زنان و کودکان در معرض خشونت، از سر بی پناهی مجبور به تحمل اعمال زور از سوی هسمران (پدران و سایر بستگان نسبی و سببی خود) نبوده، مشمول حمایت های قانونی قرار گرفتند. حمایت دولت در تدارک مسکن جدید، پناه دادن آنان به مکانی امن، در نظر گرفتن مقرری ماهیانه، مشاوره های حقوقی شغلی و پزشکی رایگان و در اختیار نهادن خطوط تلفن اضطراری (Hot line) جزو وظایف ناگزیر حکومتی به شمار می رفت.<br />
بدین ترتیب تا سال 1993، 1400 خانه امن در آمریکا، 400 خانه در کانادا، 523 خانه در آلمان، 300 خانه در انگلستان، 270 خانه در استرالیا، 53 خانه در نیوزیلند، 4 خانه در پاکستان، 5 خانه در ژاپن، 2 خانه در مالزی، 1 خانه در بنگلادش و تونس به وجود آمد اما؛ تعداد خانه های امن جهان هنوز کافی نیست؛ واقعیت این است که با وجود تغییر نگرش بسیاری از ارگانهای حکومتی هنوز به سبب وسعت خشونت های روا شده، توجه مسئولان امور دولت ها به این مقوله به هیچ وجه کافی به نظر نمی رسد: طی آمارهای رسیده در سال 1992 تنها در آمریکا از هر دو نفر قربانی زن، سه نفر توسط شوهر یا نامزد خود کشته شده اند. 62 درصد از مقتولان زن در سال 1987 در کانادا توسط شوهران شان به قتل رسیده اند.<br />
هنوز در نزاع مرگ بار بین همسران، بیشتر زنان هستند که جان خود را از دست می دهند. زنانی که به جرم کشتن شوهران شان به زندان افتاده اند، مکررا به دست شوهران شان ضرب و شتم می شده اند. چه بسا بسیاری از این زنان قبل از ارتکاب به قتل از پلیس و دیگران تقاضای کمک کرده بودند اما هرگز اضطراری بودن موقعیت آن ها تشخیص داده نشده بود ( ....،1996)<br />
این در حالی است که در بسیاری از کشورها همچون اردن، پاکستان و ... (که 80 درصد خشونت های زنان در آن رخ می دهد) تنها حدود 1 و 4 خانه امن وجود دارد. جالب آن که در بسیاری موارد، زنان آسیب دیده پس از بازگشت ناگزیر از خانه های امن، در اقدامی غیر انسانی توسط شوهران، پدران و برادران شان به بهانه اعاده ی حیثیت قومی به قتل می رسند. و ایران تا سال 1380 شمسی، با وجود آمار بالای خشونت خانگی، هنوز به طور جدی از موهبت هیچ خانه امنی (به طور خاص) برخوردار نبود. اما به راستی اوضاع ایران چگونه است؟</p>

<p>"وضعیت خانه های امن در ایران"<br />
موانع و اشکالات حقوقی:<br />
با توجه به برخی آیات، احادیث و مواد قانونی قانون اساسی جمهوری اسلامی ایران چنین به نظر می رسد که تاسیس خانه های امن در ایران، برای حفظ جان زن ایرانی و حمایت از شرافت انسانی او کاملا مشروع  و مطابق با احکام شرع است. به طور مثال ماده 1115 قانون مدنی، چشم اندازی امیدوار کننده است:<br />
"اگر بودن زن با شوهر در یک منزل متضمن خوف، ضرر بدنی یا عالی یا شرافتی برای زن باشد میتواند مسکن علی حده اختیار کند و در صورت ثبوت مظنه مزبور محکمه حکم بازگشت به منزل شوهر نخواهد بود و مادام که زن در بازگشتش به منزل مزبور معذور است، نفقه بر عهده ی شوهر است"<br />
از سوی دیگر قانونگذار به موجب ماده ی 1116 قانون اساسی بار دیگر برای تاکید ماده ی پیشین، دستور می دهد: مادام که محاکمه بین زوجین خاتمه نیافته، محل سکنای زن به تراضی طرفین معین می شود و در صورت عدم تراضی محکمه با جلب نظر اقربای نزدیک طرفین منزل زن را معین خواهد کرد.<br />
با توجه به مفاد قانونی فوق، نه تنها تاسیس خانه های امن هیچ مغایرتی با احکام شرع نداشته بلکه در جهت اجرای عدالت بر مبنای شرعیات حرکت می کند اما در این میان ماده ی قانونی 1130 قانون مدنی می گوید: "در صورتی که دوام زوجیت موجب عسر و حرج زوجه باشد، وی می تواند به حاکم شرع مراجعه و تقاضای طلاق کند. چنانچه عسر و حرج مذکور در جامعه ثابت شود، دادگاه می تواند زوج را اجبار به طلاق نماید و در صورتی که اجبار میسر نباشد زوجه به اذن حاکم شرع طلاق داده می شود." بنابراین طبق ماده ی قانونی فوق برای این که زن بتواند طلاق را بگیرد باید د وضعیتی مشقت بار و در تنگنا به سر برد تا امکان صدور طلاق از سوی قانون میسر گردد و این در حالی است که مرد در هر زمان چنانچه تصمیم بگیرد، خواهد توانست زوجه را را از تعلق زوجیت رها کرده، او را طلاق داده، به امان خدا بسپارد.<br />
از طرفی زنانی که با وجود مصادیق سرسخت عسر و حرج، پس از سال ها دوندگی و به یاری قاضی عادل جان خود را از یند ستم رهانیده اند، ناچارند تمامی اجرت المثل و مهریه ی خود ا بخشیده و گاه حتی فرزندان خردسال خویش را به فرمان قانون رها کنند چرا که در قاموس قانون، حق تقاضای طلاق برای زنان جز در موارد شدید تنگنا آن هم تنها با بخشیدن تمام حقوق انسانی، عاطفی، مادری و مادی خود، معنا پیدا خواهد کرد.<br />
بدین ترتیب باید منصفانه اذعان داشت که راز آلودگی و ابهام قوانین فوق، گاه در تشدید موقعیت بحران می افزاید. چرا که از سویی طبق ماده ی 1115 قانون اساسی باید پرسید ضرر بدنی، جسمی و یا شرافتی چیست؟ درجه ی آن را چه کسی تعیین می کند؟ بنا بر کدام معیار؟<br />
هم چنین تعیین مصادیق عسر و حرج در ماده ی 1130 قانون مدنی چگونه اتفاق می افتد؟ بنا بر کدام معیار فرهنگی؟<br />
به راستی، این تمام پرسش هایی است که به واقع هر روز سرنوشت بسیاری از زنان بلاتکلیف در راهروهای دادگاه خانواده را، هم چون تخته پاره های شناور در جزیره ی سرگردانی رها می کند. چرا که زن ایرانی برای خروج از منزل و پناه جستنش از دست جلاد به مکانی امن نیازمند اثبات عسر و حرج است. و هر قاضی بنا بر سلیقه، نگرش و تفکرات تربیتی خود، این مصادیق را به گونه ای شخصی تبیین می کند.<br />
از طرفی این امکان وجود دارد توهین کلامی و فشار روانی از سوی یک قاضی روشن بین جرم محسوب شده و از طرف دیگر کتک خوردن یک زن و حتی تهدید به قتل او، بنا بر عرف بخشی از مناطق جامعه، از مصادیق سوء رفتار تعبیر نگشته، تقریبا عادی تلقی شود.<br />
در پی این قاعده فقهی تمکین و نیز لزوم کسب اجازه از شوهر برای خروج از منزل از دیگر قواعدی است که مرد می تواند به راحتی در کنار سایر مفاد فوق الذکر بدان استناد کرده، از خروج ممانعت ، او را به موقعیت بحران باز گرداند.<br />
فریبا درخشان نیا، رئیس مرکز مداخله در بحران "خانه ی هاجر" از شبی می گوید که مرد ضارب توانست با استفاده از همین قاعده ی فقهی، مددکاران پناه دهنده به یک زن آسیب دیده را به دادگاه کشانده و آن ها را تا مدت ها، در چرخه ی ناسرانجام اثبات این دادگاهی بازی دهد. </p>

<p>خانه ی " زنان پناهجو" کجاست؟<br />
بدین ترتیب مفاد قانونی فوق از جمله موانعی هستند که تلاش بسیاری از سازمان ها و تشکل های دولتی و غیر دولتی را در ایجاد مکانی امن برای زنان تحت خشونت غیر ممکن می سازد.<br />
هم چنین پافشاری برخی مسئولین در کتمان وقایع و آمارهای موجود از دلایل دیگری است که تا سال 1380 شمسی هنوز به طور جدی، جز یکی دو مرکز حمایت از دختران و زنان فراری، بزه دیده یا در راه مانده (که تعریف اش تا حدودی با خانه های امن متفاوت است)، نه تنها حتی نامی از این خانه ها در ایران به میان نمی آید بلکه حتی طرح کلی این ماجرا نیز مترادف با "از هم پاشیدگی" کانون گرم خانواده در نظر گرفته می شد!<br />
هر چند سه سال بعد، یعنی در 4 بهمن 1383، خبرگزاری ایسنا در گزارش از پایگاه اطلاع رسانی وزارت کشور اعلام کرد که خانه ی زنان با مسئولیت سازمان بهزیستی کشور به صورت آزمایشی در 8 استان کشور ایجاد شده است و سالانه بیش از 800 نفر از "زنان پناهجو" (نام جدید زنان خشونت دیده در ایران) به این مراکز مراجعه می کنند اما اثبات این حقیقت شیرین قدری سخت و شگفت انگیز به نظر می رسید.<br />
چراکه به زودی در اواسط سال 1384، راه چمنی رئیس سازمان بهزیستی دوره ی پیشین در جمع خبرنگاران اذعان داشت که تشکیل خانه های امن زنان در کشور نباید نهادینه شود و راه اندازی چنین مراکزی ضرورت ندارد. اطلاع رسانی و تبلیغات در این زمینه باعث گسترش نزاع خانوادگی می شود و هر زنی با کوچک ترین نزاعی خانه را ترک می کند.<br />
این در حالی بود که طی پژوهشی در پرونده های همسرآزاری گزارش شده بود، 97 درصد از زنان این پرونده ها تحت آزار مدام شدید شوهران شان قرار گرفته اند و بدین ترتیب حفظ کانونی که قرار است قداست گرمایش وآرامش خود را با قربانی کردن شرافت انسانی و امنیت جانی زنان اش به دست آورد کمی غیر مشروع به نظر می رسید!!<br />
بدین ترتیب در حالی که گزارشی از کلیه ی مددکاران علوم اجتماعی و پژوهشگران و مصاحبه ای با 150 زن پراکنده در سطح شهر تهران نشان می داد که هیچ کس حتی نام چنین مکانی را هم نشنیده است، در گذار سخت یک تحقیق " خانه ی ذوالفقاری" و "خانه ی ولیعصر"، کیمیای شگفت انگیز تهران ما یافت شد.<br />
چیزی شبیه به خانه ی امن با مراجعه کنندگانی کمتر از انگشتان یک دست، بی صدا، در غروب دورافتاده ترین مناطق این شهر شلوغ. بی هیچ نشانی از خطوط تلفنی بحران. به هر تقدیر اما راه اندازی همین یکی – دو مرکز محدود حمایتی می توانست کورسوی امیدی را در دل مجروح زنان تنها مانده در این مدنیت تاریک زنده کند و شروع خوبی باشد برای آغاز فصلی گرم ... اما!<br />
قانون هم چنان دور بود. قانون نزدیک نبود. دست در دست فرشتگان بالدار عدالت در آسمان آلوده ی تهران سرک نمی کشید. قانون خوب، مثل غول سیاه چراغ علاءالدین آواز مهربانی نمی خواند. او هم چون بودای پر ابهت و خشماگین دوران کودکی، نشسته بر تخت پادشاهی غیر قابل نفوذ بود و دست نیافتنی و تلاش تمام زنان دادگاه "محلاتی" "ونک" و همه ی عدالتخانه های دیگر دنیا را نادیده می گرفت و دوندگی های بی امان لیلا را در پیشگاه قاضی کشیک، بی فایده می نمود.<br />
لیلا پولی در بساط نداشت تا به یاری وکیل و پس از سال ها کشمکش، شرایط عسر و حرج را ثابت کند که شاید برای یک تا سه ماه در زیر چتر آبی خانه ی امن پناه اش دهند. خانه ای از رویا، که هم بود و هم نبود.<br />
فیروزه با پارگی پرده ی صماخ اش چه می کرد. رضا، فراری بود. دیه را از که می گرفت. چگونه به قاضی ثابت می کرد، با کدام شاهد؟<br />
تنها مریم توانست دیه ی ناچیز دست شکسته و دنده ی له شده اش را بازستاند. او جایی نداشت. شغلی نداشت. همسرش بعد از طلاق به یقیین، فرزندان اش را از او می گرفت. بی وکیل، بی مشاور و با دستانی تهی به خانه ی ضارب بازگشت. مکانی نه مقدس، نه گرم و نه سرشار.<br />
بلکه لبریز از هراس قلب کوچک کودکانی که مثل گنجشک باران خورده در زیر چتر سیاه چادر کهنه ی مریم پنهان شده بودند تا از صدای فریاد و دشنام های بی امان پدر، خود را خیس نکنند. چرا که بی گمان فرهاد، بعد از بازگشت مریم از "خانه ی امن" برایش فرش قرمز پهن نکرده است.</p>

<p><em>پانوشت:</em>با تشکر از مریم حق پناه</p>

<p><br />
</p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue4/06,04,27,04,10,13/ by HTTrack Website Copier/3.x [XR&CO'2014], Sun, 25 May 2025 04:18:42 GMT -->
</html>