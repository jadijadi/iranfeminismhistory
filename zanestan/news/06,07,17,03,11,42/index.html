<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/news/06,07,17,03,11,42/ by HTTrack Website Copier/3.x [XR&CO'2014], Sun, 25 May 2025 04:29:00 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>خبر | سرمایه- ترانه بنی یعقوب » زماني براي عرضه لباس‌هاي از مد افتاده</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="stylesheet" type="text/css" media="print" href="../../print.css" />
  <link rel="alternate" type="application/atom+xml" title="Atom" href="../atom.xml" />
  <link rel="alternate" type="application/rss+xml" title="RSS 2.0" href="../rss/index.html" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">زماني براي عرضه لباس‌هاي از مد افتاده</a></div>
    <div id="author"><a href="mailto:">سرمایه- ترانه بنی یعقوب</a>&nbsp;|&nbsp;&#1583;&#1608;&#1588;&#1606;&#1576;&#1607; ۲۶ &#1578;&#1740;&#1585; ۸۵&nbsp;|&nbsp;<a target="_blank" href="http://www.technorati.com/search//news/06,07,17,03,11,42/">
لینک های وارده</a></div>

    <div id="body">
      <p>اصلائ اين لباس‌ها مناسب سن و سال من و تو نيست. به درد مادرها و مادربزرگ‌هايمان مي‌خورد. همه چيز سياه، قهوه‌اي و خاكستري است.» </p>

<p> </p>

<p>اين‌ها گفته‌هاي دختر جواني است كه با بي‌علاقگي مانتوهاي يك غرفهء لباس را در نخستين نمايشگاه پوشش اسلامي برانداز مي‌كند و رو به خواهرش از نامناسب بودن آن‌ها مي‌گويد. </p>

<p> </p>

<p>اين نمايشگاه 22 تيرماه (پنج‌شنبه) با هدف اشاعهء فرهنگ عفاف و حجاب و به همت نيروي انتظامي و با مشاركت وزارت بازرگاني و صداوسيما گشايش يافت و تا 31 تيرماه نيز به كار خود ادامه خواهد داد. </p>

<p> </p>

<p>بحث سامان‌دهي مد  و لباس از مدت‌ها پيش مطرح شده و بسياري از مسوولان بر اين اعتقادند كه دليل پوشش نامناسب بسياري از دختران و زنان ايراني، نبود الگوي مناسب پوشش اسلامي، ملي و ايراني است كه آن‌ها را به مدل‌هاي غربي متمايل كرده است. </p>

<p> </p>

<p>به همين دليل به گفتهء علي واحديان مدير اجرايي نمايشگاه پوشش اسلامي نيروي انتظامي جمهوري اسلامي براي نخستين بار تصميم گرفت پا را از محدودهء حرف‌ها و رهنمودها فراتر گذاشته و الگوي مناسبي براي پوشش اسلامي در عمل ارايه دهد. اما مريم 22 ساله كه غرفه‌هاي مملو از مانتو را با ناخرسندي برانداز مي‌كند، مي‌گويد: «اين مانتوها همان‌هايي هستند كه در همهء مانتوفروشي‌ها هم عرضه مي‌شود فقط با اين تفاوت كه از مد افتاده و قديمي‌اند.» </p>

<p> </p>

<p>خواهرش كه كمي بزرگ‌تر از او به نظر مي‌رسد، به ميان حرف‌هايش مي‌دود: «انگار منظور از پوشش اسلامي فقط مانتوهاي   تيره و بلند است. اين‌جا حتي يك مانتو با رنگ شاد   ديده نمي‌شود. ما خيال مي‌كرديم اين‌جا چيزهاي جالب و نويي خواهيم ديد. اما باز هم صد رحمت به همان مانتوفروشي‌هاي خيابان ولي‌عصر و هفت‌تير.» </p>

<p> </p>

<p>نمايشگاه پوشش اسلامي از 120 غرفه تشكيل شده كه از اين تعداد 70 غرفه به توليدكننده‌ها، 20 غرفه به طراحان لباس و مابقي نيز به فروشندگان تعلق دارد. در بخشي از نمايشگاه هم غرفه‌اي به نام غرفهء اقوام به چشم مي‌خورد. غرفه‌اي كه لباس محلي زنان اقوام مختلف ايران را نمايش مي‌دهد. در اين غرفه، نمونه‌هايي از لباس زنان كرد، بلوچ، بندر قشم، تركمن و... به چشم مي‌آيد. اين‌جا بيش از ساير قسمت‌هاي نمايشگاه، بازديدكنندگان را به خود جلب مي‌كند. </p>

<p> </p>

<p>خانمي كه 35 ساله به نظر مي‌آيد رو به همراهش مي‌گويد:« اين‌ها فقط براي نمايش‌اند؟ اگر اين لباس‌هاي محلي را عرضه مي‌كردند كه خيلي بهتر بود. مانتو و بقيهء لباس‌ها كه در همه جاي شهر هست. پس كجا لباس محلي مي‌فروشند؟»     </p>

<p> </p>

<p>اما جست‌وجو‌هاي آن خانم و ديگر كساني كه براي خريد لباس‌هاي محلي به اين نمايشگاه آمده‌اند، نتيجه‌اي ندارد، زيرا غرفهء ملل، به گفتهء محمدرضا منيري، مديرعامل بنياد تعاون «ناجا» و دبير اولين نمايشگاه پوشش اسلامي، فقط به منظور ارايهء تاريخچهء كهن پوشش اسلامي است و اين‌كه ما به همگان بگوييم كه فرهنگ پوششي اصيل و بزرگي داشته‌ايم فرهنگي كه در آن همهء اقوام از پوشش مناسبي برخوردار بودند، اما اين فرهنگ طي سال‌ها مورد تهاجم قرار گرفته و به شكل و شمايل فعلي، درآمده است.» </p>

<p> </p>

<p>يكي از غرفه‌هاي عرضهء پوشاك اسلامي، بيش از بقيه بازديدكنندگان را به خود جلب كرده است، به سوي اين غرفه مي‌روم، خانم فروشنده تعدادي دختر جوان را كه مانتوهاي نسبتائ كوتاهي بر تن دارند به گوشه‌اي از غرفه‌اش مي‌كشاند و آرام در گوش‌شان زمزمه مي‌كند: «مانتوهاي كوتاه هم دارم. ولي آن‌ها را قايم كرده‌ام آخر اگر مسوولان نمايشگاه ببينند برايمان مشكل‌ساز مي‌شود.» و بعد دخترها را به گوشه‌اي مي‌برد تا مانتوهاي مد روز و كوتاهش را به آن‌ها نشان دهد: ‌«اين مانتو را در مغازه‌ام 19 هزار تومان مي‌فروشم اما اينجا 12 هزار تومان هم مي‌دهم.» بقيهء مانتوهايي كه در اين غرفه وجود دارد مانتوهاي بلند، تيره‌رنگ و اغلب از مد افتاده‌اند. رو به خانم فروشنده مي‌پرسم; مانتوهايي كه اينجا عرضه مي‌كنيد از مدهاي سابقتان است؟«بعضي‌هايشان قديمي‌اند بعضي‌ها براي عيد پارسال هستند اما با تخفيف ويژه مي‌فروشم.» و بعد به غرفه‌اي كه در چند متري‌ام قرار دارد اشاره مي‌كند: «آن‌ها همين مانتوها را 20 هزار تومان مي‌دهند اما من انصاف را رعايت مي‌كنم.» </p>

<p> </p>

<p>اما در اين نمايشگاه با فروشندگان مانتوهاي خارج از استاندارد پوشش اسلامي برخورد مي‌شود. منيري در اين باره مي‌گويد: «ما به فروشنده‌ها تذكر داده‌ايم كه مانتوهايي با اصول پوشش اسلامي ارايه دهند. مثلائ مانتوهاي تنگ و كوتاه نفروشند، البته بعضي از مانتوهايي هم كه شما مي‌بينيد سايزبندي دارند مثلائ سايز 36 تا 44 كه سايز 362 آن مناسب دخترهاي كوچك است. اما مانتوي دختر 10 ساله را خانم 45 ساله كه نبايد بپوشد، مي‌پوشد ما اين موارد را كنترل مي‌كنيم و مانع فروش‌‌شان مي‌شويم.» </p>

<p> </p>

<p>قسمت ديگر اين نمايشگاه به طراحان لباس تعلق دارد غرفه‌هايي كه پوشيده از تابلوهاي لباس‌هاي رنگارنگ و زيباست. اما هيچ لباسي از اين طراحي‌ها در نمايشگاه به چشم نمي‌خورد. </p>

<p> </p>

<p>مهين تاج تدبيري، طراح لباس كه تبحر خاصي در طراحي چادرهاي رنگي و با فرم متفاوت و متداول چادر مشكي دارد، مسوول اين غرفه است. </p>

<p> </p>

<p>او مي‌گويد: «هيچ‌وقت توليدي‌هاي بزرگ از من نخواسته‌اند كه برايشان لباس طراحي كنم. اگر از من و ديگر طراحان لباس بيش‌تر استفاده كنند، لباس‌هاي زيباي ملي و ايراني با رنگ‌هاي متنوع رواج خواهند يافت. لباس اسلامي، الزامائ، لباس‌هاي تيره و كسل كننده نيست.» </p>

<p> </p>

<p>به عقيدهء او، مانتوهايي كه اكنون در بازار مصرف عرضه مي‌شود، بيش‌تر سبك لباس خواب را دارند، مانتوهايي كه با تور و روبان تزيين شده‌اند. اما با اين حال او برگزاري اين نمايشگاه را به جهت ارتباط مصرف‌كنندگان با طراحان لباس مفيد مي‌داند. </p>

<p> </p>

<p>چند دقيقه‌اي را كه در غرفهء او مي‌گذرانم بارها زناني را مي‌بينم كه از لباس‌هاي متفاوت و متنوع او مي‌پرسند و گاه سفارش‌هايي هم مي‌دهند. </p>

<p> </p>

<p>منيري هدف از برگزاري اين نمايشگاه را ترويج فرهنگ عفاف، حجاب و اشاعهء فرهنگ فاطمي در شهر بزرگ تهران مي‌داند اما مي‌پذيرد كه اين نمايشگاه با همهء بازديدكنندگانش ارتباط برقرار_ نكرده است. </p>

<p> </p>

<p>به گفتهء او فقط يك فرصت يك ماهه براي تجهيز اين نمايشگاه وجود داشته بنابراين زمان كافي براي طراحي لباس‌هاي جديد به وجود نيامده است. اما با اين همه او اين نمايشگاه را از جهت ارتباط نزديك فروشنده، مصرف كننده، توليد كننده و طراح لباس، بسيار مفيد مي‌داند. </p>

<p> </p>

<p>واحديان هم تاكيد مي‌كند كه در نمايشگاه‌هاي بعدي اين مشكلات رفع خواهد شد. او هم‌چنين از برگزاري نمايشگاه بين‌المللي پوشش اسلامي، در سال‌هاي آينده، خبر مي‌دهد. </p>

<p> </p>

<p>در اين نمايشگاه، به جز غرفهء فروشندگان و طراحان لباس، غرفه‌هايي هم با نام غرفه‌هاي محصولات فرهنگي به چشم مي‌خورد كه قصد «فرهنگ‌سازي» دارند. </p>

<p> </p>

<p>به ديدار يكي از اين غرفه‌ها كه بر سر در آن نوشته شده «كدام سنگين‌ترند؟ آيا خانه‌اي با پرده، سنگين‌تر و جالب‌تر است يا خانه‌اي بدون پرده و حجاب؟....» و انواع ديگري از شعار و طرح كه سعي در فرهنگ‌سازي و اشاعهء فرهنگ حجاب دارند، مي‌روم. </p>

<p> </p>

<p>از نمايشگاه كه حالا خيلي شلوغ شده خارج مي‌شوم، به سمت در ورودي مي‌روم; آن‌جا سه دختر جوان كه چادر بر سر دارند با يكديگر گفت‌وگو مي‌كنند: «اين‌جا هم يك مانتوي مناسب پيدا نكرديم. همهء مانتوها تيره و كوتاه بودند. من يك مانتوي بلند و رنگ روشن مي‌خواستم. اصلائ بهتر است از خير مانتو خريدن بگذريم.» </p>

<p> </p>

<p>خانمي هم كه از سر كنجكاوي به نمايشگاه پوشش اسلامي آمده، رو به من مي‌گويد: «زيبايي، تنوع، كيفيت و قيمت مناسب از شعارهاي اين نمايشگاه بود اما نه، اين‌جا هم لباس جالب و متفاوتي نديدم.» </p>

<p> </p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/news/06,07,17,03,11,42/ by HTTrack Website Copier/3.x [XR&CO'2014], Sun, 25 May 2025 04:29:00 GMT -->
</html>