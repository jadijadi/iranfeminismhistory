<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/news/07,10,29,05,21,52/ by HTTrack Website Copier/3.x [XR&CO'2014], Sun, 25 May 2025 04:29:01 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>خبر | ايسنا » كارگاه آموزشي شروط ضمن عقد</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="stylesheet" type="text/css" media="print" href="../../print.css" />
  <link rel="alternate" type="application/atom+xml" title="Atom" href="../atom.xml" />
  <link rel="alternate" type="application/rss+xml" title="RSS 2.0" href="../rss/index.html" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">كارگاه آموزشي شروط ضمن عقد</a></div>
    <div id="author"><a href="mailto:">ايسنا</a>&nbsp;|&nbsp;&#1583;&#1608;&#1588;&#1606;&#1576;&#1607; ۷ &#1570;&#1576;&#1575;&#1606; ۸۶&nbsp;|&nbsp;<a target="_blank" href="http://www.technorati.com/search//news/07,10,29,05,21,52/">
لینک های وارده</a></div>

    <div id="body">
      <p>مردان با تكيه بر موادي از قانون مدني از حقوقي برخوردار شده‌اند كه به واسطه آن مي‌توانند براحتي از تحصيل، اشتغال و ... زنان، جلوگيري كنند يا حتي بدون ارائه دليل و علت مشخص زن خود را طلاق دهند؛ بنابراين از آن جا كه اصلاح برخي قوانين به نفع زنان، راه درازي در پيش دارد، بهتر است اختياراتي را كه قانونگذار بطور مستقيم براي آنها پيش‌بيني نكرده، با استفاده از شروط ضمن عقد به دست آورند. </p>

<p>«زهرا مينويي» كارشناس در كارگاه آموزشي شروط ضمن عقد، گفت: ماده 1119 قانون مدني، اجازه لازم براي تعيين شروط ضمن عقد را به زنان داده و بر اساس آن طرفين ازدواج مي‌توانند در ضمن عقد، شروطي را لحاظ كنند. </p>

<p>وي اين شروط را متفاوت با شروطي دانست كه در سند ازدواج درج شده و تصريح كرد: اين شروط در مواردي مي‌تواند براي زنان پشتوانه نسبتا محكمي باشد كه از مهمترين آنها، حق تحصيل، اشتغال، تعيين محل اقامت، وكالت در طلاق، تقسيم دارايي‌هاي مشترك بعد از طلاق، حضانت فرزندان پس از طلاق و ... است. </p>

<p>وي قدرت كنترل «طلاق» در جامعه ما را در دست مردان دانست و گفت: زنان مي‌توانند با ذكر شروط ضمن عقد، از حق مساوي‌تري در اين زمينه برخوردار شوند. </p>

<p><br />
مهريه، تضمين نامناسب </p>

<p>اين كارشناس، در كارگاه آموزشي شروط ضمن عقد، به موضوع مهريه و ميزان ضمانت دريافت آن پس از جاري شدن صيغه طلاق اشاره كرد و افزود: براي جاري شدن صيغه طلاق، زنان بايد راه درازي را بپيمايند و در مواردي چون اعتياد همسر و يا خشونتهاي خانگي و درخواست طلاق، لازم است اين موارد را اثبات كنند؛ اما از آن جا كه اثبات اين موارد كاري دشوار است، زنان ناچار مي‌شوند مهريه خود را ببخشند تا از شرايط نابسامان زندگي خود رهايي يابند. </p>

<p>وي به ماده‌اي از لايحه «حمايت از خانواده» اشاره كرد و گفت: بر اساس يكي از مواد لايحه، اگر مهريه تعيين شده زن بيش از حد تعيين شده وزارت دارايي باشد، در هنگام دريافت، به آن ماليات تعلق خواهد گرفت. </p>

<p>مينويي شروط ضمن عقدرا راهگشاي برخي مشكلات دانست و ادامه داد: زنان مي‌توانند به واسطه درج اين شروط در عقدنامه، حقوق مساوي‌تري دست يابند. </p>

<p>وي ادامه داد: البته ممكن است برخي سردفتران، به دلايل خاص، از قبول بعضي شروط ضمن عقد خودداري كنند؛ اما طبق قانون اساسي، هر نوع شرطي كه مورد قبول متقاضي عقد باشد، ذكرش در عقدنامه ازدواج، بلامانع است. </p>

<p>مينويي سپس مواردي از شروط ضمن عقد را برشمرد. </p>

<p><br />
شرط تحصيل </p>

<p>وي با اشاره به شرط تحصيل گفت: اگر چه تحصيل از حقوق اساسي هر فرد است و نمي‌توان از آن جلوگيري كرد، اما براي جلوگيري از مشكلات احتمالي در اين زمينه، عبارت «زوج، زوجه را در ادامه تحصيل تا هر مرحله كه زوجه لازم بداند و در هر كجا كه شرايط ايجاب نمايد مخير مي‌سازد.» براي درج در سند ازدواج پيشنهاد مي‌شود. </p>

<p>مينويي خاطرنشان كرد: البته اين شرايط بر اساس توافق طرفين مي‌تواند اشكال مختلفي به خود گيرد اما در هر صورت بايد دقت شود كه عبارات به درستي انتخاب و درج شوند؛ چرا كه هر نوع بي‌دقتي در اين زمينه مي‌تواند مشكلاتي ايجاد كند. </p>

<p><br />
شرط اشتغال </p>

<p>مينويي، شرط اشتغال را نيز از جمله شروط ضمن عقد عنوان كرد و افزود: بر اساس قانون، اشتغال زن در صورتي كه منافي مصالح خانواده يا حيثيت شوهر نباشد، بلامانع است. اما از آنجا كه اشاره‌اي به مصالح خانواده نشده، ممكن است تفسيرهاي مختلفي از آن شود، پس مي‌توان به هنگام عقد، عبارت «زوج، زوجه را در اشتغال به هر شغلي كه مايل باشد و در هر كجا كه شرايط ايجاد نمايد مخير مي‌كند» يا جملات مشابه، مطابق با توافق زوجين را در عقدنامه درج كرد. </p>

<p><br />
شرط وكالت زوجه در صدور جواز خروج از كشور </p>

<p>به گفته اين كارشناس، مطابق قانون گذرنامه، زنان متأهل فقط به اذن كتبي همسر مي‌توانند از كشور خارج شوند. اما مي‌توان پيش از عقد شرطي را در اين زمينه با عبارت «زوج به زوجه وكالت بلاعزل مي‌دهد كه با همه اختيارات قانوني بدون نياز به اجازه شفاهي يا كتبي مجدد شوهر از كشور خارج شود، تعيين مدت، مقصد و شرايط مربوط به مسافرت به خارج از كشور به صلاحديد خود زن است» در عقدنامه قائل شد. </p>

<p><br />
شرط تقسيم اموال موجود ميان زوجين پس از جدايي </p>

<p>مينويي، در كارگاه آموزشي شروط ضمن عقد، سپس شرط تقسيم اموال زوجين پس از جدايي را مورد اشاره قرار داد و با ذكر اين نكته كه مشابه چنين شرطي در سند كنوني ازدواج وجود دارد، افزود: ولي تحقق اين شرط، منوط به عدم درخواست زن براي جدايي يا تخلف نكردن زن از وظايف زناشويي خود و يا نداشتن رفتار و اخلاق ناشايست بوده و احراز اين موارد نيز برعهده دادگاه است؛ لذا براي ايجاد شرايط مساوي‌تر ميان زن و شوهر، مي‌توان عبارت «زوج متعهد مي‌شود هنگام جدايي ، اعم از آن كه به درخواست مرد باشد يا به درخواست زن، نيمي از دارايي موجود خود را ــ اعم از منقول و غيرمنقول كه طي مدت ازدواج به دست آورده، به زن منتقل كند» را به عنوان شرط ضمن عقد تعيين كرد. </p>

<p>وي يادآور شد: بر اساس قانون مدني، در صورتي كه مرد درخواست طلاق داده باشد، مبلغي به عنوان اجرت‌المثل (مبلغي كه بر اساس مدتي كه زن در منزل شوهر كار كرده، تعيين شده، به زن تعلق مي‌گيرد. </p>

<p><br />
وكالت طلاق </p>

<p>به گزارش ايسنا مينويي با اشاره به نقش مؤثر مشاوره در پيشگيري از طلاق، ذكر اين نكته كه طلاق همواره آخرين و بهترين راه حل نيست، شرط «وكالت طلاق» را يكي ديگر از شروط ضمن عقد برشمرد و عنوان كرد: در قوانين حقوقي ايران، علي‌الاصول اختيار طلاق در دست مرد است و حتي مي‌تواند بدون ذكر هيچ دليلي، اقدام به طلاق همسرش كند. بنابراين زنان با استفاده از شرط وكالت در طلاق، حقي برابر با مردان به دست مي‌آورند و با تكيه بر آن مي‌توانند بسياري از مشكلات از جمله اثبات عسر و حرج را حل كنند. </p>

<p>وي ادامه داد: البته ذكر اين نكته ضروري است كه شرط طلاق صرفا يك وكالت است كه مرد به زن مي‌دهد تا از اين حق برخوردار شود اما از سويي ديگر، لازم نيست وكالت زن در طلاق، مقيد به اموري از جمله ترك انفاق و ... باشد. </p>

<p>مينويي گفت: براي استفاده از اين شرط، عبارت« زوج به زوجه وكالت بلاعزل با حق توكيل به غير مي‌دهد تا زوجه در هر زمان و تحت هر شرايطي از جانب زوج اقدام به مطلقه كردن خود از قيد زوجيت زوج به هر قسم طلاق ــ اعم از بائن، خلع يا مبارات ــ به هر طريق اعم از اخذ يا بذل مهريه كند.» را مي‌توان به كار برد. </p>

<p>وي با اشاره به مشكلاتي از جمله اعتياد و يا ازدواج مجدد زوج و لزوم اثبات آنها در دادگاه براي طلاق گفت: در آزمايش اعتياد فرد معتاد مي‌تواند كارشكني‌هاي زيادي انجام دهد. بسياري از مخدرهاي جديد از جمله شيشه و حشيش به هيچ عنوان در آزمايشها تشخيص داده نمي‌شوند و يا در رابطه با ازدواج مجدد، در شرايط كنوني اگر مردي بدون اجازه همسر اول خود اقدام به ازدواج دائم بعدي كرده و آن را نيز ثبت كند، طبق نظريه مشورتي سال 63، مشمول مجازاتي برابر60 الي 70 هزار تومان جريمه مي‌شوند. </p>

<p><br />
حضانت فرزندان پس از طلاق </p>

<p>به گزارش ايسنا كارگاه آموزشي «شروط ضمن عقد» با بحثهاي اين كارشناس، با شرط «حضانت فرزندان پس از طلاق» پايان يافت. </p>

<p>وي در اين باره گفت: سن حضانت در گذشته براي پسران دو سالگي و براي دختران 7 سالگي بود؛ ولي در سال 80 اين سن تغيير كرده و به 7 سالگي براي هر دو رسيد و در رابطه با دوران بعد از بلوغ نيز حق انتخاب به خود فرزند واگذار شد. </p>

<p>مينويي، در پايان با اشاره به اين نكته كه از سال 67 به بعد شروط 16 گانه‌اي در عقدنامه‌ها گنجانده شد، كه طبق آنها زوجه حق دارد در اين موارد تقاضاي طلاق نمايد. </p>

<p>وي اضافه كرد: زوجين مي‌توانند به هنگام عقد نكاح به طور توافقي شروطي را در صفحه مخصوص «شروط عقدنامه» اضافه كنند و در صورتيكه پس از ازدواج به اين توافق رسيدند، ‌مي‌توانند با مراجعه به دفاتر اسناد رسمي در برگه‌اي جداگانه اقدام به ثبت شروط جديد كنند. </p>
    </div>
        
    
  </div>
  <!-- [/text] -->

  <!-- [commentbox] -->
    <form method="post" action="http://zanestan/cgi-bin/mt/mt-comments.cgi" name="comments_form" onsubmit="return emailCheck(this.email.value);">
  <input type="hidden" name="static" value="1" />
  <input type="hidden" name="entry_id" value="2657" />
  <div id="comment">
    <div id="c"></div>
        <div id="name"><input id="comment-author" name="author" value="NAME" onclick="checkform('comment-author');" onKeyDown="FBlogKeyDown()" onKeyPress="FKeyPress()" /></div>
    <div id="email"><input id="comment-email" name="email" value="EMAIL" onclick="checkform('comment-email')" /></div>
    <div id="url"><input id="comment-url" name="url" value="URL" onclick="checkform('comment-url')" /></div>
    <div id="message"><textarea id="comment-text" name="text" onclick="checkform('comment-text')" onKeyDown="FBlogKeyDown()" onKeyPress="FKeyPress()">MESSAGE</textarea></div>
    <div id="send"><input type="submit" name="post" id="comment-post" accesskey="s" value="&nbsp;Post&nbsp;" /></div>
    
  </div>
  </form>
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/news/07,10,29,05,21,52/ by HTTrack Website Copier/3.x [XR&CO'2014], Sun, 25 May 2025 04:29:01 GMT -->
</html>