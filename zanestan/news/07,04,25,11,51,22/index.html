<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/news/07,04,25,11,51,22/ by HTTrack Website Copier/3.x [XR&CO'2014], Sun, 25 May 2025 04:29:01 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>خبر | زنستان- زهرا صادقی » گزارشی از نشست دو روزه "تجارب دموکراسی" در دانشگاه شهید بهشتی</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="stylesheet" type="text/css" media="print" href="../../print.css" />
  <link rel="alternate" type="application/atom+xml" title="Atom" href="../atom.xml" />
  <link rel="alternate" type="application/rss+xml" title="RSS 2.0" href="../rss/index.html" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">گزارشی از نشست دو روزه "تجارب دموکراسی" در دانشگاه شهید بهشتی</a></div>
    <div id="author"><a href="mailto:">زنستان- زهرا صادقی</a>&nbsp;|&nbsp;&#1670;&#1607;&#1575;&#1585;&#1588;&#1606;&#1576;&#1607; ۵ &#1575;&#1585;&#1583;&#1740;&#1576;&#1607;&#1588;&#1578; ۸۶&nbsp;|&nbsp;<a target="_blank" href="http://www.technorati.com/search//news/07,04,25,11,51,22/">
لینک های وارده</a></div>

    <div id="body">
      <p>نشست میان رشته‌ای «تجارب دموکراسی» در روزهای دوم و سوم اردیبهشت٬ از سوی مرکز و کرسی حقوق بشر٬ صلح و دموکراسی یونسکو در ایران در مقر این مرکز (دانشگاه شهید بهشتی) در دانشکده‌ی حقوق برگزار شد. در این نشست تعدادی از اساتید دانشگاه‌های تهران٬ شهیدبهشتی٬ تربیت مدرس٬ علامه طباطبایی و دانشگاه آزاد اسلامی٬ و هم‌چنین تعدادی از فیلسوفان و صاحب‌نظران ایرانی و خارجی و اعضای سازمان‌های بین‌المللی حضور داشتند. این نشست در دو روز طی هفت جلسه و دو میزگرد برگزار شد. موضوع جلسه‌ی سوم و میزگرد روز اول٬ «دموکراسی و جنسیت» بود. این جلسه به ریاست خانم دکتر فاطمه صادقی (دانشگاه آزاد) و حضور آقایان امیر نیك‌پی و حمیدرضا جلایی‌پور برگزار شد. </p>

<p>در ابتدای این جلسه آقای امیر نیك‌پی (جامعه‌شناس) از دانشگاه شهید بهشتی سخنرانی خود را با موضوع دموکراسی و نمایندگی (جنبش‌های اجتماعی و نمایندگی زنان) ٬ حول سه محور معرفی و تشریح پدیده‌ی دموکراسی نمایندگی٬ ارتباط متقابل دموکراسی با جنبش‌های اجتماعی و مساله‌ی حضور زنان در نهادهای سیاسی و به‌ویژه نمایندگی نظام دموکرات ارائه داد. آقای نیك‌پی گفت:‌«دموکراسی علاوه بر جنبه‌ی سیاسی٬ حالتی از فرهنگ جامعه است. در جامعه‌ی دمکرات تصمیم‌گیری‌ها نه بر اساس فشار رکن بیرونی و نه بر اساس آراء گذشتگان٬‌ که بر اساس خرد جمعی انجام می‌شوند. این تصمیم‌ها و قوانین٬ باید انعطاف‌پذیر بوده و در صورت نیاز هماهنگ با مقتضیان جامعه تغییر یابند. حکومت دموکرات با دفاع از منافع اکثریت٬ سعی در حفظ حقوق اقلیت دارد. اکثریت و اقلیت در جامعه‌ي دموکرات به تناوب جای خود را عوض می‌کنند. در جامعه‌ی دموکرات یوتوپیا وجود ندارد. وجود اختلاف آراء و عقاید به رسمیت شناخته می‌شود و مطلوب است٬ در نتیجه٬‌ بحران در ذات جامعه‌ی دموکرات است. اما بر خلاف نظام سرکوب‌گر٬ نظام دموکرات بحران را مدیریت می‌کند.» </p>

<p>وی در مورد رابطه‌ی جنبش‌های اجتماعی و نمایندگی با دموکراسی گفت:«تحقق دموکراسی نمایندگی مشروط به وجود نهادهای مورد نیاز٬ و کنش‌گران واجد شرایط است. این کنش‌گران (جنبش‌های اجتماعی) باید اختلافات عقیدتی خود را در مرحله‌ی شکل‌گیری و اتخاذ موضع بروز دهند و به مباحثه در مورد آن ها بپردازند (چالش سیاسی) وگرنه این اختلافات در مراحل بعدی در قالب خشن‌تری بروز خواهندکرد. حکومت‌های سرکوب‌گر به بهانه‌هایی چون ناپختگی و عدم انسجام کنش‌گران٬ تهدیدهای خارجی٬ مشکلات اقتصادی و شکاف احزاب٬ از قدرت گرفتن جنبش‌های اجتماعی ممانعت می‌کنند. اما حکومت دموکرات باید با دادن فضا به جنبش‌های اجتماعی٬ امکان استقلال جامعه از خود (حکومت) و ایجاد توازن قدرت را ایجاد کند تا حکومت بدل به قطب مطلق قدرت نشود. دموکراسی و جنبش‌های اجتماعی دو پدیده‌ی تفکیک‌ناپذیرند و مشروعیت نظام دموکرات در گرو به رسمیت شناختن این جنبش‌هاست٬ اما مطالبات جنبش‌های اجتماعی باید در چارچوب‌های اساسی نظام باشد٬ بدین مفهوم که مثلا درخواستی نظیر نفی وجودی نظام نداشته باشند.» </p>

<p>وی در ادامه در مورد بحران کنونی دموکراسی گفت: «در حال حاضر برخی اقشار در نهادهای سیاسی و از جمله نهاد نمایندگی حضور بی‌رنگ یا کم‌رنگ دارند. زنان از جمله‌ي مهم‌ترین این اقشار هستند٬ و به همین دلیل امروزه مسئله‌ی حضور زنان در سیاست یک بحث مهم جهانی است. هدف دموکراسی بر خلاف نظام سرکوب‌گر٬ بازگرداندن قدرت به مردم و خودآگاهی شهروندان و کنش‌گر بودن آنان است٬ در نتیجه مشارکت زنان به عنوان نیمی از جامعه در همه‌ی عرصه‌ها و از جمله سیاست٬ شرط واجب تحقق دموکراسی است. برای تحقق این خواسته باید از تخصیص ناعادلانه‌ی حوزه‌های مسئولیتی به زنان و مردان پرهیز کرد. نباید از تغییر در وضعیت تثبیت شده‌ی کنونی هراس داشت٬ زیرا این تغییر با توجه به افزایش آگاهی و توان‌مندی زنان و جنبش‌های اجتماعی خواهان برابری٬ اجتناب ناپذیر است و در صورت ممانعت٬ با هزینه‌ی بیش‌تر به جامعه تحمیل خواهدشد. حضور زنان در جامعه و در سیاست٬ در آن واحد آرمان٬ استراتژی و تاکتیك است و پیش‌شرط تحقق آن تغییر ذهنیت و رفتارهای مردسالارانه است. موانع سیاسی تحقق این مسئله عبارت‌اند از: سلطه مردان بر نظام سیاسی٬ عدم توجه به ضرورت این مسئله و عدم پشتیبانی کافی٬ ارتباط ضعیف قشر عام زنان با گروه‌های فعال در این زمینه نظیر NGO ها٬ نظام آموزشی [که ضرورت این مسئله را مورد تاکید و آموزش قرار نمی‌دهد] و هم‌چنین ماهیت نظام‌های انتخاباتی که به این مسئله توجه نمی‌کنند [برای مثال در نظام انتخاباتی تناسبی آلمان٬ تعداد زنان حاضر در عرصه‌ی سیاست ۳ تا ۴ برابر نظام اکثریتی استرالیاست].» دکتر نیك‌پی در ادامه دلایل اقتصادی و فرهنگی عدم حضور زنان در سیاست را چنین برشمرد:‌ «کلیشه‌های فرهنگی و نقش‌های از پیش تعیین شده که از سلطه‌ی مردان نشأت گرفته‌اند٬ وجود این تصور که عرصه‌ی مردانه‌ی سیاست٬ فاسد و متناقض با روحیه‌ی زنان است [و آن‌ها نخواهند توانست در این عرصه کارکرد مناسب داشته‌باشند] حال آن‌که کشورهای اسکاندیناوی که از بیش‌ترین حضور زنان در سیاست برخوردارند (۳۰ تا ۴۰ درصد) کمترین میزان فساد سیاسی در دنیا را دارند. دلایل دیگر کمبود اعتماد به نفس زنان و اعتماد آن‌ها به توانایی خود در عرصه‌ی سیاست٬ فقر و بی‌کاری و بی‌سوادی بیش‌تر زنان نسبت به مردان٬ عدم تخصیص منابع مالی کافی برای تحقق این هدف٬ بی‌سوادی اجتماعی و سیاسی تحمیل‌شده به زنان٬ و تحمیل شدن کار خانگی به عنوان یك مسئولیت اجتناب‌ناپذیر به زن [که وقت و توانایی و امکانات او را کاهش می‌دهد.]» </p>

<p>دکتر نیك‌پی در مورد راه‌کارهای موجود برای افزایش توان‌مندی و حضور زنان در عرصه‌ی نهادهای سیاسی گفت: «از راه‌حل‌های مناسب٬ سهمیه‌بندی و توازن عددی در نظام انتخاباتی است که در بیش‌تر کشورهای غربی و حتی کشورهایی نظیر آرژانتین و کره‌ی شمالی که نظام دموکرات ندارند نیز پیاده شده و اثربخش بوده‌است. دیگر راه‌حل‌های مورد نیاز عبارتند از اصلاحات در نهادهای سیاسی٬ سیاست مراجعه‌ی مستقیم به مردم٬ الحاق به کنوانسیون‌های دموکراتیك بین‌المللی و سیاست تمرکز زدایی.» </p>

<p>سخنران دوم این جلسه٬‌ آقای دکتر حمیدرضا جلایی‌پور (جامعه‌شناس) از دانشگاه تهران٬ و عنوان سخنرانی وی «جامعه٬ دموکراسی و مبارزات فمینیست‌ها در ایران» بود. محور سخنان آقای جلایی‌پور بررسی چگونگی شکل‌گیری جنبش مستقل زنان در غرب٬ مقایسه‌ی شرایط مذکور با شرایط فعلی ایران و بررسی وضعیت جنبش مستقل زنان در ایران با توجه به هزینه‌ها و منافع آن بود. وی در ابتدا نابرابری را خصوصیت مشترك همه‌ی جوامع نامید٬ اما در عین حال٬ میل به برابری و وجود جنبش‌های اجتماعی با هدف برابری [اعم از برابری اقتصادی٬ سیاسی٬ جنسیتی] را از خصوصیات جوامع مدرن خواند.</p>

<p> وی گفت: «در ایران از صد سال پیش میل به برابری ایجاد شده و رشد فزاینده‌ای داشته‌است. در نتیجه‌ی این میل شاهد جنبش‌های اجتماعی روزافزون بوده‌ایم. زنان ایران در همه‌ی این جنبش‌ها بخشی از حاملان بار جنبش بوده‌اند. در حال حاضر تحولاتی که در زندگی زنان ایجاد شده و آگاهی و توانایی افزایش‌یافته‌ي آنان٬ سبب شده که زنان از خود بپرسند تا کی باید فقط ضمن جنبش‌ها باشند٬ و چرا نباید جنبش مستقلی -نظیر آن‌چه از ۱۹۶۰ به‌بعد در غرب ایجاد شد - از آن خود داشته‌باشند؟ در بررسی جامعه‌شناختی به عقیده‌ی من این راه‌برد صحیحی نیست و در شرایط فعلی هزینه‌های آن بیش از منافع‌اش است. این شیوه به دلیل سنگینی هزینه٬ مبارزات زنان را از حالت جنبش عمومی و فراگیر خارج کرده و آن‌ را به یك فرقه‌ی رادیکال بدل می‌کند و در نهایت نیز اهدافشان را پاسخ‌گو نیست.» </p>

<p>وی در استدلال برای اثبات این سخن از پنج دلیل٬ و در واقع پنج تفاوت بین شرایط امروزین ایران با غرب دهه‌ی ۱۹۶۰ -که به زعم ایشان بستر شکل‌گیری جنبش مستقل زنان بوده‌است- بهره جست. وی گفت:‌«۱ - از نظر جامعه‌شناختی٬ اروپا در آن زمان در دوره‌ی پسانوسازی (پست‌مدرنیسم) قرار داشت٬ در حالی که ما اکنون در دوره‌ی آغاز نوسازی هستیم. در جامعه‌ی پسانوسازی‌شده اکثریت مردم از تامین مالی اساسی و اولیه برخوردارند و به دلیل تامین بودن نیازهای مادی مهم٬ به مساپل کیفی‌تر و فرامادی می‌اندیشند. اگر نیازهای اساسی و اولیه‌ی ما تامین نشده باشند نمی‌توانیم به نیازهای فرامادی بپردازیم. در ایران امروز برخی شهرهای بزرگ نظیر تهران٬ شیراز و ... در معرض ورود به دوره‌ی پسانوسازی هستند اما همه‌ی شهرها چنین نیستند. ۲ - پدیده‌ی دموکراتیزاسیون در سه مرحله‌ی تمهید (وجود شهروندان کنش‌گر)٬ گذار (تغییرات غیرقابل بازگشت و پرهزینه) و تحکیم دموکراسی (رقابت حزبی و فرهنگ دموکراتیک) انجام می‌شود. در جامعه‌‌ای که در مرحله‌ی سوم باشد٬ جنبش زنان حمایت می‌شود و خواسته‌های آنان هزینه‌ی سنگینی ندارد اما در جامعه‌ی درحال گذار هزینه‌های این جنبش سنگین‌تر از منافع آن است. اروپای ۱۹۶۰ در مرحله‌ی تحکیم دموکراسی قرار داشت و ما هنوز در مرحله‌ی گذار به سر می‌بریم. ۳ - جنبش مستقل زنان در غرب هنگامی پا گرفت که گفتمان دموکراسی گفتمان محبوبی بود. اندیشمندان و مردم به دنبال پیش‌رفت کیفی دموکراسی و نقد دموکراسی پارلمانی بودند. اما در کشور ما٬ هنوز دموکراسی پارلمانی نیز به صورت کامل جا نیفتاده‌است. اصل بدیهی برابری سیاسی پذیرفته‌نشده و حقوق اقلیت‌های جنسی و مذهبی و قومی نقض می‌شود. جنبش مستقل زنان و فمینیسم در چارچوب دموکراسی غنی شده جای می‌گیرد نه دموکراسی پارلمانی ناقص و مورد چالش. ۴ - ایران از نظر ویژگی‌های فرهنگی کشور منحصر به فردی است و در دسته‌بندی وبر٬ جزو پدیده‌های یونیك جای می‌گیرد. دولت ما عظیم٬ قدرت‌مند٬ دینی٬ پروپاگاندیست (تبلیغ‌گر) و سلطه‌گر است. به‌دلیل استفاده از ذخایر نفتی به تامین مالیاتی و غیره از سوی مردم نیاز ندارد. دارای دستگاه امنیتی قوی و کنترل‌گر است که امکان دخالت در زندگی شخصی افراد را به آن می‌دهد. هیچ نظارت و محدودیتی از سوی بخش خصوصی بر دولت اعمال نمی‌شود حال آن‌که نه امروز و نه در زمان شکل‌گیری جنبش مستقل زنان٬ غرب چنین وضعیتی نداشته‌است. ۵ - فرهنگ عمومی مردم ایران فرهنگی ناموسی (مردسالار) است. این فرهنگ بر علیه فمینیست‌ها جریان دارد به‌گونه‌ای که حتی خود آن ها نیز جرات ابراز عقیده ندارند و فمینیست معادل بی‌ناموس تلقی می‌شود. این فرهنگ حتی در ایرانی‌های مقیم خارج نیز ریشه دارد. جریانات سیاسی و حکومت از این فرهنگ ناموسی بهره می‌گیرند و خود مردم را علیه جنبش زنان و مبارزات فمینیستی برمی‌انگیزند. با توجه به این دلایل٬ جنبش مستقل زنان در صورت تشکیل٬ از مردم جدا خواهد بود و شکل یك فرقه‌ی آرمان‌گرا با هزینه‌ي سنگین را خواهد داشت [که این هزینه‌ي سنگین علاقه‌مندان را نیز از فعالیت منصرف خواهد کرد] لذا بهتر است تا تغییر نسبی شرایط و مساعدتر شدن اوضاع٬ زنان هم‌چنان در ذیل سایر جنبش‌های اجتماعی به دنبال تحقق مطالبات خود باشند.» </p>

<p>سخنان چالش‌برانگیز دکتر جلایی‌پور سوالات و اعتراضاتی را بین حاضرین برانگیخت که بعضا با لحنی نامناسب ادا می‌شدند و در مواردی نزدیک بود جو جلسه را متشنج کنند. در پایان این پنل٬ جایزه‌ای از طرف کرسی حقوق بشر٬ صلح و دموکراسی یونسکو توسط خانم دکتر صادقی به آقای جلایی‌پور اهدا شد. </p>

<p>میزگرد دموکراسی و جنسیت با ریاست دکتر هادی وحید (دانشگاه شهید بهشتی) و با حضور خانم‌ها فاطمه صادقی و رزا قراچورلو (دانشگاه آزاد) و دکتر رضا اسلامی (شهید بهشتی) برگزار شد. موضوع محوری این میزگرد پدیده‌ی تبعیض مثبت به نفع زنان و مزایا و تبعات آن بود. یکی از نکات مهمی که مورد اشاره قرار گرفت٬ این بود که غیر از ایران٬ تنها چند کشور آسیایی وارد برنامه‌ی تبعیض مثبت نشده‌اند٬ نظیر امارات متحده عربی٬ عربستان سعودی و غیره که سطح آگاهی و تحصیل و اشتغال زنان ایرانی با زنان این کشورها٬ اختلاف فاحشی دارد. اما نه‌تنها برنامه‌های تبعیض مثبت در ایران اجرا نمی‌شود٬ بلکه وجود قوانین تبعیض‌آمیز که آشکارا حقوق زنان را نقض می‌کنند از آگاه‌ و توان‌مند شدن زنان ایرانی جلوگیری می‌کند و راه پیش‌رفت را بر آنان می‌بندد.  دیگر نکته‌ی مطرح‌شده٬ عدم مغایرت تبعیض مثبت با حقوق بشر بود. گفته‌شد که به دلیل نقض مداوم حقوق زنان و عقب نگاه داشته‌شدن آن‌ها٬ هم‌اکنون تبعیض مثبت اگرچه نوعی نابرابری است اما نقض حقوق به‌شمار نمی‌رود٬ بلکه اقدامی حمایتی و در راستای جبران بی عدالتی‌های پیشین و رساندن زنان به نقطه‌ی صفر شروع مسابقه و هم‌گام با مردان است. تبعیض مثبت نه حق است و نه امتیاز٬ بلکه اقدامی حمایتی و زمان‌دار است که با رسیدن زنان به نقطه‌ی برابر با مردان٬ قطع خواهدشد. (به دلیل عدم‌اجازه‌ی سخنرانان محترم٬ از نقل قول مستقیم سخنان گفته‌شده در میزگرد معذوریم.) <br />
</p>
    </div>
        
    
  </div>
  <!-- [/text] -->

  <!-- [commentbox] -->
    <form method="post" action="http://zanestan/cgi-bin/mt/mt-comments.cgi" name="comments_form" onsubmit="return emailCheck(this.email.value);">
  <input type="hidden" name="static" value="1" />
  <input type="hidden" name="entry_id" value="1811" />
  <div id="comment">
    <div id="c"></div>
        <div id="name"><input id="comment-author" name="author" value="NAME" onclick="checkform('comment-author');" onKeyDown="FBlogKeyDown()" onKeyPress="FKeyPress()" /></div>
    <div id="email"><input id="comment-email" name="email" value="EMAIL" onclick="checkform('comment-email')" /></div>
    <div id="url"><input id="comment-url" name="url" value="URL" onclick="checkform('comment-url')" /></div>
    <div id="message"><textarea id="comment-text" name="text" onclick="checkform('comment-text')" onKeyDown="FBlogKeyDown()" onKeyPress="FKeyPress()">MESSAGE</textarea></div>
    <div id="send"><input type="submit" name="post" id="comment-post" accesskey="s" value="&nbsp;Post&nbsp;" /></div>
    
  </div>
  </form>
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/news/07,04,25,11,51,22/ by HTTrack Website Copier/3.x [XR&CO'2014], Sun, 25 May 2025 04:29:01 GMT -->
</html>