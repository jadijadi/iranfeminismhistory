<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/news/06,04,22,01,02,44/ by HTTrack Website Copier/3.x [XR&CO'2014], Sun, 25 May 2025 04:27:27 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>خبر | روزنامه شرق » طرح سامان دهى مد و لباس در دستور مجلس قرار گرفت</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="stylesheet" type="text/css" media="print" href="../../print.css" />
  <link rel="alternate" type="application/atom+xml" title="Atom" href="../atom.xml" />
  <link rel="alternate" type="application/rss+xml" title="RSS 2.0" href="../rss/index.html" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">طرح سامان دهى مد و لباس در دستور مجلس قرار گرفت</a></div>
    <div id="author"><a href="mailto:">روزنامه شرق</a>&nbsp;|&nbsp;&#1588;&#1606;&#1576;&#1607; ۲ &#1575;&#1585;&#1583;&#1740;&#1576;&#1607;&#1588;&#1578; ۸۵&nbsp;|&nbsp;<a target="_blank" href="http://www.technorati.com/search//news/06,04,22,01,02,44/">
لینک های وارده</a></div>

    <div id="body">
      <p> سرانجام پس از گذشت دو سال نمايندگان مجلس قانون حجاب را در دستور كار خود قرار دادند. ۵۲ نماينده مجلس هفته گذشته با امضاى نامه اى خطاب به هيات رئيسه مجلس خواستند تا «طرح حجاب» با اولويت بررسى شود. اين طرح تحت عنوان «ساماندهى مد و لباس» به مجلس ارائه شده و در كميسيون هاى فرهنگى و صنايع مجلس به تصويب رسيده است. اگرچه عماد افروغ رئيس كميسيون فرهنگى مجلس پيش بينى كرد به خاطر حجم بالاى طرح ها و لوايح در دستور كار مجلس نوبت رسيدگى به اين طرح به اين زودى ها فراهم نشود اما در پى اعتراضات هفته گذشته جمعى كه در مقابل مجلس تجمع كرده بودند به وضعيت پوشش، ۵۲ نماينده طبق آيين نامه داخلى مجلس خواستار اولويت دادن به رسيدگى به اين طرح در صحن علنى مجلس شدند. طرح حجاب در شرايطى در دستور كار جلسات علنى اين هفته مجلس قرار گرفته كه نيروى انتظامى هم از ديروز پيرو بخشنامه صادره هفته گذشته خود مبارزه با كسانى كه حجاب را كامل رعايت نمى كنند، آغاز كرد. پيش بينى مى شود كار رسيدگى به اين طرح به بروز تنش هايى در مجلس منجر شود زيرا برخى نمايندگان از جمله اعضاى فراكسيون اقليت كه جمعى از اصلاح طلبان هستند معتقدند نمى شود از مقوله اجبار براى تعيين نوع پوشش مردم استفاده كرد اما اين در حالى است كه تعدادى از نمايندگان فراكسيون اصولگرايان معتقدند تعيين الگوى لباس كارساز نيست زيرا وضعيت پوشش در كشور به جايى رسيده كه حتى برخى جوانان كشف حجاب كرده و عملاً در سطح شهر دختران جوانى مشاهده مى شوند كه هيچ حجابى ندارند.<br />
<strong>• اختيار يا اجبار</strong><br />
اما اصلى ترين مسئله در بررسى طرح حجاب در مجلس به اين موضوع برمى گردد كه آيا نمايندگان درصدد هستند الگوى اجبارى لباس را براى جوانان تعيين كنند يا اينكه در كنار ساير مدهايى كه وجود دارد، مدهاى ايرانى _ اسلامى هم به بازار عرضه شود. آن گونه كه نمايندگان مجلس از محمدرضا باهنر نايب رئيس مجلس و عماد افروغ رئيس كميسيون فرهنگى مى گويند اجبارى در كار نيست اما آنان در عين حال از وضعيت پوشش فعلى هم به شدت انتقاد مى كنند و آن را غيرقابل تحمل مى دانند. محمدرضا باهنر اعتراض زنان مذهبى را كه هفته گذشته دو روز مقابل مجلس تجمع كردند، عين حق قلمداد كرد و افروغ هم از اينكه يك مانتوى جلف با قيمت ۲ تا ۳هزار تومان به بازار عرضه مى شود را قابل تامل دانست و گفت: چرا يك لباس پوشيده با قيمت بالا عرضه مى شود اما لباس هاى جلف با قيمت ۲ تا سه هزار تومان؟<br />
به اين ترتيب اصولگرايان اگرچه مى گويند طرح آنان اجبارى نيست و فقط مى خواهند از طراحان مد و لباس ايرانى حمايت اقتصادى بشود اما همزمان جمعى ديگر از اصولگرايان خلاف اين مسئله را معتقدند و مى گويند اصلاً در شأن مجلس نيست وارد چنين مقولاتى شود و به طراحى مد و لباس بپردازد. طباطبايى نماينده روحانى تهران و عضو فراكسيون اصولگرايان از جمله اين نمايندگان است. نمايندگان اصولگراى ديگرى هم هستند كه حتى برخوردهاى فيزيكى را كارآمد مى دانند. ابوالقاسم مختارى نماينده زابل معتقد است: بدحجابى در خانواده هاى داراى سطح اجتماعى پايين كمتر ديده مى شود و اين پديده بيشتر در خانواده هايى با سطح اجتماعى بالاى جامعه رواج دارد. اين عضو فراكسيون اصولگرايان در گفت وگو با ايلنا گفت: در نظام جمهورى اسلامى به دليل اعتقادات دينى بحث حجاب امرى الزام آور است و معتقديم تمام افرادى كه در اين كشور اسلامى زندگى مى كنند بايد پوشش لازم را داشته باشند.<br />
وى افزود: متاسفانه به دليل شرايط مختلف كشور متوليان بحث حجاب به طور موثر با شيوع پديده بدحجابى در بين زنان و دختران برخورد نكرده اند. وى با اشاره به عدم پذيرش بدحجابى در جامعه گفت: مردم به صورت عموم از بدحجابى اى كه در سطح جامعه ديده مى شود ناراضى هستند و لذا اگر افراد بدحجاب با توصيه و رافت از تخلف خود عقب نشينى نكنند، بايد با آنها برخورد جدى شود. نماينده زابل در مجلس هفتم ادامه داد: بحث نظام و تصميم حاكميت در امر حجاب مطرح نيست بلكه جامعه ما پذيراى بدحجابى نيست. وى تهران را يكى از پرمشكل ترين شهرها در بحث كنترل و رعايت حجاب دانست و گفت: البته در تهران نيز مسئله بدحجابى بيشتر در نقاط شمالى شهر و در جنوب تهران كمتر اين مسئله ديده مى شود. وى افزود: البته من معتقدم كه با اجبار مى توان بحث بدحجابى را كنترل كرد هرچند اگر بشود با ساير روش هاى اقناعى به غير از اجبار وارد عمل شويم تاثير بيشترى خواهد داشت. نماينده اصفهان در مجلس هم معتقد است براى مقابله با بدحجابى بايد در ابتدا از سازمان ها، ادارات، بيمارستان ها و مدارس دولتى شروع كرد. حجت الاسلام محمدتقى رهبر در گفت وگو با ايسنا گفت: در مورد بدحجابى و لباس چند مسئله را بايد مورد توجه قرار دهيم. يكى توليد لباس است كه توليد لباس مبتذل خود خلاف بوده و جرم مشهود است. به گفته وى عرضه، فروش و پوشيدن اين گونه لباس ها كه بدحجابى را به همراه دارد نيز جرم است. در دوره سوم يا چهارم مجلس هم قانونى براى مقابله تهيه شد و در آن انواع بى حجابى مورد توجه قرار گرفت و مواردى نيز جرم شناخته شده بود. بدحجابى به عنوان يك جرم مشهود، علاوه بر آنكه بعد اخلاقى و اجتماعى دارد براى ما بعد سياسى هم دارد. رهبر بدحجابى را عامل فساد در جامعه دانست و گفت: پوشيدن لباس هاى چسبان و تنگ و نيم وجب شالى كه به نام حجاب استفاده مى شود جرم است و بايد با اين جرم برخورد شود.<br />
<strong>• اصلاح طلبان چه مى گويند؟</strong><br />
اما اصولگرايان در شرايطى اعتقاد خود را به برخوردهاى انتظامى با مقوله بدحجابى عنوان مى كنند كه رقباى سياسى آنها در مجلس خلاف اين مسئله مى انديشند. ولى الله شجاع پوريان نماينده بهبهان معتقد است برخوردهاى فيزيكى به هيچ وجه كارساز نخواهد بود و بايد كار فرهنگى را خارج از مقوله دستورى كردن آن مورد بررسى قرار داد. البته موضع گيرى شجاع پوريان از همان موضع گيرى هايى است كه اصلاح طلبان كه طى يك دهه گذشته آن را بيان كرده و به محافظه كاران توصيه كرده اند از برخوردهاى سخت و انتظامى با جوانان دست بردارند. الهه كولايى نماينده سابق مجلس مى گويد: «اقناع و پرهيز از اعمال خشونت راهكار مواجهه با پديده هاى فرهنگى است.» كولايى اين سخنان را در پى نامه اخير تعدادى از اصولگرايان مجلس به وزير كشور براى برخورد با پديده بدحجابى عنوان كرد. كولايى با اشاره به تمايل اصولگرايان براى استفاده از خشونت عليه پديده بدحجابى گفت: «تجربه هاى آزموده را دوباره آزمودن خطا است، روش هاى اجبار و اكراه و در واقع استفاده از زور و خشونت براى مبارزه با مسائل اجتماعى و فرهنگى نه در جامعه ما و نه در هيچ جامعه ديگرى هيچ گاه ثمربخش نبوده است.» وى در گفت وگو با خبرگزارى آفتاب افزود: «اعمال فشار و استفاده از زور ولو به شكل قانونى تنها مى تواند شكل ناهنجارى ها و مشكلات اجتماعى را تغيير دهد و رفع آنها به اين امر كمك نخواهد كرد و در واقع بيمارى ها و ناهنجارى ها به اشكال ديگر وجود خواهند داشت و ادامه خواهند يافت.» كولايى در ادامه افزود: «چنانچه زنان و دختران صرفاً به دليل بدحجابى زندان را تجربه كنند، پديده اى كه در گذشته شاهد آن بوديم، آيا واقعاً نسبت قابل قبولى ميان آنچه در قانون «جرم» خوانده شد و اين مجازات وجود دارد و يا اساساً دخترى كه با اين اتهام به زندان مى افتد دچار مشكلات بسيار بزرگتر و پيچيده ترى نخواهد شد؟» الهه كولايى در پايان گفت: «به نظر مى رسد كسانى كه دغدغه مسائل اجتماعى و فرهنگى را دارند بايد بپذيرند كه از روش ها و شيوه هاى مناسب كه به حل مشكل و نه تخريب بيشتر آن بينجامد استفاده كنند.»</p>
    </div>
        
    
  </div>
  <!-- [/text] -->

  <!-- [commentbox] -->
    <form method="post" action="http://zanestan/cgi-bin/mt/mt-comments.cgi" name="comments_form" onsubmit="return emailCheck(this.email.value);">
  <input type="hidden" name="static" value="1" />
  <input type="hidden" name="entry_id" value="205" />
  <div id="comment">
    <div id="c"></div>
        <div id="name"><input id="comment-author" name="author" value="NAME" onclick="checkform('comment-author');" onKeyDown="FBlogKeyDown()" onKeyPress="FKeyPress()" /></div>
    <div id="email"><input id="comment-email" name="email" value="EMAIL" onclick="checkform('comment-email')" /></div>
    <div id="url"><input id="comment-url" name="url" value="URL" onclick="checkform('comment-url')" /></div>
    <div id="message"><textarea id="comment-text" name="text" onclick="checkform('comment-text')" onKeyDown="FBlogKeyDown()" onKeyPress="FKeyPress()">MESSAGE</textarea></div>
    <div id="send"><input type="submit" name="post" id="comment-post" accesskey="s" value="&nbsp;Post&nbsp;" /></div>
    
  </div>
  </form>
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/news/06,04,22,01,02,44/ by HTTrack Website Copier/3.x [XR&CO'2014], Sun, 25 May 2025 04:27:27 GMT -->
</html>