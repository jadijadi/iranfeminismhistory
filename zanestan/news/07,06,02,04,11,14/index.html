<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/news/07,06,02,04,11,14/ by HTTrack Website Copier/3.x [XR&CO'2014], Sun, 25 May 2025 04:29:01 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>خبر | اعتماد » وزير كشور:ازدواج موقت را با جسارت ترويج كنيد</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="stylesheet" type="text/css" media="print" href="../../print.css" />
  <link rel="alternate" type="application/atom+xml" title="Atom" href="../atom.xml" />
  <link rel="alternate" type="application/rss+xml" title="RSS 2.0" href="../rss/index.html" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">وزير كشور:ازدواج موقت را با جسارت ترويج كنيد</a></div>
    <div id="author"><a href="mailto:">اعتماد</a>&nbsp;|&nbsp;&#1588;&#1606;&#1576;&#1607; ۱۲ &#1582;&#1585;&#1583;&#1575;&#1583; ۸۶&nbsp;|&nbsp;<a target="_blank" href="http://www.technorati.com/search//news/07,06,02,04,11,14/">
لینک های وارده</a></div>

    <div id="body">
      <p>با برگزاري اولين هم انديشي «حجاب، مسووليت ها و اختيارات دولت اسلامي» بار ديگر بحث تسهيل و ترويج ازدواج موقت از سوي وزير کشور به عنوان راهکاري براي حل مشکلات اجتماعي طرح شد.</p>

<p>حجت الاسلام پورمحمدي در اين نشست خواستار تغيير فرهنگ جامعه در زمينه سن ازدواج و ازدواج موقت شد و از حوزه هاي علميه خواست مباحث شرعي ازدواج موقت را مورد بررسي قرار دهند. وزير کشور جايگاه متزلزل اجتماعي زنان را ناشي از نبود تعريف مناسب از نحوه حضور زنان در جامعه خواند و خواستار هدايت نيازهاي اين قشر شد.</p>

<p>همزمان با اين سخنان، امام جمعه موقت قم نيز در خطبه هاي نماز جمعه روز گذشته قم از نيازمندي کشور به مراکز همسرگزيني سخن گفت؛ ابراهيم اميني با اشاره به وجود مشکلات جوانان در انتخاب همسر گفت؛ «مسوولان کشور بايد با اقدامات مناسب و با تشکيل مراکزي جهت انتخاب همسر، جوانان را در رفع اين مشکل ياري رسانند.»</p>

<p>بحث ازدواج موقت براي اولين بار در اواخر دهه 60 از سوي هاشمي رفسنجاني، رئيس جمهور وقت در خطبه هاي نماز جمعه طرح شد و پس از آن طرح جنجالي «موسسه عفاف» در سال 73 طرح شد. اين طرح توسط «جامعه اسلامي ناصحين قم» تهيه شد و جزئيات آن حتي در مراحلي که نزديک به اجرايي شدن بود، اعلام نشد.</p>

<p>هر دو موضوع «تسهيل ازدواج موقت» و «طرح خانه هاي عفاف» با حاشيه هاي فراوان و نظرات متفاوتي همراه بود که عموماً حقوق زنان «صيغه يي» يا «روسپي» را دستمايه انتقاد صاحبنظران قرار مي داد.</p>

<p>دامن زدن به ناهنجاري </p>

<p>ابعاد اجتماعي و حقوقي ازدواج موقت هميشه پس از مباحث شرعي آن مورد بررسي قرار مي گرفت. چنانچه اولين تريبون رسمي طرح اين موضوع تريبون نماز جمعه بوده است و امروز نيز وزير کشور از حوزه هاي علميه مي خواهد تا تسهيل ازدواج موقت را در دستور کار خود قرار دهند.</p>

<p>با اين همه دبيرکل مجمع محققين و مدرسين حوزه علميه قم ضمن انتقاد از کل سخنان وزير کشور جايگاه حوزه هاي علميه را فراتر از سفارش گيري دانسته و مي گويد؛ «حوزه علميه در جايگاهي نيست که فرد خاصي به آن سفارش دهد که بر چه موضوعي تحقيق کند. ضمن اينکه وزير کشور بايد توجه کند که مشکل جوانان براي ازدواج نوع و کيفيت آن نيست و موضوع سختي ازدواج جوانان را بايد از جاي ديگري ريشه يابي کرد.»</p>

<p>سيدحسين موسوي تبريزي در ادامه گفت وگوي خود با «اعتماد» مي گويد؛ «صيغه عقد موقت در ايران منع قانوني ندارد و همه جوانان هم اين موضوع را مي دانند ولي با توجه به شرايط خاص ايران که در حال گذار از سنت به مدرنيته است، ترويج و تسهيل ازدواج به خودي خود عاملي براي ناهنجاري هاي ديگر خواهد بود و اخلاق و روابط خانوادگي را سست تر خواهد کرد.»</p>

<p>به زعم اين روحاني سياسي، دولت با تسهيل ازدواج آن هم به شکل «ازدواج موقت» مشکلي را حل نخواهد کرد.</p>

<p>ديوار شيشه يي حريم خصوصي</p>

<p>ايده ازدواج موقت در حالي از سوي يکي از کليدي ترين وزارتخانه هاي دولت طرح شد که هنوز آتش جنجال ها بر سر طرح امنيت اجتماعي داغ است. سوال کليدي منتقدان طرح امنيت اجتماعي مبني بر حدود حريم خصوصي افراد هنوز از سوي نيروي انتظامي پاسخ درخوري دريافت نکرده است. سهيلا جلودار زاده نماينده مجلس و سخنگوي حزب اسلامي کار در واکنش به سخنان اخير پورمحمدي مي گويد؛ «حاکميت نبايد تا اين حد در حوزه شخصي افراد وارد شود. وظيفه دولت ها تنها ارائه سرويس و خدمات به ملت است و مي تواند امکان ازدواج را براي مردم فراهم کند. در حال حاضر جوانان ارتباطات خود را در چارچوب حد و حدود عرفي نگه مي دارند و دليلي ندارد که صيغه کنند و درگير هزاران مشکل ديگر شوند.»</p>

<p>جلودارزاده در تاکيد دوباره خود مي گويد که اين مسائل کاملاً از حوزه دخالت دولت خارج است.</p>

<p>تسهيل صيغه براي مردان متاهل معني ندارد</p>

<p>همچنان که انتظار مي رود، زنان واکنش مثبتي به اين سخنان نشان نمي دهند. رفعت بيات يکي از نمايندگان مجلس هفتم که مواضع راديکال او از وي چهره يک اصولگرا را ارائه مي داد با انتقاد شديدي نسبت به سخنان وزير کشور واکنش نشان داد.</p>

<p>نماينده زنجان طرح اين سخنان را، پيچيدن ارزان ترين نسخه دولت براي مشکل جوانان خواند و در سوال گزنده يي از وزير کشور پرسيد؛« آيا خود شما قبول مي کنيد به خواستگار دخترتان بگوييد که دخترتان چند بار به عقد موقت درآمده؟»</p>

<p>بيات ازدواج موقت را بر هم زننده کانون خانواده دانسته و مي گويد؛« با کار کارشناسي که در اين زمينه در مجلس انجام داده ايم، نامه يي خطاب به رئيس قوه قضائيه نوشته و خواستار آن شديم که دادگاه هاي ويژه امر ازدواج در مراکز استان ها و تحت نظارت قوه قضائيه ايجاد شود و تا جايي که امکان دارد ازدواج موقت را براي مردان متاهل محدود کنيم.»</p>

<p>به زعم وي تنها در موارد خاصي نظير بيماري زن بايد اجازه صيغه به مرد متاهل داده شود که در هر شرايطي با اجازه همسر اول و توجيه دادگاه بايد امکان ازدواج موقت براي مرد فراهم باشد.</p>

<p>بيات پيشنهاد وزير کشور را طرحي خام و غيرکارشناسانه عنوان کرد که فقط راه را براي سوء استفاده مردان باز مي کند.</p>

<p>اين نماينده اصولگراي مجلس هفتم از دولت مي خواهد به جاي ارائه پيشنهاداتي که هماهنگ با خانواده ايراني نيست، فکري به حال مشکل اشتغال و مسکن جوانان کند و همچنان تاکيد مي کند که اگر کاري در مورد تسهيل «ازدواج موقت» صورت گيرد، مردان متاهل هيچ حقي در آن نخواهند داشت.</p>

<p>ازدواج موقت نسخه موقت</p>

<p>توصيه جوانان به ازدواج موقت در حالي است که در ازدواج موقت زناني که به عقد موقت مردان در مي آيند، تقريباً هيچ حق و حقوقي ندارند.</p>

<p>زهره ارزني، وکيل دادگستري مي گويد؛«حتي اگر زمان در نظر گرفته شده براي عقد موقت دو سال باشد مرد بعد از 10 روز مي تواند عقد را به صورت شفاهي و بدون طي هيچ مراتب قانوني و تشريفاتي فسخ کند.»</p>

<p>بر اساس ماده 1139 قانون مدني ؛ «طلاق ، مخصوص عقد دائم است و زن منقطعه به انقضاء يا بذل آن از طرف شوهر از زوجيت خارج مي شود.»</p>

<p>از سوي ديگر در عقد موقت به زن نفقه تعلق نمي گيرد و وي از همسرش ارث نمي برد. البته در قانون مدني ماده يي که تصريح به ارث زن و شوهر در ازدواج موقت کند، وجود ندارد اما از مفهوم مخالف ماده 940 قانون مدني که شرط ارث بردن زن و شوهر از يکديگر را فقط مربوط به ازدواج دائم دانسته است ، استفاده مي شود که زن و شوهر در امر ازدواج موقت از يکديگر ارث نمي برند.</p>

<p>از سوي ديگر چنانکه ارزني تاکيد مي کند، ازدواج موقت بيشتر براي تعدد زوجات کاربرد دارد. چون نيازي به ثبت و گرفتن اجازه از همسر اول و دائم ندارد و به همين جهت اغلب مردان براي ازدواج مجدد به آن روي مي آورند.</p>

<p>سکوت قانون در مورد ثبت ازدواج موقت از سويي حقوق همسر اول مرد را نقض مي کند و مرد مي تواند بدون اجازه و حتي اطلاع وي بي نهايت زن صيغه يي بگيرد، و از سويي ديگر زن دوم را که وارد يک ازدواج ثبت نشده و تقريباً غيررسمي شده نيز دچار مشکلات متعددي مي کند. اين مشکلات وقتي به مرحله حاد مي رسد که پاي فرزند به ميان بيايد.</p>

<p>چنانکه ارزني توضيح مي دهد؛«اگر بچه يي در ازدواج موقت به دنيا بيايد، پدر موظف است نفقه اش را پرداخت کند و برايش شناسنامه بگيرد و مثل بچه يي است که از عقد دائم حاصل شده است. اما بعضي از آقايان متاسفانه وقتي مي خواهند زنگ تفريحي داشته باشند مي روند سراغ يک خانمي و بعد که او باردار شد، به خانم حق السکوت مي دهند. مثلاً يک سرويس طلا به زن مي دهند و مي گويند اگر خانواده من بفهمند زندگي ام از هم مي پاشد و بيا بچه را به نام تو شناسنامه بگيريم که اين يک ظلم در حق بچه است. چون وقتي به نام خانوادگي زن شناسنامه بگيرند فقط اسم کوچک مرد در شناسنامه بچه مي آيد و فاميلي مادر. در شناسنامه پدر هم نام بچه وارد نمي شود. براي همين بچه از پدر ارث نمي برد و نفقه يي هم از طرف پدر ندارد.»</p>

<p>حتي اگر مرد در زمان حياتش نفقه فرزند حاصل از ازدواج موقتش را بپذيرد نيز در صورت فوت مرد اين مساله مشکل ساز خواهد بود؛« خانواده مرد براي اينکه اين بچه سهمي از ارث نبرد نسب او را منکر مي شوند و حتي اگر صيغه نامه يي هم وجود داشته باشد به جهت اينکه در دفتر خانه رسمي ثبت نشده يک سند عادي به شمار مي رود و انکار و معدوم کردن آن خيلي راحت است. تا آزمايش ژنتيکي شود و نسب بچه ها ثابت شود هم خيلي زمان مي برد و حتي مي شود گفت که اين بچه نامشروع پدر ما بوده و بنا به تجربه يي که من در پرونده هايم داشته ام اثبات اينکه اين کودک حاصل ازدواج موقت بوده بسيار سخت است.»</p>

<p>علاوه بر ثبت نشدن ازدواج موقت، محدود نکردن ازدواج موقت براي مردان نيز از ديگر نکات قابل تامل است. مردها مي توانند حتي با داشتن چهار زن دائم، بي نهايت زن صيغه يي داشته باشند. در فقه اماميه نظر مشهور بر اين است که ممنوعيت جمع بيش از چهار زن مخصوص عقد دائم است و در ازدواج موقت ، هيچ گونه محدوديتي نيست و مرد مي تواند هر تعداد زن که بخواهد به عقد ازدواج موقت خود در بياورد.</p>

<p>البته بعضي از فقها ممنوعيت بيش از چهار زن را شامل ازدواج موقت هم مي دانند و شهيد ثاني نظرش بر اين است که زن در ازدواج موقت نيز جزء حد نصاب چهار زن به شمار مي آيد و ازدواج بيش از چهار زن اعم از دائم و موقت ممنوع است . با اين وجود قانون مدني در اين رابطه ساکت است و از آنجا که نيازي به ثبت ازدواج موقت نيست، مرداني که رو به اين نوع ازدواج مي آورند نيز خود را محدود نمي کنند.</p>

<p>تنها نکته يي که در ازدواج موقت حقوق زن را مورد توجه قرار داده اين است که در ازدواج موقت ، زن مي تواند بدون اجازه شوهر از خانه بيرون برود، اين اجازه اما بدون شرط نيست؛ اگر به واسطه بيرون رفتن ، حق شوهر از بين مي رود بيرون رفتن او حرام است . </p>

<p>ارزني با بيان اينکه در حال حاضر به دليل بالا بودن هزينه ازدواج دائم، اين گونه نسخه ها به عنوان يک مسکن ترويج مي شود، گفت؛«آيا مسوولان فکر هزينه هاي بعدي اين گونه طرح ها را کرده اند، اگر دختري تن به صيغه بدهد تقريباً شانس ازدواج دائم را از دست داده است چون مرد ايراني با زني که قبلاً صيغه شده است ازدواج نمي کند.»</p>
    </div>
        
    
  </div>
  <!-- [/text] -->

  <!-- [commentbox] -->
    <form method="post" action="http://zanestan/cgi-bin/mt/mt-comments.cgi" name="comments_form" onsubmit="return emailCheck(this.email.value);">
  <input type="hidden" name="static" value="1" />
  <input type="hidden" name="entry_id" value="1973" />
  <div id="comment">
    <div id="c"></div>
        <div id="name"><input id="comment-author" name="author" value="NAME" onclick="checkform('comment-author');" onKeyDown="FBlogKeyDown()" onKeyPress="FKeyPress()" /></div>
    <div id="email"><input id="comment-email" name="email" value="EMAIL" onclick="checkform('comment-email')" /></div>
    <div id="url"><input id="comment-url" name="url" value="URL" onclick="checkform('comment-url')" /></div>
    <div id="message"><textarea id="comment-text" name="text" onclick="checkform('comment-text')" onKeyDown="FBlogKeyDown()" onKeyPress="FKeyPress()">MESSAGE</textarea></div>
    <div id="send"><input type="submit" name="post" id="comment-post" accesskey="s" value="&nbsp;Post&nbsp;" /></div>
    
  </div>
  </form>
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/news/07,06,02,04,11,14/ by HTTrack Website Copier/3.x [XR&CO'2014], Sun, 25 May 2025 04:29:01 GMT -->
</html>