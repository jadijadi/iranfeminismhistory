<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/news/07,06,28,01,27,36/ by HTTrack Website Copier/3.x [XR&CO'2014], Sun, 25 May 2025 04:29:01 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>خبر | زنستان-مريم حسين خواه »  مبارزه با بدحجابي با نيروهاي تازه نفس و آموزش ديده</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="stylesheet" type="text/css" media="print" href="../../print.css" />
  <link rel="alternate" type="application/atom+xml" title="Atom" href="../atom.xml" />
  <link rel="alternate" type="application/rss+xml" title="RSS 2.0" href="../rss/index.html" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html"> مبارزه با بدحجابي با نيروهاي تازه نفس و آموزش ديده</a></div>
    <div id="author"><a href="mailto:">زنستان-مريم حسين خواه</a>&nbsp;|&nbsp;&#1662;&#1606;&#1580;&#1588;&#1606;&#1576;&#1607; ۷ &#1578;&#1740;&#1585; ۸۶&nbsp;|&nbsp;<a target="_blank" href="http://www.technorati.com/search//news/07,06,28,01,27,36/">
لینک های وارده</a></div>

    <div id="body">
      <p>از ساعت 6 عصر سه‌شنبه 5 تيرماه، استارت  بخش جديد طرح مبارزه با بدحجابي زده شد.<br />
بخش جديدي كه به گفته «سرهنگ مهدي احمدي»، رئيس مركز اطلاع‌رساني پليس تهران در ادامه طرح امنيت اجتماعي است و  مي خواهد با نيروي بيشتر و تازه نفس تر  همه  نقاط شهر تهران را پوشش دهد.<br />
  اين هشدار سردار رادان فرمانده نيروي انتظامي تهران بزرگ در حالي در ميدان وليعصر تهران اعلام شد، که الگانس ها و ون هاي سبز رنگ پليس از ساعت 6 در اطراف ميدان مستقر بودند و با مصاديق بدحجابي برخورد مي کردند. ضرورت آغاز اين بخش از طرح برخورد با بدحجابي که رسانه ها نيز براي پوشش آن دعوت شده بودند، به گفته سردار رادان آغاز فصل تابستان است. «در آستانه تابستانيم و اگر طرح را نداشتيم حتماً شاهد نابهنجاري هاي بيشتري بوديد. چون به هر حال هوا گرم است و مردم مي خواهند به تفرجگاه ها بروند و بايد امنيت شهر را تامين کنيم.» <br />
کمي آنطرف تر از پياده رويي که سردار در جمع خبرنگاران از لزوم تشديد طرح و اطلاع رساني گسترده درباره آن مي گويد زن ميانسالي که دخترش را بازداشت کرده اند، التماس ماموران سبزپوش مي کند که دخترش را رها کنند. زن النگوي طلايش را در مانتوفروشي کنار ميدان گرو گذاشته و با يک مانتوي بلند و گشاد در دست اصرار مي کند که دخترش را آزاد کنند.<br />
 درست همان موقعي که سردار رادان با لحني آرام و پدرانه مي گويد که در اين بخش از طرح استاندارد سازي رفتار و گويش پليس مدنظرمان بوده و مي خواهيم که با مردم مودبانه و محترمانه تر برخورد شود، پليس زني که چند قدم دور تر از او است، در جواب مادر يکي از بازداشت شدگان که مي گويد چرا داد مي زني، صدايش را بالاتر مي برد که حق دارم، دو ماه از اين طرح گذشته است تو اگر مادري چرا اجازه مي دهي دخترت با اين وضع به خيابان بيايد چرا اين طرح و اين همه ارشادها و تذکرها هيچ تاثيري روي دخترت نگذاشته؟ اين سوالي است که يکي از خبرنگاران هم به دنبال جواب آن است. <br />
سردار رادان اما معتقد است که به طور قطع اين طرح نتيجه مثبتي داشته است. او مي گويد؛«شما الان اگر نگاهي به شهر بکنيد مطمئناً اين تغيير را حس مي کنيد.»<br />
 فرمانده نيروي انتظامي تهران بزرگ در مورد سوال خبرنگاري که مي پرسد اگر چهره شهر بهنجار شده پس چرا طرح را ادامه مي دهيد، اين گونه پاسخ مي دهد؛«نيروهاي ما بيشتر شده است. نيروهاي تازه نفسي قرار است تمام شهر را پوشش دهند و تا جايي که ضرورت داشته باشد برخورد با بدحجابان ادامه دارد.» ادامه در صفحه18<br />
وي در عين حال تاکيد مي کند که اين ارشادهاي نيروي انتظامي ذائقه مردم را عوض کرده است و اگر به خيابان ها نگاه کنيد ديگر نمي بينيد که کسي شلوار کوتاه پوشيده باشد. اين سخنان اما چنانکه خود سردار هم اذعان مي کند بر اساس نظرسنجي و تحقيق نيست و نتايج تحقيقاتي که در حوزه معاونت اجتماعي ناجا در حال انجام است به زودي اعلام خواهد شد. <br />
خبرنگاران رسانه‌ها  با تماس تلفني روابط عمومي ناجا  در جريان  حركت جديد پليس قرار گرفتند و مردم،  با ديدن ون‌ها و الگانس‌هايي  كه دورتا دور  ميدان وليعصر تهران صف كشيده بودند  و  جلوي هر كدام‌شان يك پليس زن با چادر مشكي و مقنعه سبز و يك پليس مرد  مسلح ايستاده بود.<br />
هنوز خبري از سردار رادان فرمانده نيروي انتظامي تهران بزرگ نيست و  بيشتر نيروهاي پليس در  بلواري كه محل عبور مردم از خيابان است مستقر شده اند.<br />
دختري كه به خاطر مانتوي كوتاهش بازداشت شده در ون است  و خواهرش مي گويد به هر چيزي كه آنها مي خواهند تعهد مي دهد كه ديگر مانتو كوتاه نپوشد. </p>

<p>پليس زن اما وقتي براي  گوش دادن به توضيحات او ندارد. اينجا فقط ضوابط است كه حكم مي كند.«چرا مانتو ات اينقدر كوتاه است؟ جوراب هم كه نپوشيده اي؟» اين يكي، زني تقريبا 30 ساله است. تذكرشان را زياد جدي نمي گيرد و مي گويد  الان مي روم آن طرف خيابان مانتو بلند مي خرم  و خودش را بين جمعيت گم مي كند.</p>

<p>با آمدن عكاس‌ها  برخورد با زنان بدحجاب  و يا به گفته نيروهاي پليس طرح ارشاد  بانواني كه پوشش مناسب ندارند براي  چند دقيقه اي متوقف مي شود. زنان پليس  نمي خواهند   در حين تذكر دادن از آنها  عكس گرفته شود.يكي‌شان مي‌گويد:« مواظب باشيد جلوي خبرنگارها  الكي به كسي گير ندهيد.»</p>

<p>با گذشت دو ماه از طرح  برخوردهاي مردم هم  تغيير كرده است. آنطور كه يكي از زنان پليس  شرح مي‌دهد بعضي ها برخورد خيلي تندي دارند و حتي مجبوريم به زور سوار ماشينشان كنيم. بعضي ها هم  وقتي بهشان تذكر مي دهيم از ما تشكر  مي كنند. برخي هم بدون اينكه اعتنايي به ما بكنند يك «چشم» مي گويند رد مي شوند.<br />
بعضي از مردم اما، خودشان سراغ پليس مي روند  و با آنها وارد گفتگو مي شوند.  دختر جواني كه هم مانتوي بلتد تنش است و هم مقنعه مشكي مويش  را پوشانده  يكي از اين‌ها است:«باور كنيد مردم فقط جلوي شما روسري هايشان را جلو يم كشند و مانتوي بلند پوشيدن شان هم چند روز بيشتر طول نمي كشد. شما برويد مانتو فروشي ها را نگاه كنيد. جلوي درشان بزرگ نوشته اند ورود زنان بدحجاب ممنوع و ان وقت اگرهمان مانتوها را كه توي ويترين است بپوشيم ما را مي گيرند.»</p>

<p>در آن طرف ميدان هم چند زن، جلوي افسر لباس شخصي را كه گويا  فرمانده تيم است گرفته اند و  مي پرسند:« شما فكر مي كنيد  مشكل جامعه ما  فقط اين دخترهايي هستند كه  سوار ون كرده ايد؟فكري به حال آنهايي بكنيد كه مثل آب خوردن مواد مخدر دست جوان هاي ما مي دهند.»<br />
فرمانده مي گويد:« الان نيروهاي ما تقسيم شده است. يكسري  دارند معتادها را مي گيرند. يك سري اراذل و اوباش ها را  و ما هم اين بخش را بر عهده گرفته ايم.»</p>

<p>زنها اما مي خواهند بدانند كه چرا اين بخش اينقدر پررنگ و با سر و صدا است و نيروي بيشتري براي  آن گذاشته شده است.<br />
فرمانده  بدون اينكه پاسخي به اين سوال بدهد حضور خبرنگاران را بهانه مي كند و مي رود و مي گويد تمام اين سوال ها جواب دارد.</p>

<p>يك ساعتي از آغاز مانور گذشته است كه سرهنگ   احمدي، رئيس مركز اطلاع‌رساني پليس تهران  با لباس شخصي در ميدان حاضر مي شود و از خبرنگاران مي خواهد  در راستاي اطلاع رساني به مردم سخنان او را به نقل از فرمانده نيروي انتظامي تهران بزرگ انعكاس دهند.</p>

<p>به گزارش اعتماد احمدي وقتي بحث به رفتارهاي سليقه اي پليس مي رسد، مي گويد:«اصلا همين مسئله باعث شده كه ما نيروهاي پليس را آموزش بدهيم.» <br />
   او كه اعتقاد دارد اين برخورد پليس ذائقه مردم را تغيير داده  و پوشش‌ها را بهنجار كرده، به خبرنگاري كه مي‌گويد تغيير ذائقه يك امر فرهنگي هست، مي گويد:«اين مساله به نهادهاي فرهنگي برمي گردد و ما هم به عنوان پليس اينجاييم كه به وظيفه خودمان عمل كنيم.»<br />
 <br />
 پليس از چه روشي استفاده مي كند كه  يك نفر   در عرض چند دقيقه اينقدر تغيير ذائقه ميدهد كه طرز پوشش را تغيير دهد؟<br />
احمدي براي گرفتن جواب اين سوال خبرنگاران را به پليس‌هاي زن و   زنان دستگير شده اي كه در انتظار انتقال به بازداشت گاه وزرا هستند ارجاع مي دهد.</p>

<p>پليس هاي زن ميانه اي خوبي با خبرنگاران ندارند و  حاضر به گفتگو با آنها نيستند.</p>

<p>دختر جواني كه 24 ساله به نظر مي رسد و تازه از دانشكده نيروي انتظامي فارغ التحصيل شده است، مي گويد:«به ما اجازه نمي دهند   با خبرنگاران صحبت كنيم. اگر الان به شما جواب بدهم فردا بايد جواب 50 نفر بالا دستي هايم را بدهم.»<br />
گفتن اينكه خود سرهنگ احمدي پيشنهاد گفتگو با  زنان پليس را به ما داده است نيز فايده اي ندارد  و تنها حضور  وي است كه آنها را  راضي به گفتگو مي كند.<br />
  از ابتداي طرح برخورد با بدحجابي  در آن شركت داشته‌اند   و گفتني هاي زيادي درباره دليل تغيير ذائقه مردم دارند:« يك بخشي از اين تغيير پوشش به خاطر ترس از ما  است و يك  سري هم  زوركي   رعايت مي كنند. اما خب ما هم بايد كار خودمان را بكنيم و اين دستوري است كه به ما داده اند.»<br />
پليس زن هم درست مانند بسياري از مردم اعتقاد دارد:«بايد فرهنگ  سازي شود.»هرچند او اضافه مي كند:«البته بدون فرهنگ سازي هم كار ما  انجام مي شود  اما شايد در دراز مدت تاثيري نداشته باشد. »<br />
به اعتقاد يكي از اين افسران زن اگر طرح متوقف شود اكثرا  به همان حجاب قبلي شان برمي‌گردند.  <br />
 وقتي از او درباره برخورد خانواده زناني كه دستگيرشان مي كنند سوال مي كنم، جواب مي دهد:«همه جور برخورد داريم. بعضي مادرها  مي گويند دستتتان درد نكند ما كه از پس اينها برنمي اييم و از دخترشان مي خواهند كه رعايت كند. خب ما هم مي گذاريم بروند. ولي بيشتر شوهرها از زنان‌شان حمايت مي كنند  و  مي گويند  خانم من است و دوست دارم اينجور بگردد. ما هم مي گوييم  در خانه خودت  مي تواني به زنت بگويي چه جور بگردد  اما اينجا خيابان است و  زنت آنطور كه پليس مي گويد بايد لباس بپوشد. غيرت كه از  مردها برود. حيا هم از زنها مي رود.»</p>

<p>هنوز جمله اش تمام نشده، صداي  مادري كه دخترش را گرفته اند، جمعيت را به سمت وني كه دستگيرشده ها در آن هستند مي كشاند: «به جاي اينكه  زن ها را به خاطر مانتو كوتاه بگيريد بروند آنهايي را كه مثل نقل و نبات مواد مخدر پخش مي كنند جمع كنيد.مگر دختر من چه كرده؟ آدم كشته  جنايت كرده؟ گفتيد مانتوي اش كوتاه است خب من كه برايش مانتوي بلند   خريدم. چرا به خاطر اين مسائل كوچك با مردم اينكار را مي كنيد. ما كه هرچي شما خواستيد چشم گفتيم. بگذاريد برويم.»</p>

<p>پليسي كه از قرار معلوم افسر ارشد تيم است، اما از اين شاكي است كه ده دقيقه اي طول كشيده تا  زن چشم را بگويد.به گفته وي :« از همين مسائل كوچك است كه جرائم بزرگ  ريشه مي گيرند.»<br />
 <br />
دو  ساعتي از آغاز مانور گذشته است و بازار تذكر و ارشاد و  تعهد و بازداشت همچنان داغ است. <br />
زنان جواني كه  داخل  ون هاي سبز و سفيد پليس  بازداشت شده اند، باورشان نمي شود كه به خاطر مانتوهاي كوتاه و  باريك بودن شالهايشان امشب را در بازداشتگاه  مفاسد اجتماعي وزرا  خواهند ماند.<br />
در ون كه باز مي شود. صدايشان بالا مي رود كه مگر ما چه كرده ايم؟  <br />
يكي شان دختر 16 ساله اي است كه  به خاطر مانتو كوتاهش دستگير شده، كتاب زبانش را لوله كرده و مدام مي گويد يك ربع است امتحانم شروع شده. تو را خدا بگذاريد بروم. آن يكي حتي يك تار مويش هم معلوم نيست. اما افسر پليس مي گويد «فرقي نمي كند مانتوي كوتاه يكي از مصاديق بدحجابي است. حتي اگر حجاب اسلامي رعايت شده باشد»  <br />
وارد كه ون مي شويم مي گويند با خبرنگار ها حرف نمي زنند:  مجرميم يا قاتل؟ چرا شو راه انداخته ايد؟اين همه خبرنگار  و عكاس خبر كرده ايد كه آبروي ما را ببريد؟ چند دقيقه اي كه مي گذرد و  مي بينند خبري از آزادي نيست مي خواهند حداقل صدايشان شنيده شود.<br />
اول داد و فرياد مي كنند و از حقوق شهروندي مي گويند و   وقتي كه مي بينند ون در حال حركت به سمت بازداشتگاه است يكي دو تايشان مي زنند زير گريه و التماس مي كنند كه بخدا ارشاد شديم. از اين به بعد مانتوي بلند مي پوشيم. <br />
اصرارها اما فايده اي ندارد. يكي شان كه فقط جوراب به پا نداشته با پوشيدن جورابي كه شوهرش خريده آزاد مي شود و بقيه  راهي وزرا مي شوند.<br />
بيرون ون، مادري كه با گرو گذاشتن النگويش مانتوي بلند خريده از  دور ميدان وليعصر مي دود تا فرمانده نيروهاي پليس حكم ازادي دخترش را بدهد   و مرد ميانسالي  كه مي خواهد وساطت كند مي گويد:«من خودم كليات طرح را قبول دارم. دست شما هم درد نكند. ولي واقعا داريد   تند برخورد مي كنيد.  اين ها جوان اند و جواني مقتضائات خودش را دارد.»<br />
ماشين ون  دور مي شود و فرمانده نيروي انتظامي که در حلقه خبرنگاران و عکاسان و مادراني که نگران دختران بدحجابشان هستند دوره شده است، يکبار ديگر اعلام مي کند؛«امروز استارت اين بخش از طرح برخورد با بدحجابي را زديم و با دعوت از رسانه ها خواستيم به شهروندان هم اطلاع رساني شود.» طرحي که به گفته وي پاياني برايش وجود ندارد.<br />
  چندقدم آن طرف تر دو دختر 15، 16 ساله كه هم مانتويشان كوتاه است. هم شال نواري بر سر دارند. هم لباسشان تنگ و جذب است و   هم شلوار كوتاه پوشيده اند   كوله به پشت مي دوند و وقتي مي پرسم نمي ترسيد بگيرندتان. يك نه بلند مي گويند با گام هايي بلند تر مي دوند.<br />
     <br />
</p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/news/07,06,28,01,27,36/ by HTTrack Website Copier/3.x [XR&CO'2014], Sun, 25 May 2025 04:29:01 GMT -->
</html>