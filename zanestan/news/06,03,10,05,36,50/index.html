<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/news/06,03,10,05,36,50/ by HTTrack Website Copier/3.x [XR&CO'2014], Sun, 25 May 2025 04:26:29 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>خبر | گروه خبر » شیرین مثل خشونت!(گزارشی از تجمع پارک دانشجو)</title>
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../atom.xml" />
  <link rel="alternate" type="application/rss+xml" title="RSS 2.0" href="../rss/index.html" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="http://herlandmag.com/news/06,03,10,05,36,50/">شیرین مثل خشونت!(گزارشی از تجمع پارک دانشجو)</a></div>
    <div id="author">نويسنده: گروه خبر</div>
    <div id="body">
      <p>سر خیابان شانزده آذر که از تاکسی پیاده می شویم، قبل از هر چیز قدم به قدم پلیس باتوم به کمر است که می بینیم. ناهید از یکی از انها می پرسد چرا این همه پلیس اینجاست؟ مامور می گوید: آخه هشت مارسه، روز جهانی زن... و ما فکر می کنیم خوبه که لااقل مناسبت این روز را می داند! ساعت ده دقیقه به چهار به پارک دانشجو می رسیم. صدنفری دور حوض نشسته اند. البته نه آن صد نفری که برخی شرکت کنندگان در مصاحبه با رادیوهای خارجی به عنوان کل جمعیت ذکر کردند. نه! جمعیت خیلی بیشتر از این آمار دم دستی صد نفر، دویست نفر بود... خدیجه پارچه بنفش بزرگی در دست دارد...بازش که می کند جمله "جهان دیگری ممکن است" را می بینیم که روی بنفش آرامش بخش پارچه نقش بسته است. گلناز گل های میموزا را که سمبل روز جهانی زن است میان جمعیت پخش می کند.یک نگاه به جمعیت کافی است تا ببینی این بار جمعیت مردان و پسران چشمگیرتر از همیشه هست. یک برادر لباس شخصی با دوربین تلفن همراه اش آرام و با طمانینه از افراد حاضر عکس می گیرد، چرایش هم که معلوم است!</p>

<p>می نشینیم...همه با هم می خوانیم" ای زن ای حضور زندگی/ به سر رسید زمان بندگی..." دور تا دورمان عکاس و خبرنگار حلقه زده است، دو زن چادری با کنجکاوی جلو می آیند تا ببینند چه خبر است. یکی می گوید روز زن است، ما حقوق برابر می خواهیم...یکی از زن ها پوزخند می زند و به دیگری می گوید: پوف! معلومه چیکاره هستند دیگه! پلیس از پشت بلندگو می گوید: متفرق شوید! این تجمع غیرقانونی است و مجوز ندارد. کسی توجهی نمی کند....به قول آرش عاشوری نیا طبق اصل 27 قانون اساسی جمهوری اسلامی، <br />
تشکیل اجتماعات و راه‏پیمایی‏ها، بدون حمل سلاح، به شرط آن که مخل به مبانی اسلام نباشد آزاد است. راستش من هم هرچه چشم گرداندم نه تفنگ دیدم، نه کوکتل مولوتف و نه قمه! تنها گل میموزا بود و پلاکارد...و یک دنیا عشق به صلح و برابری. در حین سرود خواندن است که اولین کیسه پر از آشغال به میان جمعیت پرتاب می شود. جمعیت حالا به ششصد هفتصد نفری می رسد، زن و مرد، پیر و جوان.</p>

<p>دلارام به وسط جمعیت می آید  وبا صدای رسای خود می گوید:  لطفا یک دقیقه ساکت شوید!...بلندگوی دستی را از شهلا انتصاری می گیرد و  شروع به خواندن قطعنامه تجمع می کند: ما زنان خشونت را محکوم می کنیم... ما تبعیض های بازار مشاغل را محکوم می کنیم...ما شرکت کنندگان...پلیس از پشت بلندگو پشت سر هم می گوید: زود متفرق شوید! زود....تا پنج دقیقه دیگر متفرق نشوید حمله می کنیم. اما مجال به پنج دقیقه هم قد نمی دهد...قطعنامه هنوز تمام نشده است که دستور حمله را می دهند. فرمانده غول پیکرشان می گوید: تکرو بزنید...به کمر و باسن. معنی تکرو را نمی دانیم، اما به محض اینکه ماموران که برای حمله تعلیم دیده اند خیز بر می دارند، می فهمیم تکرو به کمر و باسن چیست. باتوم است که حواله دست و پا و کمر و باسن بچه ها می شود، لگد است که نصیب جمعیت می شود و انواع و اقسام فحش های جنسی. مریم به یکی می گوید چرا می زنید؟ ما امده ایم از حق خواهر تو دفاع کنیم. می دونی خواهرت بخواهد طلاق بگیره چه مصیبت ها داره؟...آن مامور معذور می گوید: من اگه خواهرم بخواهد طلاق بگیره کله اش را بیخ تا بیخ می برم!</p>

<p>تجمع کنندگان که تنها سلاحشان در برابر این هجوم وحشیانه پلاکارد است و صداهای گلویشان، به دور حوض می چرخند. یکی از ماموران زنی را زیر مشت و لگد گرفته است و می گوید: می دانم برای چی اومدی! اومدی اینجا بدی، اما اینجا جایش نیست. بیا برویم پایین تر تا نشونت بدهند. جماعت با داد و فریاد زن را از دست کتک های مامور نجات می دهند.موهای بلند پسر جوانی راماموری دیگر دور دستش گرفته است و می کشد و ضربه باتوم است که بر تن او وارد می کند. جمعیت تقریبا متلاشی شده است، اما ماموران هنوز با دل و جان می زنند! یک دسته مامور تازه هم از راه می رسند، با سپرهای طلقی بلند! این همه تجهیزات برای یک تجمع آرام و بی خشونت؟!</p>

<p>ناگهان بانوی شعر فارسی، سیمین بهبهانی را می بینیم. یک بازویش را مهین خدیوی گرفتهاست و بازوی دیگرش در دست دختری از آشنایانش است. به سویش می رویم و می گوییم که از محل برود تا مبادا آسیبی به وجود نازنینش برسد. درست همین موقع هست که چند تا از غول پیکرترین ماموران به سوی ما می ایند...می گوییم ایشان سیمین بهبهانی هستند، افتخار ایران و پیشکسوت همه ما. یکیشان میگوید خوب باشد! من هم حسینم!...دور سیمین بانو حلقه می زنیم تا آسیبی به او نرسانند. اما وحشی گری و بی حرمتی که این چیزها حالیش نیست! هر کدام از ماهایی را که به دور او حلقه زدهایم تا آسیبی به او نرسانند را با مشت و لگد به گوشه ای پرتاب می کنند و اولین ضربه باتوم را بر کمر سیمین بانو وارد می کنند...سیمین اما آخ هم نمی گوید...سرش را بالا می گیرد و به ردیف ماموران نگاه می کند.دومین ضربه با باتوم را بر کمر سیمین می زنند و لگدی رابه پشت پاهای او....سیمین که سرو را می ماند سرش را بالاترمی گیردو حتی آخ هم نمی گوید. ناهید فریاد می زند: تو بیجا می کنی به سیمین توهین می کنی! حیا کن!...منصوره سیمین را بغل کرده است و اشک ریزان می گوید: اگر سیمین را آزار بدهید خودم را آتش می زنم....منصوره بعدش کلی گریه کرد که چرا نتوانسته ایم از سیمین دفاع کنیم. منصوره انگار ضربه های باتوم ومشت هایی را که خورد تا بیش از این سیمین را آزار ندهند به یاد ندارد. همه ما هایی که به دور سیمین حلقه دفاعی زده بودیم می زنین زیر گریه..یکی از مامورها به زهره می گوید این پیرزنتون را از روی نرده ها رد کن و ببر اونور!...زهره می گوید: نمی بینی چشم هایش نابینا است و پاهایش یارای رفتن ندارد؟!...سیمین بهبهانی را به کنار خیابان می بریم....دارد می لرزد..منصوره که زار می زند جلوی هر ماشینی را که رد می شوید می گیرد و می گوید: آقا!آقا! ایشون سیمین بهبهانی هستند. تو را خدا او را سوار کنید و به خانه اش یا جای امنی دورتر از اینجا ببرید....اما دریغ که راننده ها تنها پا روی گاز می گذارند و دور می شوند!...آن طرف خیابان مسافران اتوبوسی با اشتیاق صحته کتک خوردن سیمین و اشک های ما را می بینند و می خندند...</p>

<p>بالاخره سیمین بانو را سوار ماشینی کرده و از این میدان جنگ دور می کنیم...آن طرف یکی به گلناز می گوید گمشو برو! گلناز قدم هایش را تند نمی کند....فرمانده شان به زیر دستش می گوید این را تا می خوره بزن! خیلی پررو هست...و باتوم و لگد است که حواله گلناز می شود.گردن ستاره را می گیرد و او را از روی زمین بلند می کند و موهایش را می کشد. فیروزه مهاجر جلو می رود تا ستاره را از دست این این غول دومتری نجات دهد...مرد که منطقی جز خشونت بلد نیست و در واژگانش احترام به سن و سال چیزی بی معنی، سیلی محکمی به گوش فیروزه می خواباند...فیروزه ای که به اندازه سن این مرد است که در دانشگاه با عشق تدریس می کند و برای فرهنگ این مملکت تلاش می کند...راستی! مرد لباس شخصی هم هست!...دلارام که قطعنامه این تجمع را می خواند با ان روسری سبز سرش حسابی در میان جمع مشخص است...دلارام را بدجوری کتک زدند....دندانش شکسته است و دستش کبود و متورم است.یکی دیگر باتومش رابالا برده و مریم راهدف گرفته است...فرناز با عجله مریم را با خودش می کشد و نزدیک است هردو در جوی آب بیافتند.  یکی از این جماعت خشن به احترام که به سختی راه می رود می گوید تو واسه چیراه افتادی اومدی اینجا؟ احترام با عصبانیت می گوید به تو چه ربطی داره؟ دهنت را ببند. من سی و دو سال تو این مملکت تدریس کرده ام. حالا باید از امثال تو اجازه بگیرم؟ توکی هستی که حرف بزرگتر از حد و اندازه ات می زنی؟...به طرف دفتر راه می افتیم، اشک ریزان و خشمگین. این اولین بارنبود که کتک می خوردیم، که فحش می شنیدیم، که تجممان را به هم می زدند، اما این بار چیزی فرق می کرد...این ماموران انقدر از ته دل و با نفرت تجمع کنندگان را کتک می زدند که تصورش هم حتا دشوار است...پر از حس غم بود.</p>

<p></p>

<p><br />
در تاریخ ما هیچ 8 مارسی روز شادی و پایکوبی برای ما نبوده، گرامی داشت های ما دراین روز همیشه با اعتراض بوده، وقتی می شنویم که در فلان کشور زنان جشن می گیرند و پای می کوبند انگار که در کشوری با هزاران فاصله نوری زندگی می کنیم. انگار ما هنوز با کلارزتکین و دیگر زنانی که از آغازگران جنبش اعتراضی زنان بودند هم تاریخ تریم. گرامیداشت های ما در 8 مارس همواره با شوق و ذوق و بعد آن نگرانی، ترس و دلهره ها همراه بوده است. اما 17 اسفند 1384 را نباید و نمی توان ازیاد برد. نه به خاطر تکرار همان اتفاقات گذشته، نه به خاطر این که خشونت پلیس این بار به قصد کشت زنان وارد عمل شد و حتی از زدن سیمین بهبهانی هم نگذشت شاید به خاطر این که این خشونت پرکینه و نفرت چهره اش را در باربر حرکت مسالمت آمیز زنان عریان تر کرد و بی تحمل تر از گذشته شد.یا به قول برخی دیگر معلوم شد که انسان هستیم و دانشجوها کتکمان زدند.<br />
</p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/news/06,03,10,05,36,50/ by HTTrack Website Copier/3.x [XR&CO'2014], Sun, 25 May 2025 04:26:29 GMT -->
</html>