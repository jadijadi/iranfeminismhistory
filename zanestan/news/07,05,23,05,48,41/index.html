<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/news/07,05,23,05,48,41/ by HTTrack Website Copier/3.x [XR&CO'2014], Sun, 25 May 2025 04:29:01 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>خبر | كمسيون زنان تحكيم وحدت » سمینار حقوق زن از مشروطه تا کنون  در  دانشگاه خواجه نصیر</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="stylesheet" type="text/css" media="print" href="../../print.css" />
  <link rel="alternate" type="application/atom+xml" title="Atom" href="../atom.xml" />
  <link rel="alternate" type="application/rss+xml" title="RSS 2.0" href="../rss/index.html" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="http://we-change.org/"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="http://herlandmag.info/news/07,05,23,05,48,41/">سمینار حقوق زن از مشروطه تا کنون  در  دانشگاه خواجه نصیر</a></div>
    <div id="author">نويسنده: كمسيون زنان تحكيم وحدت</div>
    <div id="body">
      <p>انجمن اسلامی دانشگاه خواجه نصیر ، سمینار "حقوق زنان از مشروطه تا کنون" را برگزار کرد.سخنرانان این سمینار نسرین ستوده ، شادی صدر و محمد صادق کوشکی بودند. این سمینار که در قالب سه سخنرانی درباره حقوق زنان در ایران ارائه شد قرار بود دو ماه قبل و در روز جهانی زن برگزار شود اما به دلیل مخالفت دانشگاه با برگزاری هرگونه برنامه مرتبط با زنان در این روز، برگزاری آن به سال جدید موکول شده بود.</p>

<p><strong>کوشکی: به مردها هم به اندازه زنها ظلم می شود</strong></p>

<p>بنا بر دستور کمیته مسئول اعطای مجوز برنامه ها، مجوز این برنامه مشروط به اضافه شدن افراد مورد نظر نهاد نمایندگی ولی فقیه در دانشگاه در فهرست سخنرانان بود. اولین سخنران این برنامه، محمد صادق کوشکی استاد دانشکده معارف دانشگاه خواجه نصیر، فردی بوذد که از سوی این نهاد معین شده بود . وی در ابتدای صحبت خود با انتقاد از عنوان انتخالب شده برای برنامه گفت: چرا عنوان برنامه را حقوق زن از مشروطه به بعد گذاشته اید؟ مگر در مشروطه چه اتفاق خاصی درباره حقوق زن روی داده است؟ حقوق زنان همواره در همه دورانها نقض شده است. وی سپس به دیدگاه اعراب جاهلی درباره زن و نقش اسلام در تغییر آن پرداخت. او با طرح این موضوع که فمینیسم محصول مدرنیته است که جامعه ما هنوز به آن وارد نشده طرح چنین مباحثی را بلاموضوع خواند. کوشکی با عنوان اینکه به مردها هم به اندازه زنها ظلم می شود گفت ظلم علی السویه عدل است و سپس مصادیق آن را برشمرد. وی با اشاره به نظام حق و تکلیف عنوان کرد مساله مهریه و نفقه از مواردی است که به مرد ظلم می شود و اگر زن ارثش نصف است یا حق طلاق ندارد در عوض مسئولیت کمتری نسبت به مرد دارد و زن اگر کار کند می تواند پولش را برای خودش نگه دارد و خرج نکند.</p>

<p>وی سپس به جریان "بازگشت به خانه" اشاره کرد که در غرب با استقبال زنان اروپایی و غربی مواجه شده و آنها تصمیم گرفته اند به خانه ها و نقشهای قبلی خود بازگردند. وی افزود: در اسلام هم زن تنها وظیفه دارد فرزند را تربیت کند ولی نه وظیفه دارد او را شیر بدهد و نه غذا درست کند و شوهرش وظیفه دارد برایش خدمتکار بگیرد. کوشکی به برخی تبعیضات و بی عدالتی ها نسبت به زنان اشاره کرد و گفت مثلا بحث تابعیت مربوط به اسلام نیست و قانونی است که از قدیم بوده و هنوز اجرا می شود.</p>

<p><strong>شرط چند همسری عدالت است و اگر کسی رعایت نمی کند مشکل از اسلام نیست</strong></p>

<p>او همچنین به مقایسه ای که شادی صدر در مورد دیه زن و مرد انجام داده بود اشاره کرد و گفت قرآن دیه را به عنوان خون بها و ارزش انسان مطرح نکرده است که بگوییم ارزش مرد بیش از زن است بلکه به عنوان خسارتی مطرح شده که به خانواده فرد وارد می آید و چون ارزش اقتصادی مرد بیش از زن بوده دیه او هم دو برابر محاسبه شده است و اگر روزی برسد که همه به این نتیجه برسند که خسارتی که مرگ یک زن به خانواده می زند به اندازه مرد است این قانون می تواند تغییر کند. وی در بحث حقوق خانواده همچنین اشاره کرد که زن می تواند هرحقی که بخواهد در ضمن عقد شرط کند و اگر زنی این کار را نمی کند مشکل خودش است. او همچنین به شعاری که در کنار متن اطلاعیه سمینار درج شده بود، با این مضمون که : یک زن = یک مرد انتقاد کرد و گفت : مگر مردها چه تحفه هایی هستند که شما می خواهید مثل آنها شوید؟ خود فمینیستهای رادیکال می گویند زنان از مردان برترند. این استاد معارف، شرط تجویز چند همسری را رعایت عدالت خواند و افزود اگر کسی رعایت عدالت را نمی کند و چند همسر می گیرد ربطی به اسلام ندارد. او نصف بودن ارزش شهادت زن نسبت به مرد را هم موضوع بی اهعمیتی تلقی کرد و افزود برابر بودن ارزش شهادت تاثیری به حال زنان ندارد و باعث رشد زنها نمی شود.</p>

<p><strong>نسرین ستوده: سعی نکینم برای هر قانون تبعیض آمیز، توجیه شرعی بسازیم</strong></p>

<p>نسرین ستوده وکیل و حقوقدان فعال در حوزه زنان، دیگر سخنران این سمینار بود که بحث خود را به تبعیضات حقوقی علیه زنان در ایران اختصاص داد. او در مورد الزام زنان به کسب اجازه از همسر برای خروج از کشور گفت: مگر شما نمی گویید مرد سرپرست خانواده است مگر نمی گویید مرد نباشد خانواده فلج می شود؟ پس چرا اجازه زن برای خروج شوهر لازم نیست ولی اجازه شوهر برای خروج زن لازم است؟ یکی از خانمهای نماینده مجلس گذشته در خاطراتش می گوید وقتی در کمیسیون راجع به این موضوع اعترض کردیم گفتند اگر ما این قانون را نگذاریم همه مان زنهایمان را از دست می دهیم. پس سعی نکینم برای هر قانونی توجیه شرعی بسازیم بلکه بخشی از قوانین محصول جامعه ای است که همه مجاری قدرت آن در دست آقایان است.<br />
<strong><br />
این یک مقاومت مردانه است</strong></p>

<p>در افغانستان نیز که مطابق معمول درباره قوانین زن و مرد در خانواده تبعیض وجود دارد و حتا بدتر از ایران است؛ در حقوق کیفری و در زمینه حقوق بزه دیده قوانین یکسان است. مالزی و تونس هم همینطور است. آیا می توان گفت فقط اینکه ما در ایران می گوییم اسلام است. می گوییم قانون زمینی و قانون خدایی ولی چه کسی می تواند بگوید این را خدا گفته؟ مگر تا همین چند سال پیش نمی گفتیم پسر تا دو سالگی حضانتش با مادر است ولی بعد تغییر دادیم؟ دیه مسلمانان و غیر مسلمانان هم طبق اسلام نابرابر بود ولی برابر شد. یا در زمینه حقوق کیفری، قبلا طبق ماده 220 قانون مجازات اسلامی اگر پدر فرزندش را می کشت مجازات نمی شد ولی بعد به این صورت اصلاح شد که اگر از این قتل فسادی برخیزد تا ده سال حبس دارد اما در موارد زیادی قاضی به یک سال حبس با مرخصی های متعدد کفایت کرده این یک مقاومت مردانه است که اتفاق می افتد. ماده 17 آیین نامه نظام پزشکی می گوید اگر بین حیات مادر و جنین تعارض ایجاد شود اجازه سقط جنین داده می شود و پزشک می تواند اگر جان مادر را در خطر دید جنین را سقط کند. اما در سال 61 شورای نگهبان در پاسخ استفساریه این قانون می گوید پس از چهار ماهگی و دمیده شدن روح اگر امر دایر باشد بین حفظ جان مادر یا جنین به صورتی که اگر اقدامی نشود یا مادر جان به سلامت می برد یا جنین سقط جنین برای حفظ جان مادر جایز نیست. من از چند پزشک مختصص سوال کردم و گفتند در اغلب موارد تعارض حیات اگر دخالتی صورت نگیرد حتما مادر می میرد. در بخش پرسش و پاسخ از خانم ستوده پرسیده شد اگر حقوق زنان رعایت نمی شد که70 درصد از دانشجویان دانشگاهها دختر نبودند. او در پاسخ گفت :در فرمهای کنکور قبل از انقلاب هم ظرفیتها به صورت نصف نصف بین دختران و پسران تقسیم می شد. بعد از انقلاب گفتند نه خیر باید شایسته سالاری شود و سهمیه ها را برداشتند که زنان خیلی ناراحت شدند ولی حالا که بعد از 27 سال زنان قریب 70 درصد صندلی های دانشگاه را به خود اختصاص داده اند دوباره می گویند سهمیه بندی. همین بحران در مهریه هم پیش آمد اول انقلاب می گفتند مهریه کم بگیرید و وقتی در دهه هفتاد مشکل و بحران در خانواده ها ایجاد شد و مردان به راحتی زنان را طلاق می دادند هیچ کس به این امر اعتراض نکرد ولی وقتی مهریه ها بالا رفت همه معترض شدند. اگر در مورد تحصیل ، شغل ، سفر، تربیت فرزند، رابطه با شوهر... به زن بگوییم برای این پول بخواه ، برای آن از شوهراجازه بگیر، این را حق نداری، آن را تکلیف نداری چه چیز از هویت این زن باقی می ماند؟ در سوال دیگری از او پرسیده شد چطور می گویید زن و مرد با هم برابرند مگر زن و مرد از لحاظ جسمانی با هم برابرند؟ پاسخ ستوده این بود: اگر برابری انسانها را در برابری جسمانی می بینید هیچ دو انسانی از لحاظ جسمانی برابر نیستند حتی دو مرد یا دو زن هم با هم برابر نیستند. مگر کودک و بزرگسال با هم از نظر جسمی مشابهند که دیه شان برابراست؟</p>

<p>آیا مشکل اصلی ما موی جوانان ماست؟؟</p>

<p>پس از پایان صحبتهای ستوده بخشهایی از صحبتهای احمدی نژاد در سخنرانیهای انتخاباتی اش پخش شد که در آن پوشش و حجاب را مساله فرعی تلقی کرده و قول داده بود که دولتش به مسائل اصلی کشور و نه اینطور مسائل کم اهمیت بپردازد. سپس فوتو کلیپی از عکسهای برخوردهای خشونت آمیز ماموران پلیس با زنان به خاطر حجابشان ، نشان داده شد که به خصوص عکس درگیری خونین میدان هفت تیر احساسات دانشجویان را برانگیخت و واکنشهای مخالفی را در پی داشت.</p>

<p><strong>شادی صدر: حجاب اجباری مبنای فقهی ندارد</strong></p>

<p>سپس شادی صدر حقوقدان و مدیر مرکز مشاوره رایگان برای زنان بی بضاعت (راهی) آغاز به سخن کرد. او پیش از شروع بحث خود، از فراگیرشدن بحث راجع به حقوق زنان ابراز خرسندی کرد و گفت فارغ از رویکرد مثبت یا منفی نسبت به بحث برابری حقوق زن و مرد ، نفس مطرح شدن چیزی به نام مساله زن خوب و مهم است. او سپس به بحث حجاب وارد شد و گفت: همیشه تابوی صحبت درباره حجاب وجود داشته است. مساله حجاب از زمان مشروطه که هنوز حکومت دینی هم مطرح نبود وجود داشته اما هیچ گاه اجازه داده نشده نظرات مخالف بدون سانسور و بدون ترس از عواقب آن، در عرصه عمومی مطرح شود. چارچوبی که برای بحث در نظر گرفتم بحث اجبار در حجاب است نه اصل حجاب نه اینکه بحثی در این باره وجود ندارد بلکه به این دلیل که بحث امروز جامعه ما بحث اجباری بودن حجاب است نه خود اصل حجاب. حجاب اجباری هم مثل کشف حجاب اجباری تاریخی دارد. در اسفند 1357 که کمتر از یک ماه از پیروزی انقلاب نگذشته اعلام می شود زنان در ادارات دولتی باید حجاب داشته باشند. با اینکه به لحاظ حقوقی هنوز جمهوری اسلامی وجود نداشت و در 12 فروردین 58 وجود پیدا کرد اما برای توجیه این اجبار به خصیصه اسلامی بودن انقلاب اشاره می شد. البته قبل از این دستور بسیاری از زنان سکولار به طور اختیاری حجاب سر می کردند که همبستگی و روحیه جمعی را نشان دهند زیرا مساله اصلی تغییر رژیم بود. اما پس از این دستور، تعداد زیادی از زنانی که شاغل در ادارت دولتی بودند تظاهراتی برپا کردند و بحث نه روسری نه توسری مطرح شد و چندین روز ادامه داشت که به واکنش دولت موقت انجامید و آیت الله طالقانی در مصاحبه ای با روزنامه کیهان در 17 اسفند 1357 اعلام کرد در حکومت آینده هیچ اجباری درباره حجاب در کار نیست و نه تنها هموطنان غیرمسلمان اجباری ندارند بلکه زنان مسلمان هم اجباری در مورد حجاب ندارند و به این شکل آن تظاهرات خاتمه یافت ولی در ماههای بعد آرام آرام بحث لباس فرم و حجاب در ادارات شروع شد و بعد هم فضاهای عمومی و بعد از مدتی اصلا وارد قانون شد و مجازات برایش تعیین کردند. در همین فرایند بحث حجاب زنان با هویت جمهوری اسلامی ایران گره خورد. شادی صدر در ادامه افزود: شما توجه کنید که ما سالهاست راجع به حقوقی مثل حق طلاق و حضانت و ... صحبت می کنیم هرچند نتیجه چندانی نداشته ولی آزادانه درباره اش صحبت کردیم و به ندرت پیش می آید که به خاطر آن با مجازات روبرو شویم ولی درباره حجاب اینگونه نیست. و صحبتهایی که می شود حداکثر راجع به رنگ و نوع لباس است که مثلا برای بچه ها رنگهای شاد استفاده شود اما اصلا کسی درباره اجباری بودن حجاب صحبت نمی کند. در مورد حجاب اجباری از دو موضع می شود صحبت کرد یکی موضع درون دینی یعنی فقه و شریعت و دیگری موضع برون دینی که به بحث حقوق بشر بر میگردد. از زاویه برون دینی میثاقین بین المللی حقوق مدنی سیاسی و حقوق مدنی اجتماعی را داریم که صراحتا گفته شده هر نوع تبعیضی بر اساس جنسیت ممنوع است و ایران متعهد به آنها است. از زاویه حقوق بشری حجاب اجباری تبعیض مبتنی بر جنسیت است. خیلی عجیب است کسانی که همیشه عدم اعتقاد خود را به حقوق بشر اعلام کرده اند درباره ممنوعیت استفغاده از حجاب برای دختران در اماکن آموزشی فرانسه و آلمان مکررا می گفتند این نقض حقوق بشر است. زیرا حق زن مسلمان را برای انتخاب نوع لباسش نقض می کند. ما یا چیزی را قبول نداریم و می گوییم اصلا اسلامی نیست و یاا اعتقاد داریم. اگر زن مسلمان در فرانسه می تواند پوشش خود را انتخاب کند چطور زن غیر مسلمان در ایران حق ندارد لباس خودش را انتخاب کند؟ معیارهای دوگانه در این مورد را نمی توانیم بپذیریم. حقوق بشر یعنی حقوقی که از لحظه تولد برای تمام انسانها صرفنظر از جنس و نژاد و ... ایجاد می شود. صدر سپس به موضع درون دینی پرداخت و گفت: باید دید در فقه چه ادله و مستنداتی وجود دارد که به یک حکومت ولو اسلامی چنین اختیاری می دهد که واجبی عبادی را اجبار حکومتی کند و برایش مجازات تعیین کند. وقنی مجموعه مجازاتهای اسلامی را که در سنت فقهی و دینی نگاه می کنیم این مجازاتها متمرکز است در حدود و قصاص که مشخص است چه اعمالی از نظر فقهی جرم است و چه مجازاتهایی دارد مثلا قتل، زنا، شرب خمر، لواط و حدود 15 عنوان مجرمانه دیگر. یک چیزی هم هست به نام تعزیز که جاهایی که حد شرعی وجود ندارد یا قابلیت اعمال نیست در اختیار حاکم شرع است. الان عمده مجازاتها تعزیر هستند ولی هرچه به صدر اسلام نزدیکتر می شویم می بینیم حدود و قصاص پر رنگ تر می شوند و از تعزیر خبری نیست. در حدود و قصاص می دانیم بی حجابی جرم نیست. توجه داشته باشید دایره وسیعی از افعال را در اسلام داریم که گناه شمرده می شوند ولی برای بخش کوچکی عنوان مجرمانه در فقه استفاده شده، مثلا دروغگویی و غیبت گناهان کبیره هستند ولی مجازاتی ندارند. بی حجابی هم مثل دروغگویی و غیبت در تاریخ فقه مجازاتی برایش تعیین نشده است.</p>

<p>نه در زمان پیامبر و حضرت علی و نه در هیچ زمان دیگری مجازاتی برای رعایت نکردن حجاب وجود نداشت</p>

<p>صدر در ادامه گفت، در سنت پیامبر، حکومت حضرت علی و خلفای بعدی هم هیچ جا نیست که زنی را به خاطر نداشتن حجاب مجازات کرده باشند. در تمام سالهایی که فقه شیعه رشد کرده و جلو رفته چنین چیزی نداریم. حتی در کتب فقها تا قبل از مشروطه اصلا چیزی به اسم حجاب نداریم بلکه احکام نگاه داریم که احکام نگاه هم مثل احکام طهارت و وضو جزو احکام عبادی است اینکه نگاه به چه کسانی و چه چیزهایی گناه است و مرد مسلمان نباید نگاه کند. بحث حجاب به تحولات بعد از مشروطه ایران برمی گردد که اولین آثار مدرنیته وارد ایران می شود. در دوره قاجار که یک سری مردهای ایرانی فرنگ رفتند و دیدند زنان آنجا حجاب ندارند آنجاست که فقها واکنش نشان می دهند که البته بازهم در زمره احکام عبادی است تا زمانی که جکومت جمهوری اسلامی سر کار می آید. من به کتاب آقای مطهری ارجاع می دهم که ببینید چه استثنائاتی حتی بر اصل حجاب وارد کرده اند یعنی دیدن سر بی حجاب چه زنانی گناه ندارد. یکی زنان اهل کتاب، دوم زنان یائسه که به ازدواج مجدد امیدی ندارند، سوم زنان برده و کنیزان. نه تنها برای زنان برده حجاب واجب نیست بلکه حرام است و در حال نماز خواندن نباید حجاب داشته باشد. در جامعه صدر اسلام زنان یهودی اقلیت قابل توجهی بودند و زنان برده هم به تعداد خیلی زیاد بودند و حدیث بسیار معتبر داریم که امام محمد باقر به کنیزی که در حال نماز روسری به سر داشت گفت تو حق نداری روسری به سر کنی زیرا تو را با زن آزاد اشتباه می گیرند. این نشان می دهد که حجاب برای تمایز بین زنان آزاد و برده و مسلمان و غیر مسلمان به وجود آمده است. استثنا آخر هم زنان بادیه نشینی هستند که هرچه به آنها تذکر داده می شود توجهی ندارند. در همین کتاب آقای مطهری آمده است که آیت الله خویی تفسیر خاصی از این حکم دارد و می گوید که این حکم شامل زنان شهری که توجهی به این حکم ندارند هم می شود. سوال این است که وقتی این همه استثنا وجود دارد و در عین حال هیچ مستند فقهی وجود ندارد که به حکومت اسلامی اجازه دهد واحب شرعی را به جرم تبدیل کند چرا این اتفاق می افتد؟ برخی میگویندحجاب از جمله احکامی است است که جنبه جبنه اجتماعی هم دارد. خمس و زکات هم جنبه اجتماعی و اقتصادی دارد چرا جمهوری اسلامی هیچ مجازاتی برای کسانی که خمس و زکات نمی دهند قرار نداده است؟ چرا هیچ مجازاتی برای مردهایی که ریششان را می تراشند نیست در حالیکه اجماع فقها بر حرام بودن این کار است؟ تا وقتی همه ما بدون هیچ سانسور و در آزادی مطلق نتوانیم راجع به حجاب به عنوان یک مساله اجتماعی حرف بزنیم و تنها یک گفتمان رسمی حاکم باشد تاکید و مواجهه فعلی زنان با حکومت در مورد حجاب اجباری وجود خواهد داشت.</p>

<p><strong>بیش از هر چیزی خشونت عامل فساد است</strong></p>

<p>در پایان صحبتهای شادی صدر پرسشهائی از سوی حاضرین مطرح شد. دانشجوئی پرسیده بود: من به عنوان یک زن مسلمان معتقد به اجرای احکام الهی هستم. ملاک شما برای حقوق زن مسلمان چیست؟ صدر پاسخ داد: خیلی خوب است که شما خیلی راحت بگویید که من اعتقاد به اجرای حدود الهی دارم ولی این زمانی قابل تقدیر است که همه کسان دیگری که در این جامعه زندگی می کنند هم مثل شما بتوانند خواسته و اعتقاداشان را بیان کنند بدون اینکه بترسند از اینکه حدود الهی درباره شان اجرا شود. معیار من برای حقوق زنان، خواسته های اجتماعی است نه فقط عقل خودم. وقتی می توانیم برای همه قانون وضع کنیم که مساله ای خواست اجتماعی شده باشد. خواست اجتماعی یعنی اینکه اکثریت زنان ما چه می خواهند. البته ما هم نمی دانیم آنها چه میخواهند و دستگاههائی هم که می توانند رای گیری انجام دهند نمی دهند. فرد دیگری پرسید که به نظر شما آزادی حجاب نمی تواند باعث فساد شود و شادی صدر پاسخ داد به نظر من بیش از هر چیزی خشونت عامل فساد است. البته ادبیات توجیه ضرورت حجاب بیش از اینکه کلامی و فقهی باشد اجتماعی است و اینکه بی حجابی باعث تحریک مردان می شود. اما من معتقدم نمی شود در این مورد نفیا و اثباتا حرفی زد چون هیچ تحقیقی درباره آن به صورت علمی انجام نشده است. چرا حکومت این کار را نمی کند امکانات دولتی هم که دارند. ببینند واقعا از نظر روانی و جسمی زن بی حجاب باعث تحریک شدید مردان ایرانی می شود؟ البته مردهائی که من می شناسم هیچ کدام اینطور نیستند! به نظر من اینکه بگوییم زن بی حجاب مرد را به فساد می کشد توهین به مردان است این یعنی اینکه مردان موجودات بی مغز و اراده ای هستند که اگر یک زن بی حجاب ببینند تمام فعالیتهای شان متوقف شده و حالشان بد می شود.</p>

<p>اینکه شما توان ازدواج ندارید تقصیر من زن است؟</p>

<p>فرد دیگری پرسید: اینکه شما تیغ زدن مرد را با حجاب مقایسه می کنید مغلطه است زیرا تیغ زدن برای کسی جز خود شخص ضرر ندارد ولی حجاب برای جامعه ضرر دارد مثلا برای من دانشجو که امکان ازدواج ندارم ضرر دارد و حقوق به اصطلاح شما بشری من نقض می شود. شادی صدر هم در پاسخی کوتاه گفت: اینکه شما توان ازدواج ندارید تقصیر کیست؟ تقصیر من زن است که شما توان ازدواج ندارید؟ بروید سراغ کسی که به شما وعده داده که امکان ازدواج را برایتان فراهم کند و مشکل اقتصادی را حل کند.</p>

<p><strong>در حاشیه</strong></p>

<p>در کنار در ورودی دانشگاه بروشورهایی بین دانشجویان توزیع می شد که حاوی شدیدترین اهانتها و تحرفها درباره فمینیسم بود و فمینیستها را ضد مرد و همجنسگرا معرفی کرده بود. این جزوه در راهپیمایی 22 بهمن سال گذشته نیز در بین راهپیمایان توزیع شده بود</p>

<p>در اطلاعیه های متععدی که به در و دیوار دانشگاه نصب شده بود شادی صدر را طرفدار تز چند شوهری خوانده بودند و به مطالب توهین آمیز کیهان استناد کرده بودند.</p>

<p>در یکی از این اطلاعیه ها سوال شده بود شادی صدر وثیقه 200 میلیون تومانی را چگونه تهیه کرده است که صدر توضیح داد سند منزل دایی خود را به گرو گذاشته است</p>

<p>در ضمن صحبتهای شادی صدر چند نفر از اعضای بسیج که قبلا به انجمن دانشگاه تقاضای مناظره درباره حجاب داده بودند با اعتراض به طرف سن رفتند که ماموران حراست مانع آنها شدند</p>

<p>در پایان برنامه فردی از طرف دفتر نهاد نمایندگی ولی فقیه بالای سن رفت و فریاد زد در برنامه جداگانه باید در این باره مناظره شود که دانشجویان با خواندن سرود یار دبستانی مانع صحبتهای او شدند پس از خروج دانشجویان از سالن فرد مذکور به دانشجوی بسیجی گفت شما بسیجی ها کجایید که هر وقت لازم است پیدایتان نیست.<br />
</p>
    </div>
        
    
  </div>
  <!-- [/text] -->

  <!-- [commentbox] -->
    <form method="post" action="http://herlandmag.info/cgi-bin/mt/mt-comments.cgi" name="comments_form" onsubmit="return emailCheck(this.email.value);">
  <input type="hidden" name="static" value="1" />
  <input type="hidden" name="entry_id" value="1912" />
  <div id="comment">
    <div id="c"></div>
        <div id="name"><input id="comment-author" name="author" value="NAME" onclick="checkform('comment-author');" onKeyDown="FBlogKeyDown()" onKeyPress="FKeyPress()" /></div>
    <div id="email"><input id="comment-email" name="email" value="EMAIL" onclick="checkform('comment-email')" /></div>
    <div id="url"><input id="comment-url" name="url" value="URL" onclick="checkform('comment-url')" /></div>
    <div id="message"><textarea id="comment-text" name="text" onclick="checkform('comment-text')" onKeyDown="FBlogKeyDown()" onKeyPress="FKeyPress()">MESSAGE</textarea></div>
    <div id="send"><input type="submit" name="post" id="comment-post" accesskey="s" value="&nbsp;Post&nbsp;" /></div>
    
  </div>
  </form>
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/news/07,05,23,05,48,41/ by HTTrack Website Copier/3.x [XR&CO'2014], Sun, 25 May 2025 04:29:01 GMT -->
</html>