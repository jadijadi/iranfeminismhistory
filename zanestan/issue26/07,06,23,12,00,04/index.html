<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue26/07,06,23,12,00,04/ by HTTrack Website Copier/3.x [XR&CO'2014], Sun, 25 May 2025 04:18:30 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 26 | ترجمه: مرجان نمازی » ازدواج موقت یا متعه در چند فرقه و کشور اسلامی / ترجمه: مرجان نمازی</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">ازدواج موقت یا متعه در چند فرقه و کشور اسلامی / ترجمه: مرجان نمازی</a></div>
    <div id="author"><a href="mailto:i">ترجمه: مرجان نمازی</a>&nbsp;|&nbsp;&#1588;&#1606;&#1576;&#1607; ۲ &#1578;&#1740;&#1585; ۸۶&nbsp;|&nbsp;<a target="_blank" href="http://www.technorati.com/search//issue26/07,06,23,12,00,04/">
لینک های وارده</a></div>
    <div id="body" style="color: #000;">
      <p>تمام فرقه های اسلامی در این بحث هم داستانند که پیامبر اسلام، پس از وقوع جنگ احد، ازدواج موقت را حلال و شرعی اعلام کرده و به سربازان سپاه خود که برای یک مدت طولانی از خانه و همسرانشان دور بودند، اجازه داد، زنانی که شوهران خود را در جنگ از دست داده بودند، به عقد موقت خود در آورند. در زمان حیات پیامبر نیز ازدواج موقت در بین مسلمین، تحت شرایط خاص و بنا به ضروریات پیش آمده، صورت می گرفته است.  <br />
اما در اینکه بعدها، پیامبر آن را فسخ کرده یا خیر، اختلاف وجود دارد. بزرگان و علمای فرقه های مختلف اسلامی، خصوصا شیعه و سنی که اکثریت مسلمانان را تشکیل می دهند، برای اثبات مدعای خود، و توجیه ثواب و فساد یا حلال و حرام متعه، به احادیث و همچنین اصول فقهی مختلف در استنباط و استنتاج ازکتاب آسمانی خود، قرآن، استناد می کنند.<br />
علمای شیعه بر این عقیده اند که پیامبر، در طول حیات خود، ازدواج موقت را شرعی و مجاز دانسته و هیچ گاه آنرا فسخ نکرده و حتی در زمان خلیفهء اول، ابوبکر نیز رواج داشته است و اگر بعدها ممنوعیتی برای ازدواج موقت در دنیای عرب حاصل شده، تنها از جانب خلیفهء دوم، عمر بن الخطاب بوده است. <br />
علمای فقه شیعه معتقدند ازدواج موقت بازتابی از طبیعت انسان است که حقوق زن و مرد را در پاسخ به غریزه جنسی که جزء طبیعت انسان است، به خوبی پیش بینی کرده و پاسخ می گوید. در واقع، ازدواج موقت را راهی برای پاسخ به نیاز جنسیِ آن عده که امکان ازدواج دائم ندارند، و نیز برای جلوگیری از ایجاد و ترویج فحشا و فساد، خصوصا در بین جوانان، می دانند.<br />
تفاوت بین ازدواج موقت و ازدواج دائم در فقه شیعه، به بحث قوانین وراثت و عدم اجبار مرد در تامین مادام العمر مایحتاج زن، اعم از غذا، پوشاک و مسکن و نفقه بر می گردد. <br />
موارد کاربرد ازدواج موقت در فقه شیعه برای تجار، سربازان، دانشجویان، دانشمندان و توریست ها که برای مدت زیادی و نه برای همیشه مجبورند از خانه و همسر خود دور باشند، یا برای آن عده که تمکن مالی کافی برای تامین مخارج مالی ازدواج دائم را ندارند، در نظر گرفته شده است. چنانچه در وسائل الشیعه آمده است، اسلام، ازدواج موقت را برای مردان قرار می دهد تا آتش غریزه جنسی خود را مهار کرده و آن را به ثواب بکشانند و از طرف دیگر از حدوث فحشا و فساد جلوگیری کرده، مانعی برای غرق شدن آنها در ورطهء گناه می شود.<br />
بزرگان و فقهای اهل سنت، اما براین باورند که پیامبر اسلام، بعد از وقوع جنگ خیبر، متعه را غیر شرعی و ممنوع اعلام کرده است. و حدوث متعه در دنیای اسلام و خصوصا بین شیعیان را ترویج فحشا و روسپیگری خوانده آن را غیر شرعی و غیر قانونی می دانند.<br />
اهل سنت معتقدند در زمان پیامبر دو نوع متعه رواج داشته است: 1.متعه با زنان، 2. متعه در حج تمتع. که بعدها خودِ پیامبر هر دو را ممنوع و غیر شرعی اعلام می کند. آنها نیز همچون شیعیان برای اثبات مدعای خود، به احادیث و آیات مختلف ارجاع می دهند. <br />
علمای اهل سنت، مهمترین هدف ازدواج را تولید مثل می دانند، و عدم تحقق این هدف را دلیلی برای مخالفت خود با متعه یا ازدواج موقت اعلام می کنند. در حالیکه اهل تشیع، اگرچه هدف ازدواج را تنها تولید مثل نمی دانند، با این حال تولید مثل در ازدواج موقت را مجاز دانسته و تفاوتی بین فرزندان حاصل از ازدواج موقت و فرزندان حاصل از ازدواج دائم قائل نمی شوند. <br />
همچنین فقه شیعه علاوه بر تولید مثل، اهداف دیگری را نیز برای ازدواج در نظر گرفته که آنها را در ازدواج موقت هم محقق می بیند و این را دلیلی بر مدعای خود قرار می دهند. از جملهء این اهداف، می توان به موارد زیر اشاره کرد:<br />
1.لذت جنسی: در آیهء متعه صریحتا به این مسئله اشاره شده است که :"برای آنهایی که در کنارشان لذت می برید، بر شماست که حقوقشان را تمام و کمال رعایت کنید. و هیچ گناهی بر شما نیست اگر که هر دو توافق کرده باشید." در تفسیر این آیه، لذت و کامجویی را تنها مادی و جنسی نداسته و لذت معنوی را نیز از آن استنباط می کنند.<br />
2.آرامش: فقه شیعه یکی دیگر از اهداف ازدواج را، با استناد به آیات قرآنی، رسیدن به آرامش روانی و اجتماعی، ثبات روحی، و همچنین عشق و محبت به جنس مخالف دانسته و همه آنها را در ازدواج موقت نیز محقق می بیند.<br />
3. راهی برای جلوگیری از ایجاد و ترویج فساد و فحشا. که البته اهل تسنن اساسا ازدواج موقت را نوعی ترویج فحشا می دانند.<br />
4. حفظ دین. که بنا به سنت پیامبر هر کس ازدواج کند نیمی از دین خود را حفظ و تکمیل کرده است. <br />
اما با تمام این تفاسیر، ابن عباس نیز، یکی از علمای بزرگ اهل سنت و مفسران عالی رتبه قرآن، ازدواج موقت را تنها در مواقع ضروری یا مواقعی که زنان مناسب برای ازدواج دائم نایاب می شوند، بلامانع می داند.<br />
مسلمانان وهابی که بیشتر در عربستان صعودی و پنجاب هند سکونت دارند، سعی دارند تنها به تعالیم پیامبر اسلام و قرآن رجوع کنند و نسبت به احادیث بی توجه اند. این فرقه از تندروترین مسلمانان هستند و بسیاری از مسافران هواپیمای معروف 11 سپتامبر و گروه القاعده، وهابی بودند. وهابیون نیز همچون اهل سنت، با ازدواج موقت مخالف بوده و با آن شدیدا برخورد می کنند. </p>

<p><strong>ازدواج موقت در افغانستان</strong><br />
ازدواج موقت در زمان حکومت و تسلط رژیم سنی مذهب طالبان، بسیار نادر بوده اما با حمله آمریکا به افغانستان و سقوط طالبان در سال 2001، روز به روز در حال افزایش است. <br />
در شش سال گذشته، حدود 5/3 میلیون افغان که به کشورهای همسایه مهاجرت کرد بودند، به کشور خود بازگشته و با خود فرهنگ خارجی را به کشور وارد کرده اند. یکی از مباحثه برانگیز ترین این فرهنگهای وارداتی، ازدواج موقت است؛ که به خصوص در بین افغانهایی که از ایران، بزرگترین کشور شیعی که ازدواج موقت در آنجا شرعی و قانونی است، به کشور خود باز می گردند دیده می شود. مهاجران افغانی در ایران بارها وبارها ازدواج موقت را تجربه کرده و برای آنها به گونه ای عادت شده است و اکثرا آن را به ازدواج دائم ترجیح می دهند.<br />
متعه یا ازدواج موقت در شهر مزار شریف، که جمعیت بزرگی از شیعیان در آن ساکنند، بیش از دیگر شهرها دیده می شود و تقریبا تمام زنانی که به ازدواج موقت تن می دهند، مطلقه یا بیوه هستند؛ آنها معتقدند حتی اگر هم خواهان ازدواج دائم باشند، در افغانستان، کشوری که اکثر ازدواجها برای یک عمر دوام می یابند و طلاق یک تابوی فرهنگی و ننگ محسوب می شود، شانس بسیار کمی برای پیدا کردن شوهر دائم دارند و در نتیجه ترجیح می دهند به ازدواج موقت روی آورند. <br />
بسیاری از مردانی که برای ازدواج موقت مبادرت می ورزند، نیز اکثرا یا همسرانشان را طلاق داده اند یا برای ازدواج دائم تمکن مالی لازم را دارا نیستند.<br />
سُنیان ساکن افغانستان نیز، ازدواج موقت را غیر قانونی و عامل ترویج فحشا در جامعه می دانند. <br />
با این حال، در عمل، ازدواج موقت چندان در افغانستان رواج ندارد؛ چراکه بسیاری از علمای شیعه نیز، همچون علمای اهل سنت، با متعه موافق نیستند و آن را نا مناسب و منسوخ می دانند. <br />
علی احمد، روحانی شیعه، معتقد است:" ازدواج موقت در این زمان، اصلا شایسته نیست، پیامبر نیز آن را برای همیشه و همه مردم مجاز نمی دانست، همچنین فرهنگ ما نیز آن را شایسته و مجاز نمی داند." </p>

<p><strong> ازدواج موقت در عراق</strong><br />
در دولت سنی مذهب صدام حسین، ازدواج موقت غیر قانونی و غیر شرعی اعلام شده و برای آن مجازات در نظر گرفته شده بود. اما از سال 2003، با حمله ی آمریکا به عراق و سرنگونی دولت بعثی، و با روی کار آمدن  دولت جديد ازدواج موقت نیز روز به روز محبوبیت و مقبولیت بیشتری بازیافته و رواج یافته است. <br />
هزاران مرد عراقی در درگیری های قومی و فرقه ای کشته شده اند و زنان بیوه آنها مجبورند راهی برای تامین مخارج خود و فزرندانشان بیابند. بسیاری از مردان عراقی نیز که درآمد کافی برای تامین مخارج زندگی مشترک ندارند نیز ترجیح می دهند به ازدواج موقت روی آورند، که در نتیجه ی آن تنها در مدت معلوم صیغه، مخارج شخص دیگری را به عهده می گیرند. <br />
بسیاری از   موافقان متعه، بحث آزادی ازدواج موقت در کشور را آزادی مذهب و دین می دانند که این آزادی، پیش از این در عراق وجود نداشت. همچنین آن را کمکی انسان دوستانه به زنان مطلقه، بیوه و پیردختران و نیز راهی برای جلوگیری از فساد آنها جلوگیری، می دانند. <br />
اما مخالفان متعه در عراق، که اکثرا عربهای سنی مذهب هستند، معتقدند آزادی متعه و محبوبیت آن، بیش از آنکه به  آزادی مذهب مربوط باشد، به مشکلات و بهره کشی های اقتصادی باز می گردد. اهل تسنن بر این باورند که ازدواج موقت منسوخ بوده و یک سوء استفاده ی آگاهانه و قانونی محسوب می شود. <br />
ام اکرم از فعالان حقوق زنان در بغداد معتقد است:" ازدواج موقت تنها پوششی برای فحشا ست. برخی از زنان، تنها از آنجا که ازدواج موقت توجیه مذهبی و قانونی دارد و برای اینکه فاحشه خوانده نشوند، به ازدواج موقت روی می آورند، در صورتیکه اساسا این باوری بسیار غلط و ناشایست است."<br />
ابتسام آلسا، یک وکیل سنی مذهب و رئیس مرکز "زنان برای رفاه عمومی زنان" هم ازدواج موقت را توهینی به مقام و شخصیت زن می داند.<br />
بسیاری از روشنفکران عراقی، همچون حمیده احمد، از اعضای پارلمان سابق عراق و از فعالان حقوق زنان، معتقدند، سنت ها و باورهای قدیمی غلطی از این دست، مانع بسیار بزرگی بر سر راه اصلاح و تبدیل عراق به یک کشور دموراتیک و پیشرفته محسوب می شوند. در سالهای اخیر، گروههای مذهبی تندرو، بیش از گذشته قدرت یافته اند که این خود به این مشکل دامن می زند.<br />
بسیاری از فعالان حقوق زنان همچنین از این بابت نگرانند که ازدواج موقت در بین اقشار مختلف جامعه، خصوصا جوانان و دانشجویان رواج یافته است. بسیاری از دختران دانشجو برای تهیه ی پول، صیغه می شوند. برخی دیگر هم که خانواده هایشان به خاطر مسائل زیادی از جمله تفاوت و اختلافات فرقه ای، مخالف ازدواجشان هستند، به عقد موقت فرد مورد علاقه شان تن می دهند. <br />
مسئله مهم دیگر، کودکان حاصل این ازدواجهای موقت هستند. از آنجا که اکثر این والدین برای اثبات ازدواج خود، سندی در دست ندارند، نمی توانند برای فرزند خود شناسنامه تهیه کنند و این کودکان راهی برای ورود به مدرسه و محیط کار ندارند. بسیاری از این کودکان به خانواده های دیگر سپرده می شوند تا والدین جدید بتوانند برای او شناسنامه تهیه کنند. <br />
آیت الله علی سیستانی، بزرگترین و پر نفوذترین روحانی شیعه عراق، ازدواج موقت را حلال دانسته، در پایگاههای اینترنتی خود، برای آن حدود و قصور و شرایط نیز تعیین می کند.  <br />
رئیس جمهور و دیگر قانون مداران  عراقی نيز ، به دنبال تصحیح قانون اساسی کشور بر اساس قانون شریعت یا قوانین اسلامی بوده که از این طریق می توانند برای ازدواج موقت نیز پشتوانه ی قانونی وضع کنند. عرب های اهل تسنن و کردها که اکثر سنی هستند، با این اقدام شدیدا مخالفند. <br />
اهل تسنن معتقدند اگر متعه که در حال حاضر تنها به صورت شفاهی و بدون هیچ مدرک کتبی صورت می گیرد، پشتوانه ی قانونی یابد، جوازی برای فحشا صادر شده که اصول و ارزشهای اخلاقی جامعه را به خصوص در بین جوانان و دانشجویان، از بین خواهد برد.<br />
با تمام مخالفتها، ازدواج موقت همچنان در عراق بسیار مباحثه برانگیز بوده و افراد زیادی از فرقه های مذهبی مختلف، به صورت پنهان و آشکار، از آن بهره می گیرند و در عمل شاهدیم که روز به روز در بین شیعه و سنی به یک اندازه در حال افزایش است.</p>

<p><strong>  ازدواج موقت در عربستان صعودی</strong><br />
در عربستان صعودی به عنوان زادگاه اسلام، ازدواج موقت قانونی و شرعی است. اما به خاطر برخی مخالفتهای فرقه ای، به خصوص از جانب اهل سنت، و همچنین به لحاظ قدمت طولانی و منسوخ شدن باورهای کهنه که با مقتضیات امروز بی تناسب هستند و نیز به دلیل نگاه سودجویانه ی پنهان در پشت ازدواج موقت که موجب برانگیخته شدن خشم و مخالفتهای شدید فعالان حوزه ی زنان و روشنفکران شده است، چندان مورد قبول نبوده و اکثرا پنهانی صورت می گیرد. <br />
از آنجا که مردان عربستان صعودی، برای برپایی ازدواج دائم می بایست مخارج سنگین مراسم عروسی، مهریه و محل سکونت را تامین کنند، و در صورت رخداد طلاق، مهریه ی زن را تمام و کمال پراخت کرده و مخارج مالی فرزندان خود را نیز بر دوش بگیرند، همچنین بدین علت که ازدواج موقت یا متعه، یک توافقنامه ی بسیار انعطاف پذیر بوده، و بدون آن مخارج سنگین، نیز قابل فسخ می باشد، و پس از آن نیز مرد آزادانه می تواند بدون هیچ ممانعتی و کوچکترین خدشه ای به وجهه ی وفادارانه و انسان دوستانه ی خود، بدون اطلاع همسر دائم یا حتی موقت خود، با زنان دیگر رابطه داشته باشد، ازدواج موقت محبوبیت بسیاری در بین مردان دارد.<br />
اگرچه موافقان متعه، آن را راهی برای تامین موجه نیازهای زنان طرد شده ی جامعه یعنی زنان مطلقه، بیوه و یا پیر دختران می دانند، اما عملا ازدواج موقت، تنها، فرصتی است برای کامجویی مردان از این زنان و دخنران و در عرصه ی عمل شاهدیم که زنان در ازدواج موقت، از کوچکترین حقوق انسانی یک زن بی بهره اند، آنها حتی برای دیدن همسران خود، باید منتظر شرایط روحی و روانی ایشان بمانند و از آنجا که 80% این ازدواجها به جدایی همیشگی می انجامد، این زنان برای همیشه از جانب شوهر موقت خود، که به زندگی عادی با همسر دائم خود باز می گردند، طرد می شوند و بدتر از همه اینکه شانس پیدا کردن یک شوهر دائم برای آنها بیش از پیش کم می شود. فرزندان حاصل این ازدواجها نیز قربانیان دیگری هستند که به این چرخه افزوده می شوند.<br />
در دیگر کشورهای اسلامی نیز بنا به مذهب غالب، برخورد با ازدواج موقت نیز متفاوت است. در کشورهایی که شیعیان در اقلیت هستند، حتی اگر با استناد به مشروعیت ازدواج موقت در مذهب خود، تصمیم به این کار داشته باشند، بالاجبار پنهانی اقدام می کنند. چنانچه در عراقِ زمان صدام نیز شیعیان از این کار هراس داشتند، چراکه دولت صدام آن را غیر قانونی دانسته و با آن یا به صورت جریمه مالی یا زندان برخورد می شد. </p>

<p></p>

<p><br />
</p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue26/07,06,23,12,00,04/ by HTTrack Website Copier/3.x [XR&CO'2014], Sun, 25 May 2025 04:18:30 GMT -->
</html>