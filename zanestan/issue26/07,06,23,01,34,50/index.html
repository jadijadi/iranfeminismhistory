<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue26/07,06,23,01,34,50/ by HTTrack Website Copier/3.x [XR&CO'2014], Sun, 25 May 2025 04:18:30 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 26 | سيمين مرعشي » تجربيات مکتوب خشونت</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">تجربيات مکتوب خشونت</a></div>
    <div id="author"><a href="mailto:i">سيمين مرعشي</a>&nbsp;|&nbsp;&#1588;&#1606;&#1576;&#1607; ۲ &#1578;&#1740;&#1585; ۸۶&nbsp;|&nbsp;<a target="_blank" href="http://www.technorati.com/search//issue26/07,06,23,01,34,50/">
لینک های وارده</a></div>
    <div id="body" style="color: #000;">
      <p>جنگ، جهاني شدن سرمايه، سلطه‌گري دولت‌ها، استثمار جمعي و فردي، نبود امنيت اجتماعي و فردي، بي‌خانماني، بيکاري، بيماري و گرسنگي، تنها برخي از نمونه‌‌هاي خشونت است که بيش از هر گروه آسيب‌پذير ديگر زنان و کودکان را مورد حمله قرار مي‌‌دهد. نبود حمايت‌هاي قانوني براي آسيب‌ديدگان در سطوح بين‌المللي و ملي، خشونت را آسان و موجه ‌کرده است. در سالهاي اخير هر چند که با شيوع سريع بيماري اچ. آي. وي/ايدز در بين زنان و کودکان، خشونت به مقوله‌اي بهداشتي تبديل شده، اما روانشناسي خشونت هنوز مقوله‌اي است که جهان به صورت جدي بدان نپرداخته است.<br />
در کشور ما، پس از سالها تلاش فعالان اجتماعي و حقوقي مدافع حقوق زنان و کودکان، هنوز از طرف برنامه‌ريزان توجه مناسبي به مسئله خشونت نشده و آن را اغلب امري خصوصي مي‌‌پندارند. اين در حالي است که هر ساله اورژانس‌هاي کشور، پزشکي قانوني، دادگاههاي خانواده و جنايي، زمان زيادي از وقت، انرژي‌ و بودجه‌ کشور را صرف درگيري با اين مقوله مي‌‌کنند.همچنين در بسياري از موارد درمانگاه‌هاي خصوصي و پزشکان متخصص روان‌درماني نيز با قربانيان خشونت مواجه‌اند که هزينه بسياري را به کل کشور به خصوص قربانيان خشونت تحميل مي‌‌کند. اين تبعات انساني و اجتماعي که ازدياد رفتار خشونت‌بار به کل جامعه تحميل مي‌‌کند، ضرورت فرهنگ‌سازي، تدوين قوانين و سياستي عادلانه بر ضد خشونت را الزامي کرده است. <br />
براي يافتن ارتباط مستقيم ميان مقوله خشونت بر زنان و کودکان با مسئله ساختار قدرت، نياز به پژوهشي همه‌جانبه و دقيق است. بدون نگاهي وسيع، بي‌طرفانه و روشن به خشونت از زواياي گوناگون، گفتگوي آزاد، جمع‌آوري آمار و تحليل وسيع خشونت، يافتن راه‌حل‌هاي مناسب براي رفع و يا کاهش آن غيرممکن بنظر مي‌‌رسد.<br />
خشونت خانگي، يکي از متداول‌ترين انواع خشونت در کشور ماست که چرخه لنگ آن نه فقط دامن خشونت‌ديده و خشونت‌گر را در بر مي‌‌گيرد، که تأثير مستقيم و ماندگار آن بر روي کودکان، نزديکان و بستگان و کل جامعه نيز قابل مشاهده است. و اين خود برخوردي جدي با اين مقوله و يافتن راه‌حلهاي مقابله براي توقف و يا کاهش آن را ضروري و فوري مي‌‌کند. مسائلي چون تعداد زنان و کودکاني که در ايران هر روزه مورد خشونت قرار مي‌‌گيرند، درجه و شدت آن، نسبت تجاوزکنندگان به تجاوزشدگان، جنس و سن آنان، تحصيلات و طبقه اجتماعي که از آن برخاسته‌اند، نوع خشونت، مکانهاي پُرخطر و سوالات بي شمار ديگر که نياز به پاسخ دارد. بنظر مي‌‌رسد که نهادهايي از دولت به چنين پژوهش‌هايي دست زده‌اند. اما اين پژوهشها يا اندک و ناکافي بوده يا در دسترس عموم قرار داده نشده‌اند. در نتيجه، آگاهي در مورد ابعاد خشونت در جامعه در حد حدس و گمان باقي مانده است.<br />
ما در مرکز فرهنگي زنان بر آنيم که اگر انجام پژوهشي کمّي در اين مورد و در سطح کشور براي ما مقدور نيست، شايد بتوانيم به آگاهي کيفي در مورد خشونت، حتي در سطح اندک، دست يابيم. <br />
بايد صدمات روحي و جسمي کوتاه و درازمدت ناشي از خشونت و تأثير اجتماعي آن را مورد مطالعه قرار مي‌‌داديم. مي‌‌خواستيم بدانيم که چرخه خشونت تا به کجا گسترش يافته است. سعي ما بر اين بوده که تفکر و احساس خشونت‌ديده را از تجربه‌اي شخصي و شرم‌آور به مسئله‌‌اي اجتماعي، شفاف، و بدور از احساس گناه بدل کنيم. مي‌‌خواستيم به مقوله شاهدان ِ ساکت خشونت نيز بپردازيم، شاهداني که شايد از نزديکان ما باشند و تحت عنوان فرهنگ، آداب و رسوم، دخالتي براي متوقف کردن خشونت نمي‌‌کنند. مي‌‌خواستيم از نياز به پذيرش مسئوليت بگوييم و راههايي را بيابيم که بتوانيم خشونت را در روابط اطرافيان خود متوقف کنيم و يا کاهش دهيم. مي‌‌خواستيم بگوييم که خشونت بر زنان فقط يکي از انواع روابط سرکوبگرانه اجتماعي است. مي‌‌خواستيم فرا گيريم که اگر نمي‌‌توانيم عدالت و آرامش ربوده شده از خشونت‌ديده را به او بازگردانيم، حداقل مي‌‌توانيم با او همدلي کنيم.<br />
روش انتخابي ما براي دسترسي بدين اطلاعات به صورت «کارگاه نوشتاري» بود. تصميم گرفتيم که تجربيات خشونت مان را مکتوب کنيم. از تجربيات ديگراني که مشابه چنين کارگاههائي را برگزار کرده بودند [۱]، بهره گرفتيم. در شش ماهي که کارگاه را هفته‌اي يکبار برگزار مي‌‌کرديم، دوستان و آشنايان با علاقمندي شرکت کردند و با سخاوت‌مندي تجربيات و دلهره‌هاي خود را بازگفتند و به نوشتار و بازنوشتار پرداختند. محيط اعتماد، نداشتن پيش قضاوت ، رازداري و صميميت را، که از شروط الزامي اين جلسات بود، به آساني به دست آورديم زيرا شرکت‌کنندگان دوستاني بودند که توسط دوستانمان دعوت شده بودند. ما اين کار را تمام شده تلقي نکرده‌ايم و همچنان براي يافتن جوابي حتي اندک در تلاش هستيم. در زير تنها چند نمونه از آنچه گفتيم و شنيديم، نوشتيم و خوانديم، آمده است: [۲]<br />
زهره، ۲۸ ساله: «مادرم هيچ وقت نمي‌‌گذاشت خانه دوستانم بروم. سخت‌گيري‌هاي او بعد از ۱۲ سالگي‌ام بيشتر شد. مي‌‌گفت دختر نبايد توي محيط ناامن بيرون برود. اما وقتي اصرار مي‌‌کردم که اين لعنتي اذيتم مي‌‌کند، اعتنايم نمي‌‌کرد. براي خواهرم که هميشه شوهرش جلوي ما نيشگونش مي‌‌گرفت و شوخي‌هاي رکيک با او مي‌‌کرد، براي مادرم که هميشه از شوهرش کتک مي‌‌خورد، خانه «امن» بود! بارها سعي کرده بودم به مادرم و خواهرم بفهمانم، ولي هيچ بار مرا جدي نگرفتند. براي آنها اين که او را بي‌گناه ببينند تا کانون خانوادگي خواهرم بي‌نقص جلوه کند بيشتر اهميت داشت. آنها خانه را «امن» تعريف مي‌‌کردند!» <br />
فريده ۳۰ ساله: «هرچه به مادرم که زني متدين و سنتي بود مي‌‌گفتم که نمي‌‌خواهم با برادرش، که بيمار و در منزل ما بستري بود، تنها باشم حرف مرا جدي نمي‌‌گرفت. من فقط ۹ سالم بود و او ۲۸ سال داشت. به محض آن که خانه را خلوت مي‌‌يافت با شوخي‌هاي رکيک و دست‌زدنهاي غيرمعمولش به آزار جنسي من مي‌‌پرداخت. بالاخره روزي بدون توجه به اطرافيانم که در دنياي خيالي خود غرق بودند، او به من تجاوز کرد. دفاع از خود در آن سن کم و بدون حمايت اطرافيانم ممکن نبود. روزي ديگر که با فريادها و گريه‌هاي خود او را مجبور به ترک خانه‌مان کردم، مادرم نفرينم کرد که آبروي او را برده‌ام. درد، رنج و بغض آن روزهاي کودکي‌ام هنوز با من است.» <br />
رويا ۳۵ ساله:«مادر به دموکراسي خانه عادت کرده است. او مي‌‌داند چطور فحش‌هاي پدرم را نشنود. پدر فرياد مي‌‌کشد که تقصير خود اوست که در خانه دموکراسي راه انداخته است. پدرم اعتقاد دارد که مادر ديوانه است و مادر سالهاست که قرص اعصاب مي‌‌خورد. من سالهاست که قرصهايم را در چاه مستراح مي‌‌ريزم، هنوز صداي شرشر سيفون مي‌‌آيد، هنوز قرصهاي آرام‌بخش همراه فريادهايش در هجوم بي‌وققه آب گم مي‌‌شوند. من ديوانه بي‌بند و خطرناکي هستم که مي‌‌گويم: «چرا؟» هنوز مادرم خواب است و هنوز من به دموکراسي پدرم عادت نکرده‌ام.» <br />
پروانه، ۳۰ ساله: «پدرم خيلي خشن بود. وقتي از من عصباني مي‌‌شد کتکم مي‌‌زد. من بچه درس‌خواني بودم و او مي‌‌دانست که تهديد او به اين که حق مدرسه رفتن را از من خواهد گرفت، بيش از کتک خوردن، آزارم مي‌‌دهد. اما او همچنان به تهديدش ادامه مي‌‌داد، و با هر بهانه‌اي کتابهاي درسي‌ام را پاره مي‌‌کرد. در دوران دانشگاه ازدواج کردم تا از شرّ پدرم خلاص شوم. پس از حاملگي‌ام کتک خوردن از همسرم شروع شد. او بعدها براي آزار من پسرم را مي‌‌زد و هميشه مرا تهديد به طلاق مي‌‌کرد، مطلبي که در خانواده ما قابل قبول نبود. با طلاق يکي از پسرخاله‌هايم قبح طلاق در خانواده‌ شکسته شد و من راضي به طلاق شدم. ولي موانع قانوني سد راهم بود. از من خواست از مهريه‌ام بگذرم تا بزرگ کردن فرزندم را به من بسپارد. از مهريه‌ام گذشتم. اما قاضي با آن که پسرم فقط پنج سال داشت و از نظر قانوني مي‌‌توانستم تا هفت سالگي حضانتش را داشته باشم بچه را به او داد. در مقابل اعتراض من فقط اجازه ۱۲ ساعت ملاقات در هفته را به من داد، و تهديدم کرد که اگر اعتراض بيشتري کنم حتي آن ۱۲ ساعت حق در هفته را هم لغو خواهد کرد. پسرم هر بار پس از ملاقات مان گريه‌کنان از آغوشم مي‌‌رفت. مي‌‌ترسيد که نتواند دوباره مرا ببيند. بار آخر براي ۹ ماه شوهرم اجازه نداد تا پسرم را ببينم و هيچ قانوني از من حمايت نکرد.»<br />
فاطمه، ۴۵ ساله: «شانزده سالم بود که ازدواج کردم. هنوز يکماه از ازدواجم نگذشته بود که شوهرم در خانه را به روي من بست. بايد براي هر بار بيرون رفتن از منزل از او اجازه مي‌‌گرفتم، که کاري سخت و در مواقعي هم غيرممکن بود. روزي که براي مادرم به شدت احساس تنهايي و دلتنگي مي‌‌کردم، بدون اجازه شوهرم، به خانه او رفتم. عصر که به خانه بازگشتم بايد کتک‌هاي شديد شوهرم را تحمل مي‌‌کردم. مثل عروسکي کوچک به گوشه سالن پرتابم کرد. تمام تنم کبود و شنوائي گوش چپم دچار مشکل شده بود. احساس مي‌‌کردم که همه زنان و مردان دور و برم کور و لال شده‌ بودند. طعم خون در دهانم بود که تصميم گرفتم به تحصيلاتم ادامه دهم. در تمام دوران تحصيلم، هراس دائم از کتک خوردن و توهين شنيدن با من بود. پس از سالها خشونت و تحقير، درست لحظه‌اي که نزديک بود تسليم شوم، کارنامه فوق ليسانسم آمد که به شدت او را آزار داد. بالاخره در نهايت خستگي روحي و با زخم‌هايي که در تن و روانم داشتم خانه او را ترک کردم. مهريه‌ام را بخشيدم تا حضانت دخترم را به دست آورم، اما دخترم را از من گرفتند. در اين دوران، با وجود بدقلقي‌ها و افسردگيم، پدر و مادرم بودند که تشويقم مي‌‌کردند درسم را ادامه دهم و دکترايم را بگيرم. حمايت پدر و مادر و برخي از دوستانم سبب شد که با جديت و پشتکار براي گرفتن دکترايم بکوشم. يادآوري خاطرات گذشته هنوز به شدت آزارم مي‌‌دهد.»<br />
آنچه در بالا آمد تنها نمونه کوچکي است از تجربياتي که زنان ِ اين «کارگاه نوشتاري» با شهامت آن را بازگو کردند. چرخه خشونت دامن خشونت‌گر را نيز مي‌‌گيرد و اين زنجيره، بدون مطالعه رفتارهاي خشونت در سطح کلان و اجتماعي نتيجه دلخواه را نخواهد داشت. گرچه در جهان امروز خشونت امري نهادينه است و هيچ نقطه‌اي از جهان را نمي‌‌توان «سرزمين امن» ناميد اما در کشورهاي توسعه يافته با تلاش‌هاي جنبش زنان و وضع قوانين حمايتي توانسته‌اند تا حدودي از ميزان خشونت خانگي بکاهند. در شرايط کشور ما که خشونت به طرز حيرت انگيزي در تمامي جوانب زندگي رخنه کرده است، تنها کساني توانسته‌اند از چرخه خشونت بيرون روند که از حمايت‌هاي خانواده و اطرافيان بهره مند بوده‌اند.<br />
فرهنگ ضد خشونت تضميني براي سلامت جسم، روان و رفتار انسان در جامعه‌ي به هم وابسته‌ی امروز بشري است. اما سئوال اين است که، «آيا مي‌‌توان اين فرهنگ را در يک خانه، يک کوچه، و يک کشور پرورش داد؟» آيا انسان اجتماعي مي‌‌تواند بدون حمايت جمعي از عهده اين عمل برآيد؟ براي تغيير فرهنگ سلطه و خشونت چه کارهايي در اولويت است؟ عوامل قانوني و فرهنگي حمايت‌کننده از خشونت چگونه عمل مي‌‌کند، و چه کساني از آن سود مي‌‌برند؟ اين سئوالات و سئوالات ديگري از اين جنس نياز به پرس و جو و پاسخي همگاني دارد.</p>

<p><br />
<strong>پانوشت‎ها:</strong></p>

<p>۱) کتاب اين پل پشت من است (This Bridge Called My Back) حاوي يک تحقيق ميداني بر روي مقوله نژاد و جنسيت در ايالات متحده آمريکا است. پژوهشگران با روش بحث متمرکز گروهي سعي کرده‌اند به شناختي از ريشه‌هاي نژادپرستي و تاثير آن بر زنان رنگين پوست دست يابند. مديريت اين تحقيقات به عهده خانم شري موراگا بوده است.اين کتاب در سال ۱۹۸۰ در آمريکا منتشر شده است و از کتاب‌هاي مطرح در حوزه مطالعات زنان است. <br />
۲) اين مصاحبه‌ها در زمستان ۱۳۸۴ و بهار ۱۳۸۵ در کتاب خانه صديقه دولت‌آبادي انجام شده است.</p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue26/07,06,23,01,34,50/ by HTTrack Website Copier/3.x [XR&CO'2014], Sun, 25 May 2025 04:18:30 GMT -->
</html>