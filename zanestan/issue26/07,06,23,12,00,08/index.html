<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue26/07,06,23,12,00,08/ by HTTrack Website Copier/3.x [XR&CO'2014], Sun, 25 May 2025 04:18:30 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 26 | زينب پيغمبرزاده » ازدواج موقت، فرصتی برای هم‌خانگی/ زينب پيغمبرزاده</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">ازدواج موقت، فرصتی برای هم‌خانگی/ زينب پيغمبرزاده</a></div>
    <div id="author"><a href="mailto:i">زينب پيغمبرزاده</a>&nbsp;|&nbsp;&#1588;&#1606;&#1576;&#1607; ۲ &#1578;&#1740;&#1585; ۸۶&nbsp;|&nbsp;<a target="_blank" href="http://www.technorati.com/search//issue26/07,06,23,12,00,08/">
لینک های وارده</a></div>
    <div id="body" style="color: #000;">
      <p> در دانشگاه آزاد اسلامی قم٬ استاد هنگام حضور و غیاب، نام دانشجویی را می‌خواند: "خاوه ای". بچه‌ها می‌خندند و پسرک هم سرش را پایین می‌اندازد. استاد که از تهران می‌آید، با تعجب به دانشجویان نگاه می‌کند. برادر من هم مثل استاد علت این خنده و آن شرم را نمی‌داند. اما هم‌کلاسی‌هایش برایش تعریف می‌کنند که خاوه روستایی است در نزدیکی قم، که زنان صیغه‌ای زیادی دارد. ظاهراً این برای خنده و شرم کافی است. </p>

<p>ایران  کشوری است که در قانونش دو نوع ازدواج را به رسمیت شناخته است: ازدواج دائم و ازدواج موقت. اما ازدواج موقت هیچ‌گاه مانند ازدواج دائم در جامعه پذیرفته نشده‌است. ازدواج موقت نه تنها در ذهن مردم با روسپی‌گری پیوند خورده‌است، که حتی ساختار حقوقی ما هم شرم‌زده از کنار آن می‌گذرد و به اشاراتی کوتاه بسنده می‌کند. دکتر ناصر کاتوزیان در کتاب حقوق مدنی خانواده در این‌باره می‌گوید: "نویسندگان قانون خواسته‌اند بدین وسیله کراهت خود را از این نوع زناشویی‌ها نشان دهند و به گمان خود آن را به بوته‌ي فراموشی سپارند." (جلد 1 ـ ص 504 ) <br />
این مشکلات فرهنگی و حقوقی باعث شده‌است که بسیاری از فعالین اجتماعی، کارشناسان ومسئولین به سخنان وزیر کشور در خصوص لزوم ترویج ازدواج موقت اعتراض کنند. رفعت بیات نماینده‌ي مجلس از جمله کسانی است که با این استدلال که "ازدواج موقت برهم‌زننده‌ي کانون خانواده است" ، با آن مخالفت می‌کند.<br />
این اعتراض به این دلیل است که اکثر کارشناسان ( به عنوان نمونه شهین علیایی زند ـ استاد روان‌شناسی دانشگاه علامه طباطبايي) معتقدند که ازدواج موقت بیش‌تر توسط مردان متاهل صورت می‌‏گیرد.<br />
اما آن‌چه که به کانون خانواده ضربه می‌زند، تعدد زوجات است نه ازدواج موقت. در صورت وجود چند همسری٬ ازدواج دائم نیز به اندازه‌ي ازدواج موقت و حتی بیش‌تر از آن می‌تواند برای زنان تحقیرکننده و غیر انسانی باشد. <br />
البته چون ازدواج موقت ثبت نمی‌شود، مرد نیازی هم به کسب اجازه از همسر اول پیدا نمی‌کند. اما کم نیست مواردی که مرد بدون اجازه‌ي همسر اولش، ازدواج دائم می‌کند. تنها حقی که زن در چنین مواردي پيدا می‌کند، این است که با بخشیدن سهم مادی خود از زندگی‌ای که در ساختن آن سهیم بوده، طلاق بگیرد و مرد را با همسر جدیدش تنها بگذارد.<br />
اما یکی از اساتید جامعه‌شناسی دانشگاه تهران، در کلاس جامعه‌شناسی خانواده، شرایط حقوقی ازدواج موقت را به‌تر از ازدواج دائم می‌داند ومی‌گوید: "در ازدواج موقت زن تنها ملزم به تمکین خاص ( تمکین جنسی ) است، نه تمکین عام. یعنی برای خروج از منزل، اشتغال، تحصیل، خروج از کشور و... نیازی به اجازه‌ي شوهر ندارد. در مورد میزان رابطه‌ي جنسی هم می‌تواند شرط بگذارد که مرد حق ندارد بکارتش را از بین ببرد یا این‌که تنها در فواصل زمانی معینی رابطه‌ي جنسی داشته باشند." این بدان معناست که شوهر نمی‌تواند مانند ازدواج دائم به همسرش تجاوز قانوني کند. <br />
نسرین ستوده٬ حقوق‌دان و فعال زنان   نيز با تایید این نکته، علت آن را عدم پرداخت نفقه از سوی شوهر می‌داند. اما پرداخت نفقه هم می‌تواند در این ازدواج شرط شود. <br />
همان‌طور که در ازدواج دائم حق طلاق به صورت یک‌طرفه به مرد داده شده‌است، در ازدواج موقت نیز حق بذل مدت نکاح با مرد است. اما همان‌طور که در شروط ضمن عقد، زن می‌تواند حق طلاق بگیرد، امکان توکیل بذل مدت نیز وجود دارد. علاوه بر این٬ کاتوزیان معتقد است که در صورت عسر و حرج زن، دادگاه می‌تواند شوهر را وادار به بذل مدت نکاح کند (همان).  نسرین ستوده نیز می‌گوید: "عملاً نیز دادگاه‌ها چنین دعاوی‌ای را وارد می‌دانند."<br />
همچنين بعضی از فقها  معتقدند  که دختر در ازدواج موقت نیازی به اذن پدر ندارد. بر همین مبنا در سال‌های اخیر٬ دفاتر یا حتی سایت‌های زیادی ایجاد شدند که ازدواج موقت را شرعاً ثبت می‌کردند و حتی زنانی را به این منظور به مردان معرفی می‌کردند. ستوده درباره‌ي قانونی بودن این ازدواج‌ها می‌گوید: "در ازدواج دائم٬ سردفتر بدون اجازه‌نامه‌ي پدر ازدواج را ثبت نمی‌کند، اما ازدواج موقت نیاز به ثبت در دفاتر رسمی ندارد. اما این ازدواج‌ها قانونی‌اند و فرزندان حاصل از آن شرعی محسوب می‌شوند." <br />
بچه‌های حاصل از ازدواج موقت می‌توانند شناسنامه بگیرند و از پدر و مادر خود ارث می‌برند، اما زن و مرد از یک‌دیگر ارث نمی‌برند.<br />
نسرين ستوده معتقد است درهمه جای دنیا از حقوق خانواده انتظار مي‌رود که از زن حمایت کند. در حالی‌که حقوق ما این‌گونه نیست. حداقل مرد باید ملزم به ثبت ازدواج موقت شود.<br />
یکی از اساتید جمعیت‌شناسی دانشگاه تهران نیز، معتقد است که ازدواج موقت به لحاظ جمعیت‌شناختی دقیقاً همان نتایج هم‌خانگی را در پی دارد. <br />
بر اين اساس  است كه برخي اعتقاد دارند در صورت حذف تعدد زوجات، ازدواج موقت می‌تواند فرصتی را در اختیار جوانان ایرانی قرار دهد که هم‌خانگی را به صورت شرعی و قانونی تجربه کنند. با وجود حفظ فردیت، استقلال مالی یا حتی زندگی نکردن با همسر خود، نیازهای عاطفی و جنسی‌شان را برآورده کنند، مادری یا پدری را تجربه کنند، با هم به مسافرت روند، مشکل پیدا کردن خانه را نداشته باشند و هر گاه که تصمیم گرفتند، بدون هیچ منع قانونی یکدیگر را ترک کنند٬ بدون آن‌که احساس گناه کنند، یا از برخوردهای قانونی واهمه داشته باشند.<br />
البته این هم‌خانگی‌ها مثل غرب نتایج گوناگونی خواهد داشت. این زندگی‌های مشترک ممکن است سال‌ها تداوم یافته و عملاً تبدیل به یک کانون خانوادگی شوند و حتی به ازدواج بینجامند، یا زنان را وادار کنند که کودکانشان را به تنهایی بزرگ کنند، بی آن‌که حتی نامی از پدر در شناسنامه‌شان بماند، یا آن‌ها را مجبور کند که فرزندانشان را سقط کنند. انتظار از قانون این است که همان‌طور که نسرین ستوده تاکید می‌کند، از زنان حمایت کند و مردان را وادارد که مسئولیت فرزندانشان را بپذیرند. اجباری شدن ثبت ازدواج موقت در دفاتر ثبت رسمی‌، یا رسمیت یافتن بیش از پیش ثبت شرعی این ازدواج‌ها می‌تواند در این راستا به زنان کمک کند. <br />
البته نباید فراموش کنیم که فقط ۱۳ درصد زنان ما شاغل‌اند. بازار کار ما پذیرای زنان تحصیل‌کرده‌ای که بیش از ۶۰ درصد دانشجویان را تشکیل می‌دهند، نیست. دولت ما مثل اروپا با کم‌بود رشد جمعیت مواجه نیست تا از کودکانی که متولد می‌شوند، حمایت مالی کند. آموزش و پرورش ما بخش سنگینی از بار آموزش فرزندان را به خانواده‌ها تحمیل می‌کند، فرزندان دیر از خانواده‌ها مستقل می‌شوند و سقط جنین نیز غیر قانونی است.<br />
اما بالا رفتن سن ازدواج٬ نشان‌دهنده‌ي نیاز جوانان ایرانی به این الگوی زندگی است. الگویی که در غرب در کنار شکل سنتی خانواده پذیرفته شده‌است و با حفظ فردیت افراد سازگاری بیشتری دارد. این الگو می‌تواند برای زنانی که استقلال مالی دارند و به دنبال حفظ استقلال شخصیتی‌شان هم هستند، مفید باشد. زنان جوانی که مطمئن نیستند که بخواهند ازدواج کنند. زنان مطلقه یا بیوه‌ای که نمی‌خواهند مرد دیگری را وارد زندگی فرزندانشان کنند و ترجیح می‌دهند، همسرشان تنها شریک زندگی آن‌ها باشد، نه پدر فرزندانشان. زنان و مردانی که نمی‌خواهند شکل سنتی خانواده را تجربه کنند. البته جامعه برای پذیرش این سبک زندگی٬ به زمانی طولانی نیاز دارد.  </p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue26/07,06,23,12,00,08/ by HTTrack Website Copier/3.x [XR&CO'2014], Sun, 25 May 2025 04:18:30 GMT -->
</html>