<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue26/07,06,23,02,43,34/ by HTTrack Website Copier/3.x [XR&CO'2014], Sun, 25 May 2025 04:18:30 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 26 | مژگان ملكيان »  از قانون دلگیرم، نه تنها حمایتم نکرد که اوضاع را بدترکرد</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html"> از قانون دلگیرم، نه تنها حمایتم نکرد که اوضاع را بدترکرد</a></div>
    <div id="author"><a href="mailto:ي">مژگان ملكيان</a>&nbsp;|&nbsp;&#1588;&#1606;&#1576;&#1607; ۲ &#1578;&#1740;&#1585; ۸۶&nbsp;|&nbsp;<a target="_blank" href="http://www.technorati.com/search//issue26/07,06,23,02,43,34/">
لینک های وارده</a></div>
    <div id="body" style="color: #000;">
      <p><em>"ازدواج موقت" يا "صيغه" کلماتی هستند که همیشه تکتک حروف آنها، درد ديرينی را در قلبم زنده می کند. کافیست اين کلمات را در روزنامه ای ببينم، در کتابی بخوانم يا در گفتگويی بشنوم، همان درد جانسوز به سراغم ميآيد و خاطرات همچون فیلمی، گاهی با دور تند و گاهی با دور کند در جلوی چشمانم رژه می روند. به او فکر میکنم که یکی از هزاران زن قربانی این قانون مردپسند و "کار راه انداز" است. به او که زندگی اش چه بیهوده و ارزان خاکستر شد. می دانم بعد از این همه سال، هنوز زخم عمیقی همان مهمان ناخواندهای که گاه و بیگاه بلای جان می شود، در گوشه ی قلب مهربانش جا خوش کرده است. سوژه ی داغ اين روزها و قصد زنستان به پرداختن اين مهم، به يادم آورد که نازنيني را در سرزمين بام های فيروزه ای می شناسم که قربانی خاموش يک طرف اين به اصطلاح ازدواج موقت بود. می دانم یادآوری گذشته و خاطره های زشت، چشمان مهربانش را تر خواهد کرد و خواب مهمان ناخوانده را برهم خواهد زد اما خود او بود که همیشه آرزو می کرد: "خدایا سرنوشت هیچ دختری را مثل سرنوشت من نکن!"  می دانم قصه اش بی شباهت به قصه ی دیگر زنان دردکشیده و قربانی قوانین مردانه نیست اما شاید بازگویی دوران تلخ زندگی اش، سبب ساز آرامشی برای قلب بزرگش باشد.<br />
راهمان دور است و ميسر نيست که روبرويش بنشينم و دستانش را بگيرم و از او بخواهم که چون هميشه قصه بگويد. قصه ی دخترک ۱۳ ساله ای که به چشم برهم زدني، ناخواسته زن شد و سپس مادر کودکی که جای عروسکش را پر کرد. به او تلفن می کنم. می گويم دوست داريد با هم گپی بزنيم. درد دلی بکنيم. می گويد راجع به چی؟ می گويم : ازدواج موقت! ريز می خندد. چشمانم را می بندم و صورت زيبايش را مجسم می کنم. پشت تلفن غم پنهان چشمانش ديده نمی شود. سوال هايم را برايش می گويم. می گوید جواب همه را که میدانی!  می گویم دلم میخواهد بيشتر از احساستان بگوييد. بعد از ۱۶ سال درپی دانستن حس و حالت آن روزهايتان هستم و انديشه ای که آن روزها در سر می پرورانديد. می گويم وعده ی ما فردا شب به وقت آمريکا و صبح به وقت ايران. آنچه در پی می خوانيد حاصل گپ و گفتگوی تلفنی ماست...</em></p>

<p><strong>من: از خودتان بگوييد. از زندگیتان؟</strong><br />
او: ۱۳ ساله بودم. شاگرد اول مدرسه. دلم می خواست درس بخوانم و آرزو داشتم فرد مهمی بشوم. در خانواده ی ما و آن زمان درس خواندن دخترها آنقدرها مهم نبود. شوهر کردن دختران تمام هم و غم پدر و مادرهای ما بود. بدبختی زمانی بود که دختری بر و رويی داست و طبيعتا خواستگارانی که يک لحظه راحتش نمی گذاشتند. من یکی از آن ها بودم. یکی از اقوام پدرم برای پسرش به خواستگاری ام آمد و پدرم بدون مشورت با من و یا با دیگران جواب مثبت داد. حتا نظر مرا نیز نپرسیدند. یادم می آید که پدرم میگفت: "دختر خوشگل رو باید زود شوهر داد و از شرش راحت شد. دختر اگر بر و رو داشته باشه، مسئولیت نگهداریش سنگین میشه."  مرا شوهر دادند به تهران و خودشان، پدر و مادرم، به مسافرت ها و سفرهای زیارتی هرساله شان رفتند. من یک شبه شدم عروس خانم و درس خواندن و مدرسه رفتن تمام شد.</p>

<p><strong>من: و همسرتان؟ او چگونه بود؟  ازدواج کردن در آن سن و به تهران آمدن چه تغييراتی در زندگيتان به وجود آورد؟</strong><br />
او: همسرم جوان بود و زيبا و خوش تيپ. اگر مادرش می گذاشت، گاهی به هردوی ما خوش می گذشت. او علاوه بر اينکه همسر من بود، از اقوام پدری ام هم بود. برخلاف خانواده ی خود، دوست داشت امروزی و مدرن باشد. از فضا و محيط خانواده ی خودش خوشش نمی آمد. در دوران عقدمان و قبل از اينکه من به تهران بيايم، خيلی مهربان بود.</p>

<p><strong>من: ظاهرا برايتان نامه ی عاشقانه هم می نوشت؟ وقتی به سفر می رفت. يادم می آيد از نامه های آن دوران برايم گفته بوديد!</strong><br />
او: اين مربوط به ماه های قبل از ازدواج بود. نامه هايش سرشار از عشق و محبت بود و همين مرا دلگرم می کرد. ما آرزوی ساختن يک زندگی شاد و خوشبخت را در سر داشتيم و در نامه هايمان از آينده حرف می زديم.اين که چقدر همديگر را دوست خواهيم داشت و چه روزهای زيبايی را در پيش رو داريم. خيلی زود بچه دار شدم. ۲۳ ساله بودم که چهار فرزند داشتم. آن زمان زندگی تقریبا مرفهی داشتیم. عاشق شوهرم بودم و بچه هایم را دوست داشتم. از تهران خوشم می آمد. از مردمانش و آداب و رسومشان که مثل آداب و رسوم شهرما، دست و پاگیر نبود. با همسرم مسافرت خارج از کشور می رفتیم. من اولین دختر فامیل بودم که به اروپا سفر می کردم. خوب  و تمیز و شیک لباس می پوشیدم و بچه هایم هم همینطور. همسرم گاهی خشن و بداخلاق بود و همه ی ما از او حساب می بردیم اما مهری که به او داشتم، باعث می شد که گذشت کنم. فرزند چهارمم ۴ ساله بود که تصميم گرفتم درس بخوانم. در کلاس های شبانه ثبت نام کردم. دوباره با میز و نیمکت و معلم و شاگردان آشنا شدم. شاگردانی که مثل خودم ازدواج کرده بودند و به دلایلی دیپلم نگرفته بودند. همه چیز خیلی خوب پیش می رفت. درسم عالی بود و با وجود بچه ها با اشتیاق درس می خواندم. </p>

<p><strong>من: موفق شدید دیپلم تان را بگیرید؟</strong> <br />
او: نه. روزهای انقلاب آمد و همه چیز زیر و رو شد. مردم انقلابی شدند و شهر رنگ دیگری گرفت. چشم روی هم گذاشتیم و دیدیم جنگ شروع شده. زندگی روی دیگرش را نشان داد. سخت بود آن روزها و دل و دماغی برای درس خواندن نمانده بود. چند سال دیگر خوانده بودم، می توانستم دیپلمم را بگیرم. اما نشد. در سالهای جنگ بود که همسرم ورشکست شد و خانه نشین. تندخو تر و بداخلاق تر از قبل و غیرقابل تحمل شده بود. غرغرو شده بود و با کوچکترین بهانه ای الم شنگه به راه می انداخت. بچه ها بزرگ شده بودند. برای خودشان کسی شده بودند. صاحب رای و عقیده و  نظر. پدرشان دیگر نمی توانست مثل گذشته به آنها امر و نهی کند. دو تا از دخترانم ازدواج کرده بودند. در آن زمان  ۴۰ سالم بود و کسی باور نمی کرد که دو دختر شوهر داده ام. </p>

<p><strong>من: همان سالها بود که همسرتان به همه چیز پشت پا زد؟ وقتی ۴۲ ساله بودید؟ </strong><br />
او:[ آهی می کشد]  با عده ای دوست شده بود. از همان ها که خانه ی مجردی دارند. به دور از چشم همسرانشان تفریح می کنند. اکثرا مذهبی بودند. در آن روزها نمی فهمیدم چرا همسر من که مذهبی نبود، آنقدر تمایل داشت با آنها نشست و برخاست کند. می گفت دارد "بیزینس" راه می اندازد. جلسه دارد. در همان خانه. و من باور کردم. گاهی حرکات مشکوکی می کرد. مثلا کادویی خریده بود و آن را قایم می کرد. من اما می فهمیدم ولی نمی خواستم باور کنم. صدای نهیب قلبم را می شنیدم اما باورش ممکن نبود. دخترانم گاهی غر می زدند. می گفتند که اصلا حواست نیست. چرا اجازه می دهی پدرمان با این افراد رفت و آمد کند؟ و من با خودم فکر می کردم که اجازه ی او هیچ وقت دست من نبوده است... با یکی از آن خانم هایی که به آن خانه رفت و آمد می کردند دوست شد. خیلی ناگهانی عاشق شد. یادش رفت که نوه دارد و دو داماد. من اما گیج بودم و منگ. مگر ممکن بود؟ گفتند "صبر کن! مرد است. سر به زیر می شود. سکوت کن! هیچی نگو! به رویش نیار! " . هیچی نگفتم، صبر کردم، به رویش نیاوردم تا بعد از چند ماه خودش به حرف آمد. دعوا کردیم. جنجال شد. گفتم :"شکایت می کنم". گفت: "برو هرکار که میخوای بکن!" گفتم: "پس ۳۰سال زندگی؟"  گفت: "باد هواست! حق دارم. قانونا، شرعا و عرفا حق دارم کس دیگه ای رو صیغه کنم!" <br />
یک ماه بعد باز  آمد سراغم. نرمتر شده بود. دوستانش یادش داده بودند که این بار باید با خوش اخلاقی و محبت از زنت بخواهی که رضایت بدهد که عقدش کنی. گفتم » : رضایت نمی دهم. برو هر کار می خواهی بکن اما من رضایت نمی دهم.  « و او رفت...»</p>

<p><strong>من: بعد از اینکه رفت، شما چه کردید؟ شکایت کردید؟ </strong><br />
او: زحمت و آبروی چند ساله ام برباد رفته بود. چقدر در طول سال ها با سختی صورتم را با سیلی سرخ نگه داشته بودم. سرم بالا بود. اما حالا؟ جواب دو دامادم را چطور باید می دادم؟ جواب مردم؟ فامیل؟ دوستان؟ شکایت کردم. قاضی به من گفت :"جنایت نکرده که خانم! رفته زن گرفته!  شما هم بچه ی بزرگ داری! داماد داری! خب برو رضایت بده! خلاف شرع که نکرده!"  </p>

<p><strong>من: عکس العمل همسرتان چه بود؟ وقتی فهمید شکایت کردید...</strong><br />
او: تهدیدم کرد. از من به دادگاه شکایت کرد که تمکین نمی کنم. خرجی خانه را قطع کرد. تهدید کرد که به تک تک فامیلت زنگ می زنم و می گویم که تو خرابی، که مریضی و من ناچار شدم که بروم یک نفر را صیغه کنم. همان بهانه ی تهوع آور آشنا! گفت به تک تک فامیل دامادهایم زنگ خواهد زد. زندگی دخترانم را سیاه خواهد کرد. خرج دانشگاه یکی از دخترانم را قطع کرد. زندگی مان را ویران کرد و رفت. خودم بهش گفتم برود. یک بار که آمده بود که باز چیزی از خانه، به خانه ی جدیدش ببرد. به او گفتم دیگر پایش را در خانه ی ما نگذارد. چیزی نگفت و رفت. مثل همیشه عصبانی...</p>

<p><strong>من: عکس العمل خانواده و فامیل تان چه بود؟</strong><br />
او: برادارانم تا جایی که در توانشان بود کمک کردند. اما هر کس زندگی و گرفتاری خودش را دارد. عاقبت خودت می مانی با کوهی از مشکلات و حل آنها. یادم می آید یکی از اقوام نزدیکم به دخترم گفته بود: " مادرت اون موقعها که مینی ژوپ می پوشید و پشت سر هم مسافرت اروپا می رفت، باید فکر این روزها رو می کرد!"</p>

<p><strong>من: هیچ وقت آن خانم را از نزدیک دیدید؟   </strong><br />
 او: بله! هر طوری بود شماره ی تلفنش را پیدا کردم. به هر وسیله ای چنگ می زدم تا از غرق شدن کامل زندگی ای که ۳۰ سال برایش زحمت کشیده بودم، جلوگیری کنم. اصلا فکر نمی کردم که همسرم ارزش این همه تلاش مرا دارد یا نه؟ اما تنها آن زندگی ۳۰ساله پیش چشمانم بود. با او حرف زدم. نصیحتش کردم. گفتم جای دختر من است. گفتم از زندگی ما بیرون برود. خیلی چیزها گفتم. اما نرفت. ماند. هرچند به دو سال نکشید اما ماند. ماند و کانون زندگی ما را به هم زد. می خواست بر روی خرابه های یک زندگی، قصری از آن خود بسازد. این شدنی نیست. </p>

<p><strong>من: و بعد؟ </strong><br />
او: دیگر هیچوقت حاضر به زندگی با همسرم نشدم. حتا زمانی که آن خانم رفت. بچه هایم دیگر حاضر نبودند پدرشان را قبول کنند. من دیگر آن زن سابق نبودم. عوض شده بودم. ۱۰ سال زمان کمی نبود. شیوه و روش زندگی مان عوض شده بود. بچه هایم دانشگاه شان تمام شده بود. قوی شده بودیم. دست به دست هم داده بودیم و ویرانه ها را آباد کرده بودیم. ۱۰ سال بعد پیغام داد که پشیمان شده است.  همسرم دختر جوان دیگری را که همسن دختر آخرم بود صیغه کرده بود و با وجود این می خواست که با ما هم زندگی کند. جواب من اما منفی بود. چهار سال پیش در تنهایی از دنیا رفت. دختر جوانی به عزای پدر بچه های من نشست.پایان غم انگیزی بود...</p>

<p><strong>من: کمی از احساستون بگید. زمانی که فهمیدید شوهری که همیشه دوستش داشتید و به او وفادار بودید، دختر جوانی را یواشکی صیغه کرده است؟</strong><br />
او: مرگ عشق، عاطفه، محبت، احساس! پایان دنیا! بی پناهی! انگار به وسط اقیانوس پرتابم کرده باشند. یا باید دست و پا می زدم تا خفه شوم  یا نیرویم را جمع کنم، شنا کنم و خودم را از این مخمصه نجات بدهم.</p>

<p><strong>من: فکر می کنید چه کسی مقصر بود؟ همسرتان؟ آن خانم یا قانون؟</strong><br />
او: هر سه عزیزم. هر سه. همسر من و آن خانم هر دو به یک میزان مقصر بودند. نداشتن احساس مسئولیت و تعهد و وجدان در قبال دیگران. خودخواهی و غرور و هوسرانی هر دو. برای چند صباحی لذت و هوس، چشم بستن به روی واقعیت. و اما قانون! از قانون دلگیرم چرا که نه تنها در آن روزها حمایتم نکرد که هیچ، بلکه اوضاع را بدتر از قبل کرد. همه چیز را به هم زد. قاضی ها طوری با من حرف می زدند انگار که من مقصرم و من باعث این وضعیت شده ام. می گفتند: "خانم حتما یه چیزی بوده که مردت رفته دنبال کس دیگه ای! خودت نتونستی جمع و جورش کنی!" و برایم از حق حرف می زدند. حقی که فقط مردانه است و متعلق به مردان. موضوعی که خیلی رنجم میداد هم صدا شدن عده ای از آقایون و حتا خانم ها با این مدعیان قانون بود. البته جای تعجب نیست چون یک سری مرد در راس امور هستند و قانون را هم مردها نوشته اند. اگر این ها پشت هم را نگیرند، پس کی بگیره؟ این قوانین به نفع خودشان هم هست!</p>

<p> <strong>من: بعد از این همه سال فکر می کنید در زندگی تان چه چیزهایی به دست آورید و چه چیزهایی را از دست دادید؟</strong><br />
او: یاد گرفتم که روی پای خودم بایستم. برای به دست آوردن هر آنچه که حق من است، بجنگم و مبارزه کنم. یاد گرفتم در دنیای مردانه، بدون سایه ی مردی بالای سرم، زندگی کنم و نفس بکشم البته با سختی های فراوان. زندگی مستقلی داشته باشم. با فرزندانم مشق عشق تمرین کنیم و امید به زندگی. بچه های خوب تربیت کنم. در عوض مرد خودخواه و هوسبازی را از دست دادم که روزی در جوانی برایم نامه های عاشقانه می نوشت. اما در آن سالهای تلخ، آن مرد جوان از وجود همسرم کوچ کرده و رفته بود. گمش کرده بودم. فکر میکنم اگر همسرم با ما می ماند، بچه هایم تا این حد به موفقیت نمی رسیدند.</p>

<p><strong>من: الآن که به گذشته نگاه می کنید، چه احساسی دارید؟ چه احساسی به آن خانم و همسرتان که دیگر نیست، دارید؟ با نگاه زن قوی امروزی که ناملایمت های فراوانی را پشت سر گذاشته؟</strong><br />
او: در آن روزها دلم می خواست آن خانم را با دستهای خودم بکشم. [می خندد] اما حالا دلم براش می سوزد. نسبت به او احساس ترحم می کنم. او هم به نوعی قربانی بوده. احساس می کنم چه موجود بدبختی بوده که شاید از سر ناچاری تن به چنین کاری داده. زندگی ای را که یک زن دیگر ۳۰سال برایش زحمت کشیده و جوانی خود را به پایش ریخته، در لحظه ای نابود کرده است... برای همسرم هم احساس تاسف می کنم که با خودش و زندگی اش چنین کرد. همه چیز را برباد داد... می دانید! ذهنم خودبه خود و شاید از قصد , بسیاری از خاطرات بد آن روزها را پاک کرده است. دلم خواسته که خیلی چیزها را فراموش کنم. مرور و یادآوری انها آزارم میدهد. چه روزگاری؟ افسوس می خورم به خاطر خاکسپاری بهترین سال های عمرم. زیباترین دوره ی زندگی ام. روزهایی که با طراوت و شاداب و جوان و زیبا بودم و چه آسان از دست رفت. روزهایی که یادآوریشان می توانست لبخندی بر لبم آورد. اما اکنون تنها آهی از حسرت برایم باقی مانده...</p>

<p><strong>من: و سوال آخر ! اگر قانون نویس بودید، آیا چنین قانونی را در جامعه وضع می کردید؟ </strong><br />
او: ببین عزیزم! ازدواج موقت، زمان خاص، مکان خاص و شرایط خاصی داشته. زمان و مکان و شرایطی که با دنیای امروز مطابقت نمی کند. اگر من قانون نویس بودم هرگز و هرگز چنین قانونی را وضع نمی کردم...</p>

<p><em>گوشی تلفن را که می گذارم، بار دیگر تجسمش می کنم. انگار روبروی من نشسته است و با صدای شیرینش زمزمه می کند: " زیباترین دوره ی زندگی ام. روزهایی که با طراوت و شاداب و جوان و زیبا بودم و چه آسان از دست رفت..."</em></p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue26/07,06,23,02,43,34/ by HTTrack Website Copier/3.x [XR&CO'2014], Sun, 25 May 2025 04:18:30 GMT -->
</html>