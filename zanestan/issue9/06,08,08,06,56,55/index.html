<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue9/06,08,08,06,56,55/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 9 |  » حضور زنان در گذر از مشروطه : جنبش یا خرده جنبش ؟</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">حضور زنان در گذر از مشروطه : جنبش یا خرده جنبش ؟</a></div>
    <div id="author"><a href="mailto:info@herlandmag.com"></a>&nbsp;|&nbsp;&#1587;&#1607; &#1588;&#1606;&#1576;&#1607; ۱۷ &#1605;&#1585;&#1583;&#1575;&#1583; ۸۵&nbsp;|&nbsp;<a target="_blank" href="http://www.technorati.com/search//issue9/06,08,08,06,56,55/">
لینک های وارده</a></div>
    <div id="body" style="color: #000;">
      <p>انقلاب مشروطه را می‌توان نقطه تحولی برای تاریخ ایران دانست ونقطه  شروعی برای تاریخ معاصر که  از همه اقشار  و اصناف جامعه  درآن شرکت داشتند . زنان ایران هم در آن سالها در حرکتهای سیاسی و اجتماعی همگام با مردان ظاهر شدند اما پیرو مناسبات مرد سالارانه حاکم بر جامعه ایران در همه دورانها از نقش آنها در تاریخ ایران یا یادی نشده و یا در معدود منابعی به آن اشاره شده است  و  به ندرت فعالیتهای آنها به گونه جدا و جامع مورد بررسی قرار گرفته اند،  اين در حالي است كه  نطفه جنبش زنان در سالهای آغازین مشروطه بسته شد و به دلیل فرا جنسیتی  بودن جنبش مشروطه خواهی،  زنان هم برای بار اول طعم حضور در عرصه های اجتماعی را چشیدند.</p>

<p>تعیین خاستگاههای یک جنبش کار آسانی نیست اما مشروطه برای زنانی که تا ان سالها از محیط مجزا و منزوی خانگی جدا نشده بودند همگام بود با فعالیتهای بیرونی و  این متغیر فعالیت بیرونی شاخصی است که نشانگر آغاز حرکت در سالهای آینده در جنبشی به نام جنبش زنان است .اما آیا می توان سالهای آغازین حضور زنان در مشروطه را جنبشی مستقل از جنبشی ملی دانست ؟<br />
آیا حضور زنان به منزله جنبشی بود که به طور مجزا به تبیین خواسته های حقوقی و اجتماعی زنان می پرداخت ؟ و آیا حضور آنها درآن سالها با جامعه پیوند پیدا می کند و به جنبش اجتماعی به مفهومی که جامعه زنان یا دست کم بخشی از آنان به طور صنفی درگیر آن شوندتبدیل می شود؟ آیا حضور زنان در مراحل اولیه انقلاب مشروطه که غالبا متاثر از رهبران مذهبی بود_ مانند شورش نان_یک جنبش مستقل زنانه بود یا تنها خرده جنبشی بود زاییده حرکت های ملی آن دوران؟</p>

<p>چنانچه در یکی از دقیق ترین توصیفات از نقش زنان در مبارزات مشروطه در ایران آمده است:</p>

<p>«به نظر می رسد مشارکت زنان در وقایع سیاسی 1290-1284  خود جوش و فاقد هر گونه حرکتی سازمان دهی شده توسط خودشان بود. چراکه سازمان دهی و فعالیت سیاسی زنان پیشینه ای تاریخی و سنتی اجتماعی نداشت که بتواند الهام بخش و راهنمای زنان باشدبا توجه به چنین بافتی نقش زنان در آن دوره به روشنی نه تنها بیانگر احساس ملی جدیدی است که به یکباره بر آنان مستولی شد وآنان را به حرکت وا داشت بلکه درعین حال بازتاب تمایلی جدید و نیرومند برای به رسمیت شناخته شدن است .»</p>

<p> با بررسی اولین تلاشها در انقلاب مشروطه و درگذر از آن تا سال 1298 که سال خیزش جنبش زنان است می توان به عواملی چند در این راستا که جنبش زنان آن سالها جنبشی به آن معنا مستقل و صنفی نبوده دست یافت که در ذیل با اشاره ای گذرا به برخی از حوادث مهم آن دوران و نقش زنان درآن به بررسی این عوامل می پردازیم .</p>

<p><strong> حضور زنان در تحرکات پيش از  مشروطه</strong></p>

<p>زنان   پیش از مشروطه در بسیاری از حرکتهای جمعی که بیشتر جنبه ملی داشت شرکت می کردند که از جمله آنها میتوان به جنبش تباکو و شرکت در جنبش مربوط به قحطی بزرگ سال 1277اشاره کرد .</p>

<p>1-	جــنبش تنباکــو :</p>

<p>با واگذاری امتیاز توتون و تنباکو ایران به مدت 50  سال به شرکت «رژی» مردم به دعوت از مجتهدین استفاده از تنباکو و توتون را تحریم کردند . در این تحریم زنان ایران فعالانه شرکت جستند و زنان تهران نیز بازار را بستند و با گل گرفتن سرها از روی چادر به ارک دولتی رفتند که به دنبال آنان مردان نیز به راه افتادند. زنان تبریز و شیراز و ایلاتی هم فعالانه دراین جنبش شرکت  داشتند.</p>

<p>2- شورش در قحطـــی بزرگ ســال 1277  :<br />
با بالارفتن قیمت نان وقحطی و کمبود آن زنان دکانهای نانوائی را چپاول کردند ، زینب پاشا از جمله زنانی است که در تبریز در تاراج خانه نظام العلمای دیبا که به علت کمبود نان صورت گرفت شرکت داشته است .   زنان تهرانی نيز در آن ايام  برای بیدار ساختن وجدان دولتمردان بست می نشستند و بالاخره یک بار به دو دسته تقسیم شده و یک گروه به سفارت انگلیس و گروه دیگر به سفارت روس رفتند تا سفرای این دول با پادشاه از وضع نا مطلوب نان سخن  بگویند.<br />
پیش قدم شدن زنان دراین دو واقعه به دو دلیل بود.ابتدا این که زنان در بافت فرهنگی آن روز ضعیفه پنداشته می شدند و مردان دولتی برخورد با آنها را در شان خود نمی دانستند و از سوی دیگر نگران   تحریک خشم مردان از حرمت شکنی زنان بودند.</p>

<p><strong>زنان در نهضت مشروطـــــه </strong></p>

<p>زنان در طول نهضت مشروطه نیز حضوری فعال داشتند . آنان در آوردن علما به مسجد برای سخنرانی با مردان همراهی می کردند و مسئول حفظ جان آنان بودند.  در مهاجرت به حرم حضرت عبدالعظیم نیز بازار را بسته و برای پیوستن به متخصصین حرکت کردند.<br />
 پس از مشروطه نیز زنان با فروختن طلا و جواهر خود جهت تهیه سرمایه برای بانک ملی اقدام کردند. همچنین با تشکیل انجمن هایی به منظور ترویج منسوجات وطنی و تحریم کالاهای وارداتی در تحریم کالاهای خارجی و استفاده از محصولات داخلی نیز نقش داشتند .</p>

<p>پس از مرگ مظفرالدین شاه  كه حمایت ازمشروطه و تدوین متمم قانون اساسی هم چنان ادامه داشت،  زنان نیز با تشکیل دسته های مختلف و ازدحام در برابر ساختمان مجلس خواستار تصویب سریع متمم قانون اساسی شدند.<br />
تظاهرات و گردهمایی های معترضانه زنان در تهران ادامه داشت تا آنکه مجلس به توپ بسته شد و تنها زنان جرات یافتند که نعش جوانان مجاهد را از زمین بردارند  چنانكه به رايت تاريخ، در دوره استبداد صغیر خانه عمه میرزا جهانگیر خان صور اسرافیل محفل آزادی خواهان بود.</p>

<p> اما علی رغم همه این تلاشها درنهایت طبق ماده 4 نظامنامه انتخابات زنان در کنار محجورین ،صغار ، متکدیان ،و مرتکبین قتل و سرقت  قرار گرفته و از حق رای محروم شدند و طبق ماده  7  حق انتخاب شدن نیز ازایشان سلب شد.</p>

<p>حال می خواهیم به این مسئله بپردازیم که چرا زنان ناگاه چنین فعالانه در تحرکات مشروطه شرکت كردند، اما هیچگاه به طور مستقل به طرح خواسته های خود نپرداختند هر چند که شاید مشروطه خواهی را راهی برای برقراری یوتوپیاهای ذهن خود می دیدند.</p>

<p>در گرایش ناگهانی زنان به مشروطه 3 عامل را در نظر گرفتیم تا به این مسئله بپردازیم که علی رغم حضور زنان در مشروطه نمی توان آن را جنبش مستقل دانست و تنها خرده جنبشی است زاییده آرمانهای  ناسیونالیستی .<br />
 <br />
این 3 عامل عبارتند از:<br />
1-	گسترش آزادی های اجتماعی بر ای حضور زنان .<br />
2-	 فقدان احزاب سیاسی و انجمن ها و گروههای اجتماعی.<br />
3-	تقدم خواسته ها ی ملی و میهنی برخواسته های زنان.</p>

<p><br />
<strong> *گسترش آزادی های اجتماعی برای حضور زنان</strong></p>

<p>" ماکس وبر " جامعه شناس آ‌لمانی  معتقد است که توزیع نا‌عادلانه  چهار عامل  ثروت‌، قدرت‌، اطلاعات و منزلت اجتماعی باعث برتری و یا عدم برتری افراد می‌شود و گروهی را اقلیت کرده ودسته ای را دراکثریت قرار می‌دهد.<br />
در طول تاریخ ایران به ویژه تاریخ پیش از مشروطــه ثروت و قدرت به طور عمده در دست مردان متمرکز بود، به گونه اي كه زنان هم بخشی از دارائی مرد محسوب می شدند و مراقبت از آن ها بر دوش مردان بود و مردان هم به دلیل همین مناسبات مرد سالارانه زنان را کاملا مجزا و منزوی حفظ می کردند. طبیعتا حضور صرف زنان در خانه و عدم حضور در اجتماع باعث عدم دسترسی آنها به منابع اطلاعاتی بود که سبب می شد آنها به حقوق انسانی خود ناآگاه باشند و به طبع آن بدون اینکه زنان خود بدان آگاه باشند، از منزلت اجتماعی آنها کاسته می شد. بدان سبب شکاف جنسیتی به معنای امروزی مطرح نبود.</p>

<p>اما هرآنچه بود انقلاب مشروطه فضائی را برای زنان باز کرد تا خود را در عرصه های اجتماعی نیز به ثبت برسانند . به دلیل نیاز به همه اقشار و اصناف جامعه جهت پیشبرد اهداف ملی, رهبران مشروطه به زنان نیز اجازه حضور در فعالیت های سیاسی و اجتماعی را دادند و به دلیل ارتباط گسترده و عمومی که در میان مردم داشتند توانستند آنها را  نیز به شرکت در حرکت های جمعی تشویق کنند. زنان هم در تظاهراتی که به دلایل گوناگون بر گزار می شد شرکت می کردند و فریاد می کشیدند  و دست به  عملی غیر زنانه می زدند و آزادی های بیشتری را تجربه میکردند اما به دلیل این که این اولین حضور آنها بود و پیش از آن هیچ الگویی برای پیگیری مطالبات زنانه در میان آنان وجود نداشت و نیز به دلیل  همان عدم دسترسی به منابع اطلاعاتی کافـی که پیش تر ذکر شد خواسته های آنها هم‌سو با خواسته های مردان بود. در حرکت هاي  پیش از مشروطه حضور آنها بیش از آنکه به منزله جنبشی صنفی باشد به صورت انفعالی و تحریک شده بود و در دوران مشروطه نیز بیش از آنکه بار اجتماعی و نهادینه داشته باشد امری سیاسی و دنباله ی تفکر آزادی خواهی بود.<br />
 در واقع مشارکت توده ای زنان در دوران مشروطه بیش از آنکه منافع صنفی آنان را پیگیری کند به دنبال تحقق هدف عمومی رفع ظلم ورزی  بود که نظام استبدادی بر عامه مردم روا می داشت .</p>

<p><strong> <br />
*فقدان احزاب سیاسی و انجمن ها و گروه های اجتماعی:</strong></p>

<p>ایران در اوایل دهه 1280 وارد دوره ای از هرج و مرج سیاسی و اقتصادی شد . سلسله  قاجاریه در فساد ، سرکوب وحیف ومیل اموال عمومی سرآمد شده بود. بدیهی است که درچنین خفقان وسرکوبی حزب و یا گروهی اجتماعی نمی تواند به گونه   علنی درباب مسائل حقوقی و اجتماعی به فعالیت و نقد ونظر بپردازد . در دوره مشروطه نیز بیشتر احزاب خواص بودند . یعنی تشکل هایی بودند که افراد صاحب نام تشکیل می دادند تا بتوانند از طریق انتخابات درحکومت مشروطه پارلمانی کرسی نمایندگی را کسب کرده و از استبداد ناشی از تمرکز قدرت و ثروت جلوگیری كنند . بدیهی است که زنان در احزاب تشکیل شده توسط مردان در سالهای اول مشروطه نقشی نداشته باشند .اما در دوره استبدادصغیر عده ای از زنان مشروطه خواه که در تبعید به سر می بردند به تدریج با مسئله ای به نام حقوق زنان آشنا شدند . کمیته نسوان ایرانی در استانبول توسط چند تن از زنان و دختران مشروطه خواهان تبعیدی تشکیل شد . این کمیته برای جلب حمایت دربارهای سلطنتی و سازمانهای مدافع حقوق زنان اروپا از مبارزین مشروطه خواه و افشا گری علیه دولت محمد علی شاه فعالیت می کرد و این اولین بار بود که زنان اقدامی بین المللی را تجربه کردند . به این ترتیب کمیته نسوان ایرانی نه تنها شرایط زندگی  زن ایرانی در نظام استبدادی رابا افکار عمومی اروپائیان در میان نهاد ، بلکه توانست ضمن برقراری ارتباط با برخی سازمانهای مدافع حقوق زنان در اروپا ، از فعالیت های آنان درجهت احقاق حقوق زنان آگاه شود. از تشکیل حزب کمونیست ایران، یعنی از خرداد ماه  1299  به بعد بنا بر سنت هائی که در این قبیل احزاب وجود دارد و اندیشه ای که مارکس درزمینه تساوی  حقوق انسانی مطرح می کند ، بر جنبش زنان تاکید خاص می شود و در کنگره حزب کمونیست که درانزلی تشکیل می شود ، برنامـه ای که تصویب می شود شامل تساوی طلبی حقوق زن و مرد هم بوده است که ازآن به بعد درجهت سازمان دهی زنان فعالیت می شود و از سالهای 1320 تا 1332  دیگر فقط حزب توده نیست که سازمان زنان دارد. پس به تدریج در خلال جنبش مشروطه و دوران استبداد صغیر و پس از آن تشکل هائی زنانه به وجود آمد که ماهیتا از تشکل های حزبی چیزی کم نداشت و به طور مستقل به طرح خواسته های زنان می پرداخت .چیزی که در دوران مشروطه و قبل از آن به چشم  نمی خورد اگر چه این سازمانهای زنان اکثرا بخشی از یک حزب به حساب می آمدند و خواسته های آنها در راستای درگیریهای حزب بود اما همین استقلال مسائل زنان از آرمانهای ملی و ناسیونالیستی چیزی بود که تا آن زمان وجود نداشت .</p>

<p><strong>*تقدم خواسته های ملی و میهنی بر خواستــه های زنان :</strong></p>

<p>با شکل گیری شرایط انقلابی دامنه ائتلاف ها و اتحاد ها فزونی می گیرد وترکیبی موزائیکی از گروه ها و بخش های اجتماعی و سیاسی نامتجانس شکل می یابد که با پیـروزی انقلاب این اجزا و پاره های نا هماهنگ از هم جدا می شوند.شرایط آن روزها ی ایران هم خواسته ها و آرمانهای ملی را بر جامعه حاکم کرده بود و فضای یک دستی را در جامعه به وجود آورده بود . اکثر مردم چه زن چه مرد دریک جبهه واحد قرار گرفته بودند . </p>

<p>اهداف پی گیری شده از سوی زنان با عرف و روال  آن دوره تناقضی نداشت . درآ ن زمان طرح هر گونه حقی برای زنان مورد استقبال قرار نمی گرفت.چنانچه درمبارزات مشروطه خواهی عده ای از زنان در جهت حمایت از آزادیهای فردی زنان در بازار دست به تظاهرات زدند،  اما این اقدام آنان مورد استقبال قرار نگرفت و هم مشروطه خواهان و هم مخالفان آن از این که اقدام گستاخانه این زنان زیر چتر حمایتی آنان باشد ابا داشتند . درصورتی که تظاهرات میهن پرستانه سایر زنان مورد حمایت ملی گرایان بود  ,راه پیمائی زنان درجهت کسب آزادی های فردی شان درنظر هر دو گروه بی معنا و غیره موجه می آمد . به هر حال این نمونه ای از جهت گیری کلی نسبت به جنبش رو به رشد حقوق زنان بود.</p>

<p><br />
<strong>*تغییر شیـوه در فعـالیتهای زنـان:</strong></p>

<p>هر دورانی مبتنی بر یک توهم و خیال بزرگ است . توهمی که به ایده ها و اندیشه ها شکل می دهد  و سـپـس آدمیان را در راستای محقق سازی  یوتوپیاهای ساخته ذهن به تلاش وا می دارد . انقلاب ها بر این اساس مدعی پاسخگوئی به مجموعه ای از نیازهای رو به گسترش هستند در حالی که کمتر در اندیشه محدودیتهای بر خاسته از عالم واقعیت اند. از این رو انقلابیون به انتظاراتی دامن میزنند که بر آوردشان قالبا از عهده آنان بیرون است . مردم رفته رفته در میابند که باید توقعات خود را تعدیل کنند و اگر حداقل خواسته های خود را اجابت شده یافتند شکر گزار باشند و همه  می پذیرند که به جای تغییر قوانین حاکم بر واقعیت ها باید خویشتن را دگر گون سازند.</p>

<p>شاید بنابر همين  دلایل بود که زنان دریافتند که بهتر است توان خود را صرف مبارزه در جبهه دیگری كنند  و دست به تغییرات فرهنگی زدند و شروع به تا‌سیس مدارس و روزنامه هائی کردند که به روشنگری در راستای حقوق زنان می پرداخت.<br />
 <br />
این جبهه کمتر مورد تعرض و تعدی مخالفان قرار می گرفت و کم کم زنان با ظهور مجله های ویژه زنان پا به عرصه روزنامه نگاری گذاشتند واز آن سو با تا سیس مدارس دخترانه به کار آموزش دختران جوان مشغول شدند  تا شاید این راه دستیابی به تغییرات حقوقی را هم تسهیل کند .</p>

<p>جنبش زنان ایران از سال 1311  با منحل شدن آخرین سازمان مستقل زنان رو به افول گذاشت اما مشروطه نقطه   تحولی بود برای حضور زنان در عرصه های سیاسی و اجتماعی . </p>

<p>به هر روی نه تنها در ایران که در بسیاری از نقاط جهان زنان بخش مبهم هر تاریخ و دورانی را تشکیل میدهند.با اینکه نیمی از جمعیت هر جامعه ای زنان هستند اما در منابع و ماخذ تاریخی  یا تاثیر این قشر وسیع بر تحولات اجتماعی نادیده گرفته شده یا بها‌ئی کمتر از ارزش واقعی آن یافته است . در کمتر مواردی جدا گانه و جامع به تحلیل حضور و یا عدم حضور آنها در تحولات پرداخته شده است . با توجه به اهمیت آن باید دقیق تر و روشن تر مورد اهتمام تحلیل گران قرار گیرد.</p>

<p><strong>منابع و ماخذ:</strong><br />
1-جنبش حقوق زنان در ایران(طغیان افول و سرکوب از 1280 تا انقلاب 57)-الیز ساناساریان/ترجمه نوشین احمدی خراسانی<br />
2-کانون بانوان(با رویکردی به ریشه های تاریخی حرکتهای زنان در ایران)/مریم فتحی<br />
3-زن و مشروطه ایرانی/فخر السادات محتشمی پور-روزنامه ایران/30 فروردین 1385<br />
4-زنان مشروطه خواه/ گفت وگو با محمدحسين خسروپناه/ كبوتر ارشدى/روزنامه  شرق/21 اذر 1383<br />
5-انقلاب و نو سازی/جواد افشار کهن/روزنامه شرق/18 اسفند 1383<br />
6-زن و حزب در ایران/مرضیه مرتاضی لنگرودی/نشریه نامه/28 دی 1384<br />
7- حضور زنان دوره مشروطه،پا به‌پاي مردان/محبوبه مقدم/روزنامه سرمایه/24 اردیبهشت 1385</p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue9/06,08,08,06,56,55/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
</html>