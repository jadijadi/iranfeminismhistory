<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue9/06,08,08,06,29,09/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 9 | فیروزه مهاجر » دیگر هرگز و هیچ کجا</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">دیگر هرگز و هیچ کجا</a></div>
    <div id="author"><a href="mailto:info@herlandmag.com">فیروزه مهاجر</a>&nbsp;|&nbsp;&#1587;&#1607; &#1588;&#1606;&#1576;&#1607; ۱۷ &#1605;&#1585;&#1583;&#1575;&#1583; ۸۵&nbsp;|&nbsp;<a target="_blank" href="http://www.technorati.com/search//issue9/06,08,08,06,29,09/">
لینک های وارده</a></div>
    <div id="body" style="color: #000;">
      <p>یکی از شریان های مغز لبنان منفجر شد و نام خود و نام پدر و مادر و محل و تاریخ تولد و زبان هایی را که می داند و تالیفاتی که کرده است و فرهنگ هایی که نوشته است و حروف الفبایی که اختراع کرده است و بادبان هایی که بافته است، همه را از یاد برد. <br />
                               <br />
این بخشی از شعری است که نویسنده جنگ داخلی لبنان، علی اکبر کسمائی، در آغاز کتابش از نزار قبانی (1998-1923) شاعر و نویسنده سوریایی نقل می کند. <br />
در شعر قبانی که به مناسبت جنگ داخلی در لبنان که از بهار 1975 آغاز شد سروده شده، اشاراتی از این دست به فرهنگ کهن این منطقه آسیای غربی، فنیقی های باستانی که بخشی از جهان فعلی، دین وصف ناپذیری به آن ها دارد زیاد است. او ما را به یاد بیبلوس 7 هزار ساله می اندازد. به یاد شهری کهن و معبدی کهن برای خدایی شهید شونده که نام خود را به خدای یهودیان وام می دهد و، به درستی و به واسطه  ارزش و رابطه نمادینش با طبیعت، عید نوروز را برای ما به ارمغان می آورد. شهری بر کرانه  شرقی و یکی از زیباترین سواحل مدیترانه که تا همین یک ماه پیش آب های زلالش هنوز می توانستند آیینه ای باشند در برابر ستون های همچنان پا بر جای  معبد ادونیس و سواحلش محل برگزاری جشنواره های هنری بین المللی و اینک با شروع جنگ زندگی فرهنگی در آن متوقف شده، و با حمله موشکی اول اوت اسراییل به کارخانه برق جیه  وانفجار مخازن سوخت آ ب های آن چنان آلوده شده  که دیگر تا سالیان سال زادگاه هیچ حیوان و گیاه آبزی ای نخواهد بود و قرار است اگر نقشه دولت ایالات متحد و هم عهدانش در مورد آسیای غربی اجرا شود محل عبور خط لوله نفتی برای ارسال به آسیای شرقی باشد.  <br />
قبانی ما را به یاد دو بندر کهن صور و صیدا می اندازد و نخستین کشتی هایی که در مدیترانه به آب انداخته شدند. دو بندر زیر حمله، با روستاهای متعدد و زمین های زیر کشت، فروشگاه هایی پر از انواع  میوه های  خوش طعم و رنگ مدیترانه ای و رستوران هایی با غذاهای بی نظیر لبنانی که اینک، پس از قتل عام ساکنان و با خاک یکسان کردن آن ها زیر حملات هوایی، زمینی، دریایی، با موشک، توپ و تفنگ اسراییلی- امریکایی، از 2 اوت، مین گذاری شان شروع شده تا به ظاهر منطقه ای امن و عاری از تعارض برای اسراییل و در اصل راهی برای سلطه امریکایی بر منطقه و تغییر نقشه آن بگشاید. حالا اسراییلی ها قدم به قدم با مین گذاری پیش می روند تا امنیت این منطقه که تا این جا با همان سلاح های شیمیایی تامین شده که امریکایی ها در فلوجه (نوامبر 2004) برای در هم شکستن مقاومت مردم به کار بردند، با فسفر سفید که، تا وقتی که اکسیژن در هوا موجود است، گوشت و مغز استخوان مردگان، مجروحان را می خورد و آب می کند، با بمب های ناپالم و موشک هایی که خانه ها را بر ساکنان آن ها خراب می کند، به طور کامل حاصل شود!  <br />
بیروت در شعر قبانی زنی است که دستگیر شد، "زن مشکوکی" که "هیچ کس حاضر نشد ضمانتش را بکند". <br />
در بیروت، در لبنان، اینک همه زن ها مشکوک اند. زن ها مشکوک اند چون به جنگ باور ندارند. و بدتر از آن، گرچه به جنگ باور ندارند، به مقاومت باور دارند. زن های لبنانی مشکوک اند چون زیر بمباران هنوز می توانند لبخند بزنند و به خنده و شوخی به تو یاد آوری کنند که زندگی زیباست و برای حفظ آن باید مبارزه کرد. زن های لبنانی  مشکوک اند چون زیرک و هوشیارند. نمونه اش راشا SHAX)) است که در وبلاگش   waronlebanon.blogspot.com (از طریق این آدرس بقیه را هم می توانید پیدا کنید) در حالی که هفته هاست از خواب و آسایش محروم است، حمله اسراییلی ها به بیمارستان بعلبک را به دنبال دست یافتن به اسامی بیماران و اشتباه گرفتن دو نصراله دیگر با شیخ حسن نصراله، که ظاهرا یکی قههوه خانه چی از آب در آمده و دیگری چوپانی جوان به مسخره می گیرد، و در مقابل این حرف فرماندهان نظامی اسراییلی که سوریه را متهم به ارسال تسلیحات جدید نظامی به حزب اله می کنند،  این واقعیت را یادآورمی شود که این نظامیان اسراییلی نیستند که جنگ را اداره می کنند بلکه جنگ است که اسراییلی ها را اداره  می کند، تلویحا اشاره ای به این نکته که تمام ماجرا نه برای دفاع از دو سرباز اسراییلی است که در 12 ژوییه گروگان گرفته شده اند، چرا که سربازها برای کشته شدن سرباز می شوند، بلکه برای نفتی است که قرار است از بحر خزر و از مسیر دو جمهوری گرجستان و آذربایجان به ترکیه حمل شود. جنگ لبنان برای تسلط کامل بر حوضه بحر خزر و آسیای مرکزی است و دخالت ایران و سوریه بهانه،  نکته ای که هرچه از شروع جنگ بیشتر می گذرد " تعداد بیشتری از تحلیل گران و مفسران متوجه اش می شوند." (نک: استیو مسترسن در  Lebanon, Syria, Iran and the Coming Imperialist Re-Division of the World, in (GlobalReaseach.ca  http://www.uruknet.info/?s1=1&p=25344&s2=03، با تشکر از سیمین مرعشی برای این مقاله و مقاله های دیگر). این واقعیت که "جنگ اسراییل علیه لبنان از پیش و در تمامی جزییات آن، در اتاق های کاخ سفید،  پنتاگون، و بدون شک جاهای دیگر، برنامه ریزی شده بود. "جنگ" لبنان قطعا جنگی نیابتی است. در نخستین ساعات پس از این که در 12 ژوییه اسراییل شروع به بمباران لبنان کرد – بوش و رایس در ایالات متحد، بلر در انگلستان و المرت نخست وزیر اسراییل همه شروع به نام بردن از ایران و سوریه به عنوان مشکل اصلی، حامیان واقعی حزب اله، کردند، حتی بیمارگونه، اعلام کردند که ایران نقشه هایی برای سلطه بر کل خاورمیانه دارد! خونسردی و محتوای حرف هاشان تقریبا یکسان بود." (همان) <br />
تقریبا همه وبلاگ نویسان زن لبنانی (از سحر سجادی ممنونم که این آدرس ها را برایم فرستاد) به اضافه دوستان شان در اسراییل معتقدند که این جنگ برنامه ریزی شده بود اما،  مثل همیشه، همه چیز طبق برنامه پیش نرفت. بمباران قانا دست مهاجمان را رو کرد و بلافاصله 48 ساعت آتش بس کمک کرد تا نقشه ی جدیدی برای  کارزار تبلیغاتی آماده شود: پرداخت دستمزد از سوی دولت اسراییل به هر کسی که وبلاگ های  لبنانی و عربی را شناسایی کند و با آن ها وارد گفتگو و دفاع از اهداف اسراییل شود. چیزی که حتی کم تر از حمله شیمیایی به لبنان، و حتی بمب های امریکایی هدایت شونده با ماهواره  که با شروع جنگ در اختیار  اسراییل قرار گرفته و هدایت کننده ی آن ها البته خود ایالات متحد خواهد بود،  با ادعای جنگی در این ابعاد  برای آزاد کردن دو سرباز اسراییلی همخوانی دارد. وبلاگ ها شناسایی می شوند تا بتوان در جنبش مقاومت لبنان مسیحیان و غیر مسلمان ها و غیر شیعیان را از هم جدا کرد. اما آیا چنین چیزی واقعا ممکن است؟ <br />
عوام فریبی فقط از طریق اینترنت صورت نمی گیرد. اسراییل اعلامیه های تبلیغی زیادی روی بیروت ریخته و روش های دیگری را پیش از این برای تبلیغ اهداف خود به کار برده است. حرف های گنده و پر ابهامی که متاسفانه در این منطقه آسیا، که ما هم جزوش هستیم، خریدار زیاد دارد. ایرادی دارد که بگویم خریداران بیشتر مرد هستند؟  صرفا به این دلیل ساده که زنان جوامع مردسالار بخصوص همواره با جزییات زندگی سر و کار دارند، با امور روزمره و پر از جزییات زندگی خانوادگی و، به دلیل سنت های این جوامع، خشونت های خانگی و اجتماعی همواره حاضردر جوامع مردسالار،  که نسبت به رفتار و گفتار زنان بیش از حد خرده بین اند،  و آن ها را هم ناچار به خرده بینی وا می دارند. در خانه،  خرده بینی زن را حتی وقتی بجاست به تاثیر کسانی در بیرون نسبت می دهند، به تاثیر همکلاسی/همسایه/خانواده زن، در جامعه این خرده بینی را به تاثیر خارجی – در مورد ما غربی –  نسبت می دهند. تناقضی که جامعه مردسالار در کنار سایر تناقضات خود ساخته اش باید با آن سر کند و ناچار در مقابله با آن دست به عوام فریبی و صدور احکام کلی و مبهم زند. و گویا جامعه مردسالار متحد طبیعی خود را اینک در سرمایه داری جهانی می یابد، در جهانی سازی و عوام فریبی در مورد دمکراسی. <br />
مسترسن در مقاله اش به دیدار 24 ژوییه رایس، وزیر خارجه ایالات متحد، از لبنان اشاره می کند و به درستی به عوام فریبی او در تکرار این حرف بیهوده که گروگان گیری دو سرباز اسراییلی باعث این حمله شد. اما رایس و دوستانش فراموش می کنند که اگر می خواهند تبلیغات شان در زنان موثر واقع شود باید به جزییات حمله بپردازند، به واقعیت استفاده از بمب فسفر سفید، ناپالم و مین گذاری جنوب لبنان. و با توجه به کوچکی لبنان در واقع مین گذاری نیمی از این کشور، آن هم به بهانه دمکراسی آوردن به منطقه، دمکراسی ای که اگر یک ذره واقعیت داشت پس از این که تعدادی از نظامیان امریکایی و انگلیسی استفاده از بمب فسفر سفید را  در کوچه پس کوچه های تنگ فلوجه  و روی تن مجروحان غیر نظامی تایید کردند (نوامبر 2005، RaiNews24 ) و کارشناسان پنتاگون با وقاحت و صریحا اعلام کردند که فسفر سفید – همان چیزی که به فارسی به آن منور می گویند و در ارتفاع بالا برای عملیات شناسایی مورد استفاده است – همواره در جنگ ها به کار رفته و سلاح جنگی محسوب می شود،  دمکراسی ای که اگر اعتقادی به آن در سران امریکایی و اروپایی وجود داشت بعد از این که در 17 ماه مه 2005 استفاده از بمب ناپالم در جنگ عراق را پنتاگون تایید کرد  نباید اجازه می داد که دولت بوش و سران پنتاگون همچنان بر سر مقام خود باقی بمانند.                  <br />
رایس و دوستانش همچنین فراموش می کنند به جزییات زندگی آوارگان بپردازند، به هزاران نفری که در روزهای آغاز جنگ توانستند از جنوب لبنان بگریزند و به دمشق پناه  برند؛ به جزییات بی خانمان شدن هزاران غیر نظامی لبنانی، اکثرا زن و کودک، که اینک با خراب شدن خانه ها، پل ها و جاده های لبنان و با بمباران همه روزه نه اجازه بیرون آوردن مصدومان و مردگان خود را از زیر خرابه ها می یابند و نه اجازه دریافت امدادهای پزشکی و غذایی را،  و نه اجازه خروج از روستاهای خود را. <br />
آن ها فراموش می کنند ابعاد ویرانی ای را که در لبنان، علاوه بر تلفات انسانی زیاد،  به تاسیسات زیر بنایی این کشور مانند آب، فاضلاب، برق، گاز، جاده ها، ارتباطات، فرودگاه ها، بنادر، خانه ها، صنایع، انبارهای مواد غذایی، کارخانه های تهیه شیر و لبنیات، دفاتر سازمان ملل و امکانات بهداشتی و بسیاری چیزهای دیگر صدمه جدی وارد آورده عنوان کنند. <br />
در این سومین دور حمله اسراییل به بهانه گروگان گیری دو سرباز اسراییلی (اسراییل بار اول در 1978 و ظاهرا برای تسریع  در اجرای قطعنامه 1955 سازمان ملل و ایجاد منطقه ی امن برای خود به لبنان حمله کرد و بار دوم  در 1982 برای اشغال تمامی لبنان) که در واقع برای تغییر نقشه خاورمیانه انجام می شود زنان  که زندگی شان هیچ با جنگ سر آشتی ندارد مثل همیشه بیش از همه از تبعات این جنگ، از نظامی شدن منطقه، ویرانی خانه ها  و مزارع ، بدون هرگونه وسیله معاش ماندن، به هم ریختن بافت جامعه که به نوعی در همه این جوامع پدرسالار خشونت های خانگی و اجتماعی مرسوم علیه زنان را تعدیل می کرد و می کند، آسیب می بینند. در حالی که رایس در سخنان 25 ژوییه خود در تل آویو خواب "رنج زایمان یک خاورمیانه جدید"را که البته "دردناک است" می بیند که لابد قابله آن سازمان ملل است، زنان بی خانمان شده لبنانی در بیداری و با چشمان باز رنج افزایش مشکلات خود را  با افزایش تقاضا برای تامین نیازهای خانواده و ناتوانی از برآوردن این نیازها می بینند، رنج افزایش تبعیضات علیه زن ها  (مرد امدادگری می گوید، وقتی می خواستیم در همان فرصت کمی که اسراییل داده بود تا صرفا زیر آوار ماندگان دو روستا را امداد رسانی کنیم، هنگام از زیر آوار بیرون آوردن زنی که فقط دو پایش پیدا بود و احتمالا اگر ما درش نمی آوردیم سگ ها می خوردندش، با این اعتراض مواجه شدیم که مرده حرمت دارد و ما نمی توانیم به آن زن دست بزنیم)  و رنج نا امنی در مقابل نیروهای مهاجمی که طبق سخنان رایس در تل آویو "خاورمیانه ای جدید" را تدارک می بینند، و آرزو می کنند که کاش تنهایی و بی پناهی همراه  با مسئولیت نگهداری از فرزندان کوچک و خویشاوندان مصدوم و پیر، بدون هیچ حقوقی، فقر، بیکاری، و نبود بهداشت خواب یا کابوسی گذرا بود. البته ایالات متحد کنوانسیون رفع تبعیض از زنان را امضا نکرده، اما ظاهرا اروپا  چرا. برای همین است که در حالی که تا همین حالا هم به گفته مسترسن در همان مقاله،  سه محور شرارت، ایالات متحد- اسراییل- انگلستان، لبنان جدیدی خلق کرده اند و این کشور را به وضع 30 سال پیشی برگردانده اند، صدها نفر را که اکثرا زن و کودک بوده اند کشته اند، هزاران نفر را زخمی کرده اند و میلیون ها نفر را بی خانمان، حرف از دمکراسی می زنند و وانمود می کنند که این دمکراسی برای زنان بخصوص پر ثمر خواهد بود.   <br />
در حالی که، همان طور که مسترسن می نویسد، رویای سلطه جهانی است که با پایان جنگ سرد و فروپاشی نظام شوروی ایالات متحد را که با مشکلات اقتصادی جدی و حل ناپذیر رو به روست و نقشه هایش در امریکای لاتین و جنوبی، و افریقا،  شکست خورده، و از  کنفرانس  G8 در جنوا  به این طرف از سوی سایر اعضای WTO به خاطر نقش مخرب خود در تجارت جهانی ملامت شده،  شگردهای کثیف و هولناکی مانند این برای به دست گرفتن کنترل مخازن نفتی این منطقه می کشاند. به گفته مسترسن بعضی ها مانند نئوت گینگریج،  جمهوریخواه معروف امریکایی و سخنگوی سابق مجلس نمایندگان، تا آن جا پیش رفته اند که جنگ لبنان را آغاز جنگ جهانی سوم بخوانند. حرفی که به دلیل کلی و مبهم بودنش هیچ چیزی را برای ما روشن نمی کند. مسترسن در عوض با اعلام دین خودش به مقاله 26 ژوییه Michel Chossudovsky ، آکادمیسین معروف در  http://globalresearch.ca/index.php?context=viewArticle&code=<br />
CHO20060726&articleId=2824 درباره جنگ در لبنان و نبرد برای نفت که با جزییات کامل توضیح می دهد چرا مد نظر ایالات متحد فعلا، بعد از لبنان، تسخیر ایران و سوریه است و منافع اسراییل در مقام یک متحد بعد از منافع انگلستان و قبل از منافع جمهوری های ترکیه، آذربایجان و گرجستان البته محفوظ خواهد ماند،  خلاصه ای از بحث چسودوفسکی را در مقاله خود می آورد. و خلاصه ی آن خلاصه چیزی نیست جز خیال تسخیر منطقه تا آسیای مرکزی. ایران در این میان به واسطه قرار داشتن در وسط میدان های نفتی منطقه و در رده سوم جهانی از حیث ذخایر نفت و در رده دوم پس از روسیه از حیث ذخایر گاز بودن از قرار طعمه ای لذیذ گرچه گلو گیر است. در مقابل ایالات متحد چاره ای از توسل به این کار برای حل بحران های اقتصادی خود ندارد. این دورنمایی است که مسترسن ترسیم می کند. <br />
آیا واقعا چنین است؟ آیا خیال تغییرنقشه منطقه جدی است؟ آیا این خیال اگر عملی شود به دنبال خود جنگی جهانی را دامن خواهد زد؟ <br />
سیاستمداران امریکایی چنان که در مورد عراق دیدیم هرگز نخواهند گذاشت که همه مردم جهان به تمامی حقیقت دست یابند، خواه این نقشه عملی شود و خواه نشود. اما واقعیت اینک شرایط رنجبار و پر مخاطره ای است که زنان لبنانی در مقاومت علیه ایالات متحد و مخالفت با اجرای قطع نامه 1955 سازمان ملل که به خلع سلاح نیروهای جنوب لبنان رای داده است، هر دقیقه و هر ساعت باید متحمل شوند و در عین حال مدام در معرض این تبلیغات قرار گیرند که این امریکاست که منافع آن ها را تامین می کند و وای به این که قدرش را ندانند.  اصرار زنان لبنانی در مورد این که حزب اله نه یک حزب سیاسی است و نه یک میلیشیای اسلامی، بلکه جنبش مقاومت لبنان در مقابل اشغال خارجی و اجرای اهداف دولت ایالات متحد است (نک:  anectodesfromabananarepublic.blogspot.com) از این زاویه مفهوم صریحی می یابد و در عین حال طنز گفته های نزار قبانی را آشکار می کند. آری، زن های لبنانی مشکوک اند چون این روزها هم خبرنگار جنگی می شوند و به مناطق جنگی می روند و هم در جهان اینترنت به مبارزه با جنگ تبلیغاتی ای که اسراییل و امریکا و نمایندگان کوچک و بزرگ شان علیه مقاومت لبنان به راه انداخته اند می پردازند. زن های جهان، غیر از رایس و شرکا،  همه  مشکوک اند چون نفعی از جنگ نمی برند و با این همه حاضر نیستند تماشاچی خاموش باشند، دیگر هرگز و هیچ کجا.   </p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue9/06,08,08,06,29,09/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
</html>