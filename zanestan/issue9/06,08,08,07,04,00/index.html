<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue9/06,08,08,07,04,00/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 9 |  ميثم قاسمي »     جنبش زنان ايران؛ بيش از يك قرن مبارزه / ميثم قاسمي</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">    جنبش زنان ايران؛ بيش از يك قرن مبارزه / ميثم قاسمي</a></div>
    <div id="author"><a href="mailto:info@herlandmag.com"> ميثم قاسمي</a>&nbsp;|&nbsp;&#1587;&#1607; &#1588;&#1606;&#1576;&#1607; ۱۷ &#1605;&#1585;&#1583;&#1575;&#1583; ۸۵&nbsp;|&nbsp;<a target="_blank" href="http://www.technorati.com/search//issue9/06,08,08,07,04,00/">
لینک های وارده</a></div>
    <div id="body" style="color: #000;">
      <p>دوران مشروطه به اعتقاد اغلب صاحبنظران هنگامه ي آغاز تحول در بينش زنان و شروع بيداري هاي سياسي واجتماعي ايشان است. تا قبل از آن زنان نقش قابل توجهي در امور سياسي و اجتماعي كشور نداشتند. فقط در چارچوب زندگي سنتي در مناطق كشاورزي به ايفاي نقش مي پرداختند و چهره ي سياسي و اجتماعي ايران يكسره مذكر بود. زيربناي فكر سنتي و مذهبي در ايران چنان زن ستيز بود كه با سواد شدن زن را برنمي تافت و عامه ي مردم خروج زن از خانه را قبيح و زشت مي دانستند حتي زناني كه با انواع حجاب و روبنده از خانه خارج مي شدند گاه در مظان تهمت هاي ناموسي و شايعات قرار مي گرفتند. منشأ تغيير موقعيت زنان در ايران را بايد در دوره ي قاجار جستجو كرد. زيرا در اين دوره است كه برخي روشنفكران و فعالان سياسي در بررسي علل ضعف و عقب ماندگي ايران موقعيت زن را مورد توجه قرار مي دهند. آنان دريافتند تغيير وضعيت كنوني جامعه ايران بدون احقاق حقوق زنان و فعال كردن آنان در عرصه ي اجتماعي امكانپذير نمي باشد. در ميان روشنفكران ايراني در دوره ي قاجار ميرزا آقاخان كرماني بيش از همه به موقعيت زن ايراني توجه كرده است. او خواهان دگرگوني شرايط زندگي و موقعيت اجتماعي زن در ايران بود. ولي در اين دوران تنها حركت قابل توجه زنان شركت آنان در تحريم تنباكو است. انقلاب مشروطه و گشايش فضاي سياسي كشور موقعيت مناسبي براي تبليغ و ترويج عقايد روشنفكران در زمينه ي موقعيت زن بود. پروفسور برنارد لوئيس استاد دانشگاه و نويسنده برجسته در زمينه تاريخ خاور ميانه در ميان كليه تغييرات ناشي از نفوذ يا پيروي از سرمشق هاي غربي، ژرف ترين و دامنه دارترين آنها را تحول در وضع زنان مي داند.<br />
از اواخر سده ي نوزدهم ميلادي رواج روزنامه هاي فارسي زبان مانند اختر، قانون، حبل المتين و..... باعث آگاهي زنان در كنار مردانشان از تحولات سياسي و اجتماعي كشور و حتي خارج از مرزهاي كشور شد.<br />
در سال هاي انقلاب مشروطه مخصوصاًًً در تهران و تبريز زنان در امور سياسي و تشكيل انجمن هاي سري و در تظاهرات و تشكيلات ملّي و آزاديخواهانه شركت داشتند. و حتي در سال 1909 در روزنامه حبل المتين تصويري چاپ شد كه نشان مي داد در ميان فداييان مشروطه چند زن با لباس مردانه و تفنگ به دست در حال مبارزه بودند كه يكي از آنها نيز در اين مبارزه كشته شده بود. <br />
در سال 1908 در اعتراض به انحلال مجلس به دستور محمد علي شاه حدود سيصد نفر از زنان در مقابل بهارستان به تظاهرات پرداختند. غير از اين موارد زنان در چند نوبت در هنگام بروز قحطي و اعتراض مردم عليه رژيم حاكم نيز شركت جستند. هرچند زنان همپاي مردان از هدف هاي عمومي انقلاب مشروطه حمايت كردند و در اين راه صدماتي را نيز متحمل شدند اما  در نظامنامه انتخابات دوره ي اول مجلس شوراي ملي از حق رأي محروم شدند و تنها معترضين اين امر نيز زنان تجدد طلب شهري بودند. زنان به خاطر شرايط سياسي و اجتماعي نامناسب آن زمان به فعاليت هاي مخفيانه مي پرداختند.   '' اتحاديه ي غيبي نسوان'' كه زنان عضو آن   به صورت مخفيانه كار مي كرد. يكي از اينگونه  تشكل هاي  سياسي زنان در دوره ي اول مجلس شوراي ملي است.<br />
 در مورد تأسيس مدارس دخترانه نيز بين مردان مشروطه خواه اختلاف نظر بود. تأسيس مدارس دخترانه در ايران با مخالفت هاي بسيار زيادي روبرو شد و اينكار مخالف شرع اسلام و توطئه ي بيگانگان براي بي عفتي زنان ايران تشخيص داده مي شد. روحانيون و مرتجعين  نيز در صدر مخالفان قرار داشتند. آنها عقيده شان اين بود كه '' اين مدارس را بيگانگان به منظور رواج بي عفتي داير كردند'' و تأسيس دبستان دوشيزگان توسط بي بي خانم وزيراُف در سال 1907 ميلادي را با '' اشاعه ي فاحشه خانه ها و مسكرات'' در يك رديف قرار دادند.    <br />
انقلاب مشروطه روزنامه نگاري را  نيز در ميان زنان ايران توسعه داد. اولين نشريه ي تخصصي زنان دانش بود كه در فاصله ي سال 1328 تا 1329 قمري منتشر شد. شكوفه، نامه بانوان، عالم نسوان، نسوان وطنخواه در تهران، نسوان شرق در بندر انزلي و جهان زنان در مشهد، دختران ايران در شيراز و پيك سعادت نسوان در رشت از نمونه هاي نشريات مخصوص زنان در آن دوره ها مي باشند. اين نشريات با اينكه در فضايي كاملاً سياسي منتشر مي شد سعي مي كردند براي توقيف نشدن از سياست دور نگه داشته شوند. اينان بيشتر در زمينه ي آگاهي بخشي و نجات زنان از جهل در كنار آموزه هاي اخلاقي و خانوادگي و تربيت بچه و ..... و هم چنين در دفاع از حق تحصيل براي زنان و رد تفكر حاكم در جامعه كه «زنان نبايد علم خط و سواد داشته باشند» تلاش مي كردند. گسترش مطبوعات زنان در كنار خويش همواره اعمال سانسور را هم مي ديد. بجز نشريات زنان نشريات عمومي مثل روزنامه ي صحبت و روزنامه گلستان به خاطر دفاع از حقوق زنان به دام توقيف گرفتار شدند.<br />
در دوره ي رضاشاه پهلوي اوضاع كمي تغيير كرد و اصلاحات زيادي البته به صورت اجباري و از طرف حكومت براي پيشرفت موقعيت زنان انجام شد. مهر انگيز كار مي نويسد''مورخين حتي آناني كه اختناق سياسي رضاشاه را نقد كرده اند به تغيير موقعيت زن در دوره ي او به داوري مثبت پرداخته اند. البته اين پيشرفت بيشتر زنان طبقه ي متوسط و بالاي متوسط را در بر مي گرفت.''(2:24 ) در اين دوره زنان فرصت يافتند در مشاغل جديدي چون پرستاري، آموزگاري و نيز در كارخانه ها به كار مشغول شوند. اقدام براي بهبود زنان توسط رضاشاه بلافاصله پس از ديدار او از تركيه  و  مشاهده اقدامات مشابهي كه آن‌جا انجام گرفته بود آغاز شد.<br />
 باز شدن درهاي مؤسسات آموزشي بروي دختران و بويژه دانشگاه تهران كه ورودي پسر و دختر مي پذيرفت، اعمال جريمه ي سنگين براي مؤسسات عمومي و سينماها و كافه ها و هتل هايي كه بين زنان و مردان تبعيض قائل شوند و نيز فعاليت برخي مؤسسات فرهنگي در كنار كشف حجاب رضاخان از اين اقدامات بود.كشف حجاب اجباري هر چند بخشي از زنان جامعه را فعال كرد و به سواد آموزي و اشتغال آنان منجر شد ولي بخش بزرگي از جامعه نيز كه پاي بند باورهاي ديني بودند بخاطر خصومتي كه با حكومت پيدا كردند و آن را ضد دين دانستند به نگه داشتن بيشتر زنان شان در پستوخانه ها ترغيب شدند. <br />
فقدان جامعه مدني و حضور باورهاي سنتي باعث مي شد تغيير برخي قوانين نيز اثر مثبت چنداني روي وضعيت زنان نداشته باشد. البته هنوز مردان امتياز داشتن 4 همسر به طور همزمان و طلاق دادن به اراده ي خود را داشتند سرپرست قانوني خانواده محسوب شده و از ارث بيشتري بهره مي بردند هم چنين هنوز زنان از نامزدي در انتخابات و حق رأي محروم بودند. كلاً در دوره ي پهلوي هر چند زنان در ساختار قدرت نفوذ داشتند اما اين مشاركت نيز تنها تا هنگام همسويي شان با حاكميت تداوم داشت. به عقيده ي دكتر آبراهاميان نويسنده كتاب ايران بين دو انقلاب، حزب توده تنها سازماني بود كه همواره زنان را بسيج كرده و سرسختانه در راه حقوق آنها مبارزه مي كرد علي رغم آنكه در همان زمان مقامات مذهبي در حال تلاش براي بستن مدارس دخترانه بودند.<br />
تشكيلات زنان حزب علاوه بر مدرسه در خواست هاي متعددي براي توجه به امور زنان داشتند. آنها اصلاحات رضاشاه را واقعي نمي دانستند و اعتقاد داشتند اصلاحات شاه نيز چندان فراتر از محدوده ي نقش زن در خانه و دختر خوب و مادر مهربان بودن نرفته است. از سال 1322 فعاليت حزب توده با تشكيل سازمان زنان براي احزاب و انجمن زنان براي هواداران حزب آغاز شد. سپس تشكيلات دموكراتيك زنان جايگزين آندو شد. تشكيلات دموكراتيك زنان چهل و پنجمين سالگرد مشروطه را با درخواست حق رأي براي زنان برگزار كرد. در جناح ملي حضور زنان كمرنگتر بود. انتخاب دو نماينده زن براي كنگره كه خانم ها پروانه فروهر و هما دارابي بودند با مخالفت شديد جناح سنتي روبرو شد.<br />
روشنفكري ديني و نگاه عقلاني به دين در اين دوران قوت مي گيرد ولي در بين روشنفكران ديني نيز اتفاق نظر در مورد حق مشاركت زنان وجود ندارد. بازرگان همواره با حضور زنان در تشكيلاتش مخالفت مي كرد ولي طالقاني و در سالهاي بعد شريعتي بيشتر حامي حضور زنان در عرصه ي عمومي بودند. در مورد شريعتي نكته قابل توجه آن است كه او برخلاف حزب توده و روشنفكران غير مذهبي بر قشر سنتي و كاملاً مذهبي جامعه اثرات زيادي گذاشت و مهمترين عنصر تأكيدي او در مورد زنان ''حضور اجتماعي زن'' بود البته همواره روشنفكران ديني آزادي و حضور زن را تنها تا محدوده ي مشخص مي پذيرفتند. <br />
در مجلس چهاردهم بود كه نمايندگان حزب توده با طرح قانون انتخاباتي جديد كه زنان هم حق رأي داشتند غوغايي بپا كردند. سرانجام در بهمن 1341 شش ماده جنجالي محمد رضاشاه معروف به انقلاب سفيدشاه و ملت با انجام همه پرسي تأييد شد كه اعطاي حق رأي به زنان يكي از مهم ترين موارد آن بود. حقوق زنان در كنار اصلاحات ارضي دو مورد مهم مخالفت روحانيون با محمدرضاشاه بود. <br />
در دوره ي محمدرضاشاه پهلوي قانون حمايت از خانواده در سال 46 به تصويب رسيد. اين قانون در سال 53 بازنگري، اصلاح و تصويب مجدد گرديد. در قانون حمايت از خانواده  اعمال قدرت مردان بر زنان محدود شده و در آن قيد شده بود مردان نمي توانند بدون دلايل معتبر زنانشان را طلاق دهند و نمي توانند بدون اجازه كتبي همسر خود زن ديگري اختيار كنند همچنين زنان به حق درخواست طلاق دست يافتند و مي توانستند بدون اجازه شوهرشان در بيرون خانه كار كنند. پروفسور امين در تاريخ حقوق ايران (ص 616) مي نويسد: «شيوه هاي رفتاري و ارزش هاي اجتماعي به ويژه در رابطه با زنان كه ريشه هاي هزار ساله داشت با دادن حق رأي به زنان و اشتغال ايشان به مشاغل نمايندگي مجلس و قضاوت از يك سو و تصويب قانون حمايت از خانواده از سوي ديگر متحول شد». بر همين اساس بود كه محمدرضا پهلوي يكي از خدمات مهم خود به ايران را در مورد پيشرفت حقوق زنان در دوره ي حكومت خويش مي دانست.  <br />
   <br />
در مقابل آيت الله خميني آزادي زنان به سبك دوره ي پهلوي را تقليد از غرب مي دانست ولي به حضور فعال زنان به شدت اعتقاد داشت البته تا جايي كه به گفته او ”مفسده نيافريند“ .<br />
او عنوان كرد: ” زنان آزاد هستند در بسياري امور شركت كنند. آزادي به معناي واقعي كلمه نه آنطور كه شاه مي خواست.“ (9:87) او در بسياري مصاحبه ها و سخنراني ها نقش زنان در انقلاب را ستوده و در جايي مي گويد: ” اين زن ها بودند كه پيروزي را نصيب اسلام كردند“(9:169) و ”در اين نهضت اسلامي و انقلاب اسلامي نقش بانوان از نقش مردها بالاتر بود يعني هم خود فعاليت مي كردند و هم مردها را به فعاليت مي كشاندند.“ (9:174)<br />
با اين همه در دوران پس از انقلاب نيز آنطور كه انتظار مي رفت در امور زنان پيشرفتي حاصل نشد و حتي بسياري  معتقدند در اين زمينه عقبگرد داشته ايم. چنانچه رضا عليجاني اعتقاد دارد ”بزرگترين عقبگرد انقلاب پيرامون حقوق زنان بوده است.“ در واقع برخي فعالان در امور زنان معتقدند نقش زنان در انقلاب نامتوازن با سهم آنان از انقلاب بوده است عمده دلايل آنها اينست كه زنان در اين دوره اخير حق قضاوت را از دست دادند و بسياري از قوانين با لغو قانون حمايت از خانواده در بعد از انقلاب به قوانين سال 1310 يعني بيش از نيم قرن رو به عقب بازگشت. مردان حاكم بلامنازع حق طلاق گشتند  و امكان سرپرستي زنان به كودكانشان كاهش يافت. حجاب اجباري شده و شكل خاصي از آن در برخي ادارات ملاك گزينش يا اخراج قرار گرفت و... .<br />
 در مجموع پنج دوره ي اول مجلس شوراي اسلامي سهم زنان از كرسي هاي مجلس 53/2 بوده است.بطوريكه در دوره ي اول مجلس تعداد نمايندگان زن 43/1 درصد كل نمايندگان، دوره ي دوم 48/1 و دوره ها ي بعد به ترتيب 49/1، 47/3، 83/4 درصد بوده است. همان درصد كم هم به ندرت در نطق هاي خويش به مسائل حقوق زنان مي پرداختند.<br />
 <br />
يك مانع مهم در راه احقاق حقوق زنان در ايران نيز  نحوه ي نگرش به حقوق زن در اسلام است. كه با تشكيل حكومت ديني پس از انقلاب به وضوح نمايان شد. در مورد برخي متون صريح ديني از نظر مدافعان حقوق زنان صراحتاً نوعي تبعيض وجود دارد كه اين امر موجب ايجاد چالش جدي بين آنان و حاكميت مي شود و در اين ميان باز برخي تفاسير روشنفكرانه افراد اصلاح طلب از آن متون به تعبير رضا عليجاني به ''توجيه گري ناشيانه'' ‌آن متون انجاميده است. در ساختار قدرت نيز مشكلاتي در راه حضور زنان وجود دارد. سهم پايين زنان در پست هاي مديريتي و سرپرستي دستگاه هاي دولتي در مقايسه با مردان نتايج همان انگاره ها ي سنتي است كه قوانين نيز بر مبناي آنها تدوين شده است.<br />
در دوره ي پس از انقلاب در مقاطعي كه نياز به حضور زنان احساس مي شده به شدت با ابزارهاي تبليغي از طرف قدرت ترويج و ترغيب شده است. مثلاً موفقيت اصلاح طلبان در جلب آراي زنان در دوم خرداد 76 و 18 خرداد 80 با وعده هاي زياد به آنان و تشويق فراوان ممكن شد. هر چند در اين دوره پيشرفت هاي زيادي حاصل شد ولي باز هم فضايي باز براي شنيدن صداي زنان و همچنين تحمل شنيدن آن وجود نداشت و  روزنامه ي زن و پيام هاجر در اين دوران توقيف شدند. <br />
علي رغم حضور چشمگير زنان در سالهاي انقلاب و جنگ و انتخابات هاي 76 و 80 نگرش سنتي مبني بر اينكه حضور زن در جامعه موجب تضعيف رابطه اش با خانواده مي شود با ابزارهاي فراوان مثل كتاب ها و نشريات، مدارس، صدا و سيما و .... تقويت شده است و تعريف دختر خوب و مادر خوب القا شده به گونه اي بوده است كه مانعي دروني براي زنان در راه حضور فعال در عرصه ي عمومي بوجود آورده است. در سالهاي اخير تعاريف سنتي در حال درهم شكستن است و مناسبات بين زنان و مردان در حال تغيير است. موقعيت دختران در تحصيل به مراتب بهتر از گذشته است، تعداد زنان شاغل افزايش يافته و توجه به نظريات فمنيستي بيشتر شده است و نگرش سنتي مبني بر تعريف زن فقط به عنوان يك ''دختر، همسر و مادر خوب'' در حال تغيير است. هر چند ابزارهاي سركوب در جهت طبيعي جلوه دادن تبعيض هاي جنسيتي موجود حركت مي كنند ولي اعتراضات و حساسيت ها نسبت به برخي مقررات سختگيرانه پوشش اسلامي، تفكيك جنسيتي و جداسازي دختران و پسران، پايين بودن دستمزد زنان شاغل، بركناري برخي زنان از مناصب اداري، ممنوعيت تحصيل دختران در برخي رشته ها و هم چنين شركت در فعاليت هاي ورزشي و ...... روز به روز بيشتر مي شود.به گونه اي كه  حتي آگاهي زنان خانه دار با گسترش وسايل ارتباط جمعي و اينترنت و ماهواره در حال افزايش است و آموزشهاي رسمي مدارس و صدا و سيما و روزنامه هاي رسمي ديگر نمي توانند همچون گذشته حاكم بلامنازع اطلاعات و يگانه هدايت كننده ي افكار و فرهنگ زنان باشند. از اين روست كه با همه ي فشارها مطالبات آزادي خواهانه زنان به خاموشي نگراييده است. اين مطالبات بخاطر تضادي كه با فرهنگ مرد سالارانه ملي دارند باعث بروز تعارض هاي شخصيتي در متون خاص جامعه گرديده است.<br />
البته مي توان گفت در كشورهاي خاورميانه در برخي موارد پيشرفت هاي حاصله در حقوق زنان رو به عقب بازگشت و اين پس گرايي حقوق زنان مورد توجه نويسندگان قرار گرفت. پروفسور برنارد لوئيس مي نويسد: ''پس گرايي جدي حقوق زنان بيشتر در كشورهايي بوده است كه نفوذ بنيادگرايان غلبه دارد يا مثل ايران، بنيادگرايان حكومت مي كنند. آزاد شدن زنان يكي از شكايات بنيادگرايان است و برگشت دادن آن جزو برنامه هاي مقدم آنها.'' (4:389)<br />
در عين حال او پيشرفت هاي حاصله را تقريباً غير قابل بازگشت به گذشته مي داند  و  مي نويسد: '' با اين حال مسلم است كه تغييرات برگشت ناپذيري صورت گرفته است. حتي آنهايي كه مدعي بي كم و كاست شرع انورند احتمال نمي رود كه بخواهند رسم صيغه را باز گردانند، و احتمال اينكه چند همسري در ميان طبقات تحصيل كرده خاورميانه رايج شود بسيار ضعيف است. نفوذ و حكومت بنيادگرايان طريقه و محتواي تعليم و تربيت زنان را از بسياري جهات تغيير داده است، اما آنها را به وضع جهالت پيشين بازنگردانده و بعيد است كه باز گرداند.  '' (4:390)</p>

<p><strong>منابع وماخذ:</strong><br />
1-	آبراهاميان، پرواند، ايران بين دو انقلاب، ترجمه احمد گل محمدي، محمد ابراهيم فتاحي، تهران، نشر ني، چاپ نهم 1383<br />
2-	 كار، مهر انگيز، مشاركت سياسي زنان؛ موانع و امكانات، تهران، نشر روشنگران و مطالعات زنان 1379<br />
3-	 محمدي اصل، عباس، جنسيت و مشاركت؛ درآمدي بر جامعه شناسي مشاركت سياسي زنان ايراني، تهران، نشر روشنگران و مطالعات زنان 1381<br />
4-	لوئيس، برنارد، خاورميانه؛ دو هزار سال تاريخ از ظهور مسيحيت تا امروز، ترجمه حسن كامشاد، تهران، نشر ني 1381<br />
5-	 خسرو پناه، محمد حسين، هدف ها و مبارزه زن ايراني از انقلاب مشروطه تا سلطنت پهلوي، تهران، نشر پيام امروز 1381 <br />
6-	رستگار، ليلا، روزنامه نگاري زنان؛ از آغاز تا شهريور 1320 ، پژوهشنامه تاريخ مطبوعات ايران، سال1 شماره1 1376<br />
7-	 عليجاني، رضا، شريعتي؛ راه يا بيراهه؟، انتشارات قلم، تهران1381 <br />
8-	 پهلوی، محمد رضا، پاسخ به تاريخ، ترجمه دکتر حسن ابوترابيان، نشر زرياب، تهران، 1379<br />
9-	خمينی، روح ا...، جايگاه زن در انديشه امام خمينی، موسسه تنظيم و نشر آثار امام خمينی، تهران 1375<br />
     10 - امين، حسن، تاريخ حقوق ايران، انتشارات دايره المعارف ايران شناسی، تهران 1382<br />
11- اصغری، يونس، بررسی ترکيب نمايندگان مجلس شورای اسلامی و منشا طبقات اجتماعی آنان در پنج دوره قانون گذاری، نشر مشتاقان فلاح، 1378</p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue9/06,08,08,07,04,00/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
</html>