<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue7/06,06,29,10,05,17/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 7 | پروين اردلان »  فضا شکني زنانه در22خرداد</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html"> فضا شکني زنانه در22خرداد</a></div>
    <div id="author"><a href="mailto:pardalan@gmail.com">پروين اردلان</a>&nbsp;|&nbsp;&#1662;&#1606;&#1580;&#1588;&#1606;&#1576;&#1607; ۸ &#1578;&#1740;&#1585; ۸۵&nbsp;|&nbsp;<a target="_blank" href="http://www.technorati.com/search//issue7/06,06,29,10,05,17/">
لینک های وارده</a></div>
    <div id="body" style="color: #000;">
      <p>آن روزهاي انقلابي که در پي انقلاب اسلامي در اولين برخورد، اندک سهم زنان از فضاي حقوقي حذف شد، و پس از آن حضور زنان در فضاي عمومي هم مورد حمله قرارگرفت به نظر نمي رسيد که همين حذفيات قانوني، حذفيات صد درصدي فضايي را نه تنها براي زنان که براي همه شهروندان به دنبال داشته باشد و سياست هاي جداسازي و زنانه ومردانه کردن فضاها در دستور کار قرار گيرد. فضاي عمومي که در حال و هواي انقلابي از آن مردم شده بود و نمودش را در حضور خياباني مردم در راهپيمايي هاي گوناگون و گفتگوي هاي خياباني مدافعان يا مخالفان گروه هاي گوناگون سياسي در کنار دانشگاه ها و کتاب فروشي ها و صف هاي طويل آذوقه و نفت و ...نشان مي داد در پي سياست هاي "ساماندهي فضايي " از شهروندان ستانده شد. در حوزه زنان اين ساماندهي به حدي بود که با وجود حضور گسترده زنان در اعتراض خياباني 57 ، براي همنسلان من که در آن دوران کودک بوديم کسب فضا بسيار دشوار تر و اعتراض خياباني رويايي ناممکن بود.<br />
يادم مي آيد که براي برگزاري علني 8 مارس در خانه هنرمندان چه ترس ها و وحشت هايي را با شادي هايمان آميختيم آن هم در زمانه اي که ديگر فمينسيت هاي جهان به رقص و پايکوبي مي گذراندند تا سنت مبارزاتي شان را پاس بدارند. به فاصله 25 سال از زنان تظاهر کننده در 8 مارس 57 ، ما نه تنها فضايي براي بيان خواسته هايمان نداشتيم که براي برگزاري علني برنامه هايمان در يک مکان بيروني بر خود مي لرزيدم. در سياست "ساماندهي فضايي" اما، گروه هاي نزديک به قدرت و همسو با سياست هاي حاکميت چنين ترس و ومحدوديتي را از بي فضايي لمس نکردند. در جايي که زنان به دليل اعتراض به اجباري شدن نوع پوششان  مورد بازخواست و بازخريد و اخراج قرار گرفتند، زنان ديگر آزاده در خيابان ها عليه بدحجابي راه پيمايي کردندو شعار دادند و اخبارشان پوشش داده شد. به تدريج در طرح "ساماندهي فضايي"، اعتراضات مردمي در قالب سياست هاي رسمي، بعدي رسمي يافت و ما بيشتر با مفهوم سازي از تجمعات رسمي تحت عنوان " خود جوش" آشنا شديم؛ و صدا و سيمايمان که بايد صدا و سيماي همه شهروندان باشد، براي انعکاس حرکت هاي "خودجوش"  هرگز صدايي از زنان، سنديکاها، کارگران، دانشجويان نشنيد. </p>

<p>سياست "ساماندهي فضايي" تا زماني که فضاي تک صدايي قدرتي فراگير داشت و تثبيت سياست هاي حاکم تنها سياست ممکن گروه هاي در قدرت بود پاسخ مي داد اما، با رشد و گسترش نهادهاي مدني و گذر از اعتراضات و حرکت هاي فردي به سوي بيان خواسته هاي جمعي و مدني که هدفش تغيير شرايط و موقعيت نابرابر شهروندان در حوزه هاي گوناگون بود، اين سياست بي پاسخ ماند. تغيير در آرايش فضاي  جامعه تکصدايي، دراز مدت و دامنه دار بود. به رغم محدوديت هاي بسياري که براي بازايستاندن آن به عمل آمد مقاومت هاي مدني در برابر ساختارهاي جان سخت بي تحمل از ديدن، ايستادگي کرد تا با "فضا شکني" راه خود را بپيمايد. حضور گسترده زنان در حوزه هاي آموزشي، حرفه اي و مدني، رشد و گسترش نگرش هاي فمينيستي و افزايش آگاهي زنانه و نگرش منتقدانه به موقعيت زنان و بلاخره مطالبه طلبي هاي فمينيستي و حقوقي جنبش زنان فضا شکني را چه بخواهيم و چه نخواهيم در مسير فعاليت هاي زنان قرار داده است. جنبش دانشجويي به رغم مشکلات و اختلافات گوناگوني که از سر گذراند اکنون به عنوان جنبشي پويا و پردامنه و مردمي خودنمايي مي کند، فعاليت هاي سنديکايي به رغم محدوديت هايي که بر سر راه شکل گيري سنديکاها قرار داشت هويتي مستقل يافته است و فضاي بيروني را در فقدان تريبون هاي بياني، روشي براي بيان خواسته هاي خود مي خواهد. همه اينها در خلا رخ نمي دهد بلکه بيانگر پختگي جنبش هايي است که اکنون خواسته هاي مشخص حقوقي و صنفي خود را طلب مي کنند و تجمعات خياباني را يکي از روش هاي بياني اين خواسته ها مي دانند، بي آنکه  در انديشه "براندازي" که اتهام بيهوده به هر جنبشي در کشور ماست، باشند.</p>

<p>بيان خواسته ها در فضاي بيروني راهي براي ديده شدن و همراه شدن است، راهي است که جنبش هاي مدني در همه کشورهاي جهان پيموده اند و همين امربه دموکراتيزه کردن جوامع کمک کرده است. هر نوع فعاليت بيروني مسالمت آميز مدني و اعتراضي، تلاشي است براي "فضا شکني" جامعه محدود ساز که ممانعت در برابر آن جز راديکاليزه کردن نهادهاي مدني نتيجه اي ندارد.  اعتصاب يک روزه رانندگان شرکت واحد جز آن که اعتراضي مسالمت آميز ومدني را در قالب اعتصاب به منصه ظهور رساند و خواسته هاي کارکنان پررنج شرکت واحد را در برابر افکار عمومي قرار دهد  به دستگيري رهبران سنديکاها، اخراج يا تعليق رانندگان، و جلوگيري از هرگونه اعتراض صنفي  مدني مي انجامد. 18 تيرماه که مي تواندبه مثابه 16 آذري ديگر روز بيان خواسته ها و اعتراض هاي مسالمت جويانه دانشجويي شود به برخورد پليس با دانشجو مسير داده مي شود.  تجمع مسالمت آميز يک ساعته زنان در 8 مارس 1384 در پارک دانشجو و 22خرداد 85 در پارک ميدان 7 تير، با برخورد خشونت آميز پليس با زنان و مردان شرکت کننده، دستگيري و احضار و تهديد زنان و مردان همراه مي شود. شايد يکي از دلايل اين راديکاليزه کردن ها اين است که در نگاه مسئولان ما هر گونه تجمعي بوي انقلاب و براندازي مي دهد زيرا بعد از گذشت نزديک به 30 سال از انقلاب، هنوز مسئولان ما نهادهاي مدني را به مثابه نهادهاي تهديد کننده نظام قلمداد مي کنند و مدني کردن حاکميت در دستور کارشان نيست؛ بي آنکه توجه داشته باشند که تحمل اعتراضات مدني است که در دموکراتيزه کردن سياست گذاران، قانون گذاران و مجريان قانون موثر مي افتد و ابعاد خشونت در جامعه را کاهش مي دهد. </p>

<p> تجمع 22 خرداد امسال با آنکه با برخورد پليس با تجمع کنندگان رنگ خشونت را بر خيابان گرم هفت تير پاشيد اما در عين حال رهگذران خياباني را به تامل واداشت و حتي در نقش تماشاچي درگير ماجرا کرد. روزها بعد از گذشت برهم پاشي اين گردهمايي شعاع فراگيري صدا و خواسته اين تجمع از مرزهاي محدود جغرافيايي گذشت و بازتابي گسترده يافت، حتي در همان شعاع اندک ميدان هفت  تير و محدوده آن، در فروشگاه هاي اطراف ميدان، حرف و سخن اين گردهمايي و واکنش خشونت آميز نيروي انتظامي هنوز جريان دارد واين همان تاثير اعتراضات خياباني در جلب نظر و مشارکت مردمي به حرکت هاي مسالمت آميز و در واقع تغيير ذائقه تماشاگر هم هست. با آنکه دقايقي پيش از زمان برگزاري تجمع برخوردها  آغاز شد، اما بازتاب گسترده آن حتي به رغم مقاومت قهري در برابر روش هاي مسالمت جويانه زنان به رسانه اي قدرتمند براي نفوذ در افکار عمومي تيديل شد و حتي قطعنامه ي خوانده نشده تجمع که بيانگر مطالبات حقوقي و برابرخواهانه زنان بود پس از انتشار، گستره اي وسيع تراز نگاه حاضرانِ در ميدان يافت. </p>

<p> پس از برهم زدن تجمع 22 خرداد برخي نوشته هاحاکي از بي اعتنايي مردمان رهگذر به تجمع زنان بود، اگر اين موضوع واقعيت هم داشته باشد مي توان گفت که بي اعتنايي برخي از رهگذران را نمي توان بر گردن همان برخي گذاشت. در جامعه اي که تماشاگر عمومي ما فقط مي تواند شاهد يا ميانجي دعواهاي پرخشونت و فحاش روزمره باشد، در جايي که تماشاگر ما را براي تماشاي صحنه اعدام متهمي گرد مي آورند تا از صحنه مرگ ديگري عبرتي بياموزد و در عين حال از سيرک مرگ لذت ببرد، يا براي ديدن حرکات زنجير بازکردن معرکه گيريي به تماشا بايستد و براي قدرت نمايي جسمي او کف بزند، يا براي حفظ سنت چهارشنبه سوري صدايش را نه با شادي پريدن از آتش و کارناوال هاي خياباني که با انفجارهاي گوناگون پرصداي آزار دهنده سردهد، محدوده تماشايش را رخدادهاي تکان دهنده اي تشکيل مي دهند که او را درگير ماجرا نمي کنند. بنابر اين نمي توان انتظار داشت که ذائقه بصري تماشاگر ما در برابر کتک خوردن تجمع کنندگان به دست پليس يکباره تغيير کند و به عامل فعال در تجمع تبديل شود. حافظه خياباني ما با ديدن اجتماعات مردمي در خيابان هايمان بسيار بيگانه است، تئاترهاي خياباني با همه قدمتي که در دنياي پيرامونمان دارند در صحنه خيابان هاي ما مرده است. ما از کارناوال هاي خياباني هيچ نمي دانيم. ما از شادي برنده شده تيم فوتبال و شادي و پايکوبي مردمي در خيابان هيچ نمي دانيم، شادي و اعتراض فيلتريزه شده، همين تصاويري است که شاهدش هستيم. کداميک از ما به خاطر داريم که پليس براي حفظ امنيت و نه کتک زدن در خياباني حاضر باشد و جز باتوم تصوير ديگري را در خاطرما زنده نکند؟ </p>

<p>ذائقه بصري تماشاگر را اما، صرف برگزار کردن يک تجمع تغيير نمي دهد. در اعتراضات خياباني هواداران فوتبال که منجر به تخريب اماکن عمومي مي شود، عصبانيت است که به انفجار مي رسد،  حال آنکه بيان علني مطالبات و خواسته هاي مدني، با برگزار کنندگان مشخص و حقيقي، با انتشار بيانيه هاي مداوم و شعارهاي مشخص که در تجمع اخير زنان در 22 خرداد شاهدش بوديم نشان داده است که مي توان بين يک اعتراض مدني با يک اعتراض بي هدف يا با هدف نامشخص فرق گذاشت و لااقل جلوي شايعاتي را که عليه برگزار کنندگان و براي ممانعت از مشارکت مردم در تجمع مطرح مي شود خنثي و ناکارآمد کرد. به خيلي از کساني که در تجمع 22 خرداد حاضر بودند گفته شده بود که اين تجمع براي حجاب است يا براي تغيير کاپيتان تيم ملي يا دستگيري معتادان .... نمي دانم چرا مسئولان ما بدون توجه به علني بودن تمامي اين خواسته ها همچنان هر تجمع اعتراضي را با زدن مهر هايي چون "اقدام عليه نظام" يا "تشويش اذهان عمومي "، "نشر اکاذیب"... در يک ترازو مي گذارند و به جاي آنکه حکومت داري مدني را آموزش دهند با معترضان مدني برخوردهاي قهري مي کنند. و نتيجه اين مي شود که تصوير اشتباه و نادرست دادن از تجمعات مسالمت آميز هدف دار، و برخوردي خشونت آميز با آنها بعد رسانه اي بيشتري يابد. گواه آن صداي اعتراض زنان در 22 خرداد بود که با آنکه سرکوب شد بيش از هر دوران ديگري به گوش زنان دنيا رسيد و اين روز را نه به زور برگزار کنندگان که به زور نيروي انتظامي به روزي ماندگار در تاريخ زنان ايران تبديل کرد و از جنبش عدالت خواهانه زنان در ايران پرده برداشت.  <br />
 درکنار ديگر شيوه هاي مطالبه خواهي زنان همچون نقد مستمر رسانه اي در نشريات زنان و ديگر رسانه هاي عمومي، برگزاري سمينارها و نشست هاي گروهي درباره مسائل زنان، لابي کردن و تلاش براي تغيير موقعيت نابرابر زنان از بالا، ... برپايي تجمعات مسالمت آميز مدني به رغم تيغ سانسور، فيلترينگ، دشواري در اطلاع رساني مي تواند يکي از ابزارهاي بياني مطالبات جنبش زنان باشد. اولين تجمع زنان در ميدان فلسطين در حمايت از زنان فلسطين تعداد کمي را گرد آورد، اولين برگزاري 8 مارس در پارک لاله براي بيان مطالبات گوناگون جنبش زنان بر مخاطبان جنبش زنان افزود، اولين تجمع بزرگ زنان در 22 خرداد در برابر دانشگاه تهران در اعتراض يه قوانين زن ستيز جنبش زنان را رويت پذير و آن روز را از آن زنان کرد، و تجمع ديگر زنان در 22 خرداد 85 با آنکه مجالي براي برگزاري نيافت اما روز تثبيت جنبش مستقل حقوقي زنان، روز پيوند جنبش زنان با ديگر جنبش هاي مدني چون جنبش دانشجويي و همچنين روز ارتباط مردمي گسترده با مادران، خواهران و زناني بود که بي عدالتي حقوقي را در زندگي خود تجربه کرده بودند. ممکن است هزينه پردازي اعتراضات خياباني مسالمت جويانه نسبت به ديگر حرکت هاي اعتراضي، مخالفاني براي برگزيدن اين شيوه داشته باشد اما ساير شيوه هاي ديگر هم به آساني به کار گرفته نشد و براي تثبيت آن ها هزينه هاي بسيار پرداخت شد زيرا "فضا شکني" با پرداخت هزينه همراه است و برگزاري تجمعات مسالمت آميز هم يكي از ابزارهاي فضا شکني و از آن خود کردن فضاهاي بيروني است.</p>

<p> هزينه حضور درميدان هفت تير در 22 خرداد را همه آنانی پرداختند که برای شکل گیری این تجمع نام خود را با همه تهدیدها و وحشت هایی که از طرق مختلف بر سرشان آوارشده بود، ثبت کردند؛ به انعکاس و تبیین دلایل شکل گیری تجمع و بی حقوقی زنان پرداختند و با مصاحبه ها و نوشته هایشان پیام تجمع را فراگیر کردند؛ به خاطر حضورشان کتک خوردند، زنداني شدند، جریمه شدند، خسارت دیدند، از امتحاناتشان محروم، تهديد و توبيخ شدند و هم اکنون هم چون موسوی خوئینی در زندان هستند. آنان با مقاومت هايشان در 22 خرداد، به روز اعتراض حقوقي زنان در تاريخ جنبش زنان ايران حقانيت بخشيدند و آن را ماندگار کردند. <br />
پاسش مي داريم.   </p>

<p> <br />
</p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue7/06,06,29,10,05,17/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
</html>