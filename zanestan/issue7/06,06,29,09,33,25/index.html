<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue7/06,06,29,09,33,25/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 7 | مريم ميرزا » مرد داشتن - نگاهی به رمان تقسیم</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">مرد داشتن - نگاهی به رمان تقسیم</a></div>
    <div id="author"><a href="mailto:deepseason@gmail.com">مريم ميرزا</a>&nbsp;|&nbsp;&#1662;&#1606;&#1580;&#1588;&#1606;&#1576;&#1607; ۸ &#1578;&#1740;&#1585; ۸۵&nbsp;|&nbsp;<a target="_blank" href="http://www.technorati.com/search//issue7/06,06,29,09,33,25/">
لینک های وارده</a></div>
    <div id="body" style="color: #000;">
      <p>تقسیم چه چیزی؟ شاید این بهترین سوالی باشد که در مقابل نام کتاب تقسیم از پیرو کیارا، نویسنده ایتالیایی، به ذهن برسد. آیا قصه تقسیم صرفا تقسیم یک مرد است میان سه زن، سه خواهر؟ یا نه، قصه باروری اعتماد به نفس، شکوفایی ذهن و ... است که برای این سه خواهر از طریق یک مرد صورت می گیرد. مردی که ورودش به شهر شروع داستان و مرگش خاتمه آن است، در صورتی که قصه روایت زندگی این سه خواهر است. به نظر می رسد نویسنده همانطور که در خلال کلمات و رخداد های قصه اش زن را موجودی ضعیف، ناکامل، همواره نیازمند مرد تصویر می کند، برای شروع و خاتمه داستانش نیز به همین عهد پایبند می ماند. نویسنده عصبانی است. این عصبانیت از توصیفات و کلماتی که به کار می بندد مشخص است. پس ناروا نیست اگر ما هم بیش و پیش از سبکی که در نقادی های مختلف برای آن او را ستوده اند این عصبانیت به چشممان بیایید. عصبانیتی که وی از زن و سیستم کلیسای کاتولیک دارد. اگرچه باز هم برای هرچه بیشتر به رخ کشیدن بلاهت جاری در این سیستم بسته که وی ادعایش را دارد، از وجود زن مایه می گذارد. او حتی روی خوش بیشتری به کشیش ها که مرد هستند نشان می دهد تا این سه خواهر راهبه. چرا که ظاهرا پیرو کیارا عزم خود را در قصه تقسیم جزم کرده است تا با همه توان به زنان بتازد.<br />
تقسیم قصه سه خواهر فوق العاده زشت است. سه پیر دختر مذهبی متعصب. پیر دخترانی که در خانه شان بعد از مرگ پدر به روی هیچ مردی باز نشده است. اما وقتی که به روی یک مرد باز می شود شالوده زندگی پیشینشان از هم می پاشد. چطور می شود به گفته آنانی که این کتاب را تحسین می کنند چرا که زنان را در موقعیت برتر سوء استفاده جنسی از یک مرد نشان داده است سر تصدیق تکان داد حال آنکه نویسنده حتی در کوچک ترین اجزا قصه نیز از کین خواهی از زنان رهایی نمی یابد. <br />
این مرد تازه وارد در کلیسا چشمش به چشم یکی از سه خواهر می افتد. خواهر وسطی که تنها امتیازش باسن خوش تراشش است و هیچ امتیاز دیگری از زیبایی ندارد و گو اینکه در این قصه هم امتیازات زنان به همین حد کفایت دارد که زیبا باشند چون انتخاب شرکای جنسی شان نیز بر این امر صحه می گذارد. این سه خواهر که هر سه در کلیسا دارای مقام ارشدی هستند دایم متوجه تنها اندام زیبایشان هستند تا در مقابل این مرد تازه وارد که بعد از دیدارهای داخل کلیسا حالا با بهانه ای به منزلشان آمد و شد یافته است به چشم بیاید. خواهر بزرگتر موهایش و خواهر کوچک تر دست هایش قابل توجه است. <br />
البته قصه بیشتر به روابط و زندگی شخصی خواهر وسطی می پردازد. شاید به این علت که زیبایی او جنبه جنسی تری دارد و نویسنده که می کوشد ضعف زنان را در مقابل خواست جنسی شان به رخ بکشد خواهر وسطی را طعمه بهتری می یابد. اگرچه می توان این تفسیر را داشت که کل آدم های درگیر با سیستمی به شدت بسته همچون کلیسای کاتولیک که نهادینه ترین تمایلات بشری را سرکوب می کند بسیار قابل نفوذ از همان نقاطی هستند که سعی در انکار آن دارند. برای مثال روابط جنسی. اما در این قصه فقط این موضوع درباره زنان به چشم می آید. مردان، زندگی طبق منوال خود را دارند. اگر چه جایی به شکم پرستی یکی از مردان کلیسا اشاره می شود که در وقت گذرانی اجباری با کشیش ارشد به این می اندیشد که غذاهای کشیش ارشد بی اندازه ساده است و طعم غذاهای خانگی او را ندارد. اما این کجا و دم به دم مشت کوبیدن به صورت زنان کجا. زنانی که حتی در یک رینگ بوکس وضعیت عادلانه تری برایشان پیش بینی می شد تا در زیر و بم کلمات به ظاهر فاقد ابزارهای خشونت. <br />
از روزی که خواهر وسطی در باغ از بلندی ای در بغل کارگر خانه شان پرت می شود قصه مسیر خودش را می یابد. او که با تماس اتفاقی دست های کارگر با باسنش در حال از حال رفتن است از آن پس در پی جستجوی دستان یک مرد است. هر که می خواهد باشد. انگار این همه سال تعلم و تعبد در کلیسا به یک پول سیاه نمی ارزیده است. این سه خواهر موقعیت طلب، سود جو و بی نهایت ضربه پذیر هستند. تصویری که در مقابل تصویر مردان کلیسا و حتی بی اعتنایی نویسنده به آنها که حالا دارند چه می کنند و چه می پوشند و چه طور غرایزشان را ارضا می کنند بیشتر به چشم می آید. و جای این سوال را ایجاد می کند که چرا تنها زنان قصه تا این حد یکدست و عاری از ویژگی های خاص خود هستند و مردان دارای گوناگونی انسانی تر. شاید پرداختن نویسنده صرفا به یکی از سه خواهر هم به همین علت باشد که یعنی بقیه شان هم مثل همین یکی است. <br />
خواهر وسطی پس از جستجوی کسی که مرد باشد حالا هر چیزی و هر کسی که می خواهد باشد، به فروشنده مغازه روبروی خانه شان می رسد. لات بی سر و پایی که این زن همیشه حتی از نگاه های او خودداری می کرده است. لات بی سر و پا با تردید رابطه اش را با این زن یعنی خواهر وسطی شروع می کند. در حالی که جذب باسن فوق العاده اش شده است. تردید او از پیش آمد های احتمالی است :« ممکن بود کسی دخالتی بکند و بگوید او مرد عیّاش زنباره قمار بازی ست. چه کسی؟ طبعا کشیش ها.» البته او به هر حال می داند چه باید کرد و چگونه باید روح زنی را تسخیر نمود(!):« اما کشیش ها بهتر می توانستند تارسیلا را قانع کنند یا او؟ کشیش ها می توانستند حالی به حالی اش کنند؟ نه. پائولینو مثل همه خانم بازها شم زن را داشت. می دانست چطور باید با یک زن طرف شد، می دانست آتش یک زن چطور روشن می شود و چطور گر می گیرد. مهم این بود که بتوانی به او نزدیک بشوی و به نظرش می آمد که در مورد تارسیلا در این قدم اول موفق شده بود و دیگر او با پای خودش می آمد و به چنگش می افتاد.» (ص 50 و 51)<br />
بنابراین نویسنده نظر قطعی خود را اعلام می دارد، نظری که در جای جای داستان به همین شیوه چارواداری سعی در نمایش واقعیت های خارجی موکد خود دارد :« داشت مطمئن می شد که جنس زن آتش فشانی است که هیچ وقت خاموش نمی شود. می شود که در دوره های طولانی غیر فعال باشد و بعد یک شب از دل سنگ و صخره فوران کند، فوران کند و بیشه ها و خانه هایی را که راحت و بی خیال در دامنه هایش قد کشیده اند زیر و رو کند. » (ص 54)<br />
به هر حال خواهر وسطی به رابطه اش با این مرد بدنام ادامه می دهد. او کم کم می فهمد که تغییراتی در ذائقه و درونش اتفاق افتاده است. او یک شکوفایی همه جانبه را در خود حس می کند:« درباره پائولینو یقین داشت: مردی بود که برای عشق بی مانع زاییده شده بود، برای عشق بدون هیچ مقدمه ای با همه اسرار جسمانی اش کما این که هنوز هیچ نشده انگار زندگی تازه ای به تارسیلا داده و پنداری حتی ترکیب خونش را هم عوض کرده بودند.» (ص 67)<br />
 حالا مرد تازه وارد شهر و دوست خانوادگی که هر کدام از خواهرها خود را به نوعی برایش به نمایش می گذاشتند چه می شود؟ او از خواهر بزرگ خانواده خواستگاری می کند و جواب مثبت هم می شنود. جواب مثبتی که از چیدمان فضای حسی قصه به نظر می رسد نه به معنای یک آری کمال و تمام به خواستی درونی که یک بیچاره گی در مقابل تقدیر و خواست مردانه است:« خواهرهای عزیزم، این پارونتزینی پدر آمرزیده یک خرده عجله به خرج داد. معلوم می شود که می خواهد زود ازدواج کند و نمی خواهد وقت را هدر بدهد. به اش گفته بودم سر فرصت فکر کند، شماها را هم در انتخاب در نظر بگیرد، توجه داشته باشد که بین ما سه نفر من از همه کم تر به ازدواج گرایش دارم. خواهش می کنم باور کنید که هیچ رغبتی نداشتم به این کار... اما به نظر می رسد که پارونتزینی قبلا به جای من هم تصمیم گرفته بوده، شاید به این خاطر که خواهر بزرگ ترم و با من بیشتر احساس امنیت و آرامش می کند. شاید هم برای اینکه زشت ترم و به نظر هم می رسد که پارونتزینی خیلی دربند خوشگلی نباشد. اگر دنبال خوشگلی بود هیچ وقت به خانه ما نمی آمد که بی رو در واسی از خوشگلی توش خبری نیست.» (ص101)<br />
پس مشخص است که خواهر بزرگتر که صدایش بازگو کننده خواست های نویسنده است در این جملات بر مساله زیبایی زنان به عنوان یک اصل مهم صحه می گذارد. اصل مهمی که اگر نیست لااقل باید مرد مطمئن به دریافت چیز دیگری از سوی زن باشد یعنی امنیت و آرامش . آنچه که در خانه ای با سه خواهر و یک مستخدمه از این به بعد در قصه برای مرد تازه وارد شهر فراهم است. اگرچه انتخاب خواهر بزرگتر توسط این مرد به احساسات خواهر کوچک تر لطمه وارد آورده است.:« بعد از سالهای سال پارونتزینی از کنار گوشش گذشته بود و خیال کرده بود که با زیبایی دست هایش می توانست او را برای خودش نگه دارد. اما شاید چیزهای دیگری هم لازم بود. چاره ای نبود و باید صبر می کرد.» (ص102) همان خواهر کوچکی که بعضی شب ها به قدم زدن با شوهر خواهرش در شهر می پردازد و نویسنده نهایت تنفر خود را در این توصیف به کار می گیرد:« کامیلا با همه کوچکی عادت داشت قدم های بلند بردارد و کنار امرنتزیانو که شق و رق تر از همیشه راه می رفت به سگ کوچولویی می ماند که رشته اش دست او باشد.» (ص144)<br />
حالا دیگر خواهر وسطی و همین خواهر کوچک تر هم در خلال گردش های شبانه شان با شوهر خواهر به این نتیجه می رسند که انتخاب آنها هم او است. انتخابی که البته از طرف مرد به آنها تلقین می شود. و او هم است که سر رابطه را با دو خواهر دیگر هم در همان خانه محل زندگی شان باز می کند. خانه ای که از آن پس و بخصوص با رسوایی کشف رابطه خواهر وسطی با فروشنده مغازه توسط کشیش ارشد و دستیارش به کلی از کلیسا بریده می شود. <br />
 فروشنده که جدا از اقساط عقب افتاده و بدهکاری های بزرگش که باعث می شود بیش تر بر مساله ازدواج با این خواهر تاکید کند، کم کم حسی از عشق هم در او جوانه می زند. عشق به زنی که در ابتدا نویسنده بی رحمانه از بد مزه بودن دهانش برای آن مرد صحنه ای درخور توجه ساخته بود. مردی که رسوا و بد نام بود حالا به عاشقی حقیقی بدل شده است. او برای مجبور کردن خواهر وسطی به ازدواج کاری می کند که کشیش ارشد و دستیارش در هنگام همخوابی شان حضور یابند. او می خواهد از این طریق و با وساطت کلیسا راه به مقصد به ببرد. که نمی تواند. اگرچه روسای کلیسا رسما خواهر وسطی را اخراج می کنند اما این خواهر حاضر به ازدواج با این مرد هم نمی شود. ازدواجی که کلیسا توسط غمخواران معنویتش به عنوان راه حل بخشش پیش پای او می گذارد. اما او با اعتماد به نفس می ایستند و از کرده کشیش ارشد و دستیارش انتقاد می کند و حاضر به بخشوده شدن کلیسایی هم نمی شود. شاید درخشنده ترین بخش قصه هم فصل بیست کتاب باشد که شرح رو در رویی خواهر وسطی با کلیسای کاتولیک را ارایه می دهد . درخشندگی ای که در یادآوری دوباره اینکه این اعتماد به نفس محصول مردی است که حالا خواهر ها در خانه دارندش، از جلا می افتد و رنگ می بازد. مرد فروشنده، شهر را هم به خاطر بدهی هایش و هم به خاطر شکست عشقی اش ترک می کند. در دور از شهر در شب می ایستد و از بلندی به شهر نظاره می کند. به نظر می رسد دیگر همه آنچه که گذشته برای او پوچ و بیهوده می نماید. او کسی است که در مقابل وعده های رهایی کلیسا به رهایی واقعی در این قصه دست می یابد. یعنی بعد از همه سالها تعبد خواهران باز هم کسی که به معنویت خالص و درونی ای دست می یابد مردی است بدکار. که اگر این بدکار بودنش طعنه ای به ادعاهای بزرگ کلیسا باشد، مسلما مرد بودنش انتقام دوباره نویسنده از زنانی است که نمی دانند چرا ولی می دانند که قصه گوی این ماجرا سر جنگ با آنها داشته است:« از روی سنگ هایی که نشسته بود بلند شد، داد زد :« گور پدر همه تان، من با خدا می روم.» (ص163)»<br />
سه خواهر از کلیسا بریده اند و در کنج خلوت خانه شان هر شب یکی از آنها پذیرای هم آغوشی مرد درون خانه است. روزها هم هی برایش زرده تخم مرغ می آوردند و دور و برش می گردند و سرحالش می کنند:« در چاردیواری خانه تتامانتزی روز و شب اوضاع عادی بود. باغچه همچنان گل می داد و گل هایش خشک می شد، مرغ ها تعدادشان بیشتر شده بود به نحوی معجزه وار تخم می گذاشتند، انگار که از نیاز پارونتزینی به تخم مرغ خبر داشتند. صبح ها کامیلا دو زرده تخم مرغ را با شکر می زد و با قهوه برایش مخلوط می کرد. ظهرها تارسیلا دو زرده دیگر را با نمک و فلفل و آب لیمو با قاشق به خوردش می داد و شب ها ترزا یک جفت تخم مرغ را برایش به صورت آب پز سر میز می آورد که در جا ولرم سر می کشید. (ص170)» آنها خوشند و این خوشی تمامش از وجود مرد و شاید اختصاصا قسمتی از بدن مرد است. قسمتی که زندگی را به رگ های هر سه خواهر برگردانده است:«  سه زن در عوض شکوفا شده بودند. فورتوناتا که می توانست به اندازه کافی استراحت کند، چاق شده و ظاهر پر وقار مادرانه پیدا کرده بود. تارسیلا که قبلا به همت پائولینو آبی زیر پوست بالا تنه اش دویده بود هیکل موزونش را که در بهترین شکلش بود حفظ کرد. موهبت عشق به هیکل نحیف کامیلا هم رسید و شانه هایش را تقریبا راست و حتی قدش را هم بلند تر کرد.» (ص164)<br />
مرد داستان در نهایت در اوج مظلومیت و خستگی از بار طاقت فرسای زندگی بخشیدن به سه زن در راهروی خانه و بین در اتاق های خواهران جان می بازد. خواهرانی که بعد از ملحق شدنشان به حزب فاشیست جمله دم مرگ مرد را که می گوید پیراهن را در بیاور به جمله ای اسطوره ای بدل می کنند و پیراهن سیاه حزب را از گنجه در آورده و مرد را که حالا او است که بعد از پدرشان _ یعنی یک مرد دیگر _ افتخار آفرین خانواده می شود با پیراهن سیاه حزب به خاک می سپارند.<br />
بعد از خاکسپاری مرد هر سه زن خسته به خانه برمی گردند. در فضایی که گویی دوباره به همان رخوت و انفعال قبل برگشته اند. وسایل  مرد را از سراسر خانه چونان اشیایی با ارزش جمع می کنند و به اتاق های خود می برند تا با همان ها بقیه عمر را سر کنند. همان چیزهایی که در واقع از آن جهت حایز اهمیتند که یادگارهای حضور یک مرد هستند. یک مرد در خانه.</p>

<p><strong>* تقسیم ، اثر پیرو کیارا، ترجمه مهدی سحابی، نشر مرکز</strong></p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue7/06,06,29,09,33,25/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
</html>