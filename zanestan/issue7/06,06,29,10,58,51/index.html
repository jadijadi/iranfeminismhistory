<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue7/06,06,29,10,58,51/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 7 | ساقي لقايي » سفر مرا به كجا مي‌برد /ساقي لقايي</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">سفر مرا به كجا مي‌برد /ساقي لقايي</a></div>
    <div id="author"><a href="mailto:info@herlandmag.com">ساقي لقايي</a>&nbsp;|&nbsp;&#1662;&#1606;&#1580;&#1588;&#1606;&#1576;&#1607; ۸ &#1578;&#1740;&#1585; ۸۵&nbsp;|&nbsp;<a target="_blank" href="http://www.technorati.com/search//issue7/06,06,29,10,58,51/">
لینک های وارده</a></div>
    <div id="body" style="color: #000;">
      <p>چند روز تعطيلي در پيش است و خسته‌ام. خيلي خسته. دلم سفر مي‌خواهد. به كجا؟ چندان مهم نيست. مهم اين است كه تنها باشم و فارغ از هر چه فكر و خيال و درگيري‌هاي شغلي.<br />
دلم مي‌خواهد چند روزي تنها باشم. تنهاي تنها. مي‌خواهم چند روز فقط براي خودم نفس بكشم. منعي از نظر اطرافيانم وجود ندارد. همسرم  بر رعايت حقوق زن از من مسرتر است و براي آرامش خانواده هر كاري كه لازم باشد انجام مي‌دهد. اما به كجا بروم كه بتوانم آرامش مورد نظر را به دست بياورم. به كدام روستا يا شهرستان آرام بروم كه  در ميان محلي‌ها به عنوان زني تنها انگشت‌نما نشوم. كه خطر تهديدم نكند. كه خياباني شمرده نشوم.<br />
بهتر است از تنها سفر كردن صرف‌نظر كنم. زنگي به دوستانم بزنم و سفري چند نفره ترتيب بدهم. بچه‌هاي مدرسه يا دانشگاه؟ نه الآن بيشتر هواي بچه‌هاي دانشگاه است. سه چهار نفر بشويم كافي است. هر چند دلم براي دوستان تنگ است، اما گروه كه زياد بشود شايد آرامشي كه انتظارش را دارم فراهم نشود. <br />
از دوستان نزديكم شروع مي‌كنم. دفترچه تلفن را برمي‌دارم كه به هنگامه زنگي بزنم. نزديكترين دوستم و مهربانترين زني كه مي‌شناسم. دستم مي‌لرزد، دلم هم. چگونه مي‌توانم هواي سفر را در سرش بيندازم و به دغدغه‌هايش فكر نكنم. نمي‌توانم زنگ بزنم. بايد همه جوانب را بسنجم. كودكش را چه كند؟ به كي بايد بسپاردش؟ شوهرش؟ فكرش را هم نمي‌توانم بكنم. چه اطميناني به آن مرد هست؟ مردي كه شبها موقع خواب قمه زير بالشش مي‌گذارد. و از روزي كه اين راز را مي‌دانم،‌ هر روز و هر شب نگران هنگامه  و كودكش هستم. به ياد روزي مي‌افتم كه هنگامه با صدايي بغض‌آلود از كودك‌آزاري‌هاي شوهرش مي‌گفت. از اينكه هر وقت شروع به فحاشي مي‌كند و من بدون توجه از كنارش مي‌گذرم، بچه را حتي در خواب آزار مي‌دهد. حتي يك بار خواسته كه از پنجره طبقه دوم بيرون بيندازدش. <br />
اگر من جاي او بودم چه مي‌كردم؟ طلاق مي‌گرفتم؟ شايد! اما يك چيز را مطمئنم. اينكه زندگي با ديوانه‌اي خطرناك را بي‌درنگ قطع مي‌كردم. فرزندم را از لطمات روحي و رواني‌اش نجات مي‌دادم. <br />
آن مرد روزي كه از باردار بودن همسرش خبردار شد، تاكيد كرد كه به هيچ وجه مسئوليت كودك را نخواهد پذيرفت و هنگامه براي نگهداري جنينش مجبور شد به او امضا بدهد كه تمام مسئوليت بچه را به تنهايي به عهده مي‌گيرد. <br />
راستي زناني كه با چنين شرايطي در اطراف من زندگي مي‌كنند، چقدر بسيارند. شدت و ضعف دارد، اما اغلب آنها اسير زندگي مردسالارانه هستند. بزرگترين مشكلشان هم اين است كه خودشان هم مردسالارانه مي‌انديشند و براي به دست آوردن كمترين حقي ـ كه حتي به عقيده خودشان هم حق نيست ـ به ترفندهايي كه زنانه‌اش مي‌خوانند، متوسل مي‌شوند.<br />
يك روز تنها به خانه پدر و مادرم در كرج مي‌رفتم. عروس همسايه كه عمده‌ترين تفريحش گاه ايستادن جلو در و نگاه كردن به بازي تنها پسرش است، با حسرت به من گفت: «شوهرت اجازه مي‌ده تنها بيايي؟‌ خوش به حالت! دو ماهي مي‌شه مادرم رو نديدم. آخه آقامون اجازه نمي‌ده ... »<br />
متحير شدم. متحير شدم؟ نه! كدام تحير؟ مگر كم ديده‌ام از اين موارد؟ چشمي در اطرافم بچرخانم كافي است كه ده‌ها و ده‌ها مورد را بشمارم. از اقوام عزيزتر از جانم بگيريد تا دوستان و همسايه‌ها و ... .<br />
چرا چنين است؟ چرا برخي زنان چنان "جنس دوم" شده‌اند كه بدون مرد نمي‌توانند تصميم بگيرند، حتي راجع به اينكه شام چه بپزند؟ اين تازه زندگي ايده‌آل است. زندگي گل و بلبل كه زن آنقدر "خوب و فرمانبر و پارسا"ست، و مرد آنقدر مهربان و خانواده‌دوست كه زندگي شيرين مي‌چرخد و اگر مرد كمي بداخلاق باشد و زن نپذيرد كه توهين‌هاي كلامي و غيركلامي‌اش را بشنود و بگذرد، نتيجه‌اش ستيز است و ستيز. <br />
از كجا رسيدم به كجا! <br />
خسته بودم. دلم سفر مي‌خواست. سفري براي كسب آرامش. دلم تنهايي مي‌خواست و نفس كشيدن تنها براي خود.<br />
چگونه تنها براي خودم نفس بكشم، حتي يك لحظه؟ چگونه؟ <br />
تعطيلات در پيش است و در من ديگر حوصله‌اي براي سفر نيست. باز هم دچار دور تسلسل شده‌ام. باز هم فكر آنها كه بايد باشد و نيست مي‌آزاردم. گرفتار چرايي‌ها شده‌ام. بايد فكري بكنم. بايد كاري بكنم. صد سال وقت لازم دارم. شايد هم صدها سال. ديگر وقتي براي تنهايي و سفر و آرامش ندارم</p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue7/06,06,29,10,58,51/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
</html>