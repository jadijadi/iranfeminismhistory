<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue16/06,11,30,10,46,56/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 16 | طلعت تقي نيا » عشق هاي رنگي ، تماميت خواهي ، خشونت</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">عشق هاي رنگي ، تماميت خواهي ، خشونت</a></div>
    <div id="author"><a href="mailto:herlandmag@gmail.com">طلعت تقي نيا</a>&nbsp;|&nbsp;&#1662;&#1606;&#1580;&#1588;&#1606;&#1576;&#1607; ۹ &#1570;&#1584;&#1585; ۸۵&nbsp;|&nbsp;<a target="_blank" href="http://www.technorati.com/search//issue16/06,11,30,10,46,56/">
لینک های وارده</a></div>
    <div id="body" style="color: #000;">
      <p>مدتهاست که ازعشق هاي رمانتيک وادبيات کلاسيک عاشقانه که قلب هارا به جريان سيال زندگي مي کشاند ،  مي گذرد . فرهاد کوه کن ، ليلي مجنون ، شکوه علفزاريها که شيرنيي زندگي ، عشق  و دوست داشتن را ، برايمان آرزو مي ساخت ، در پستوي غبار گرفته عشق واحساس پنهان شدند .<br />
ترانه ها با ملودي عاشقانه و کلام دوستي و دوست داشتن با صداي لطيف و دليذير زنانه قديمي و ملال آورشده است .  <br />
کسي ديگرزير لب " که عشق آسان نموداول که افتاد مشکل ها " را زمزمه نمي کند  و  عشق با تماميت خواهي کامل  و  ابزار درفش ودشنه ، کتک ، فحاشي ، تهمت و اسيد پاشي وارد ميدان شده است . <br />
در جامعه امروز ايران اگر چه نحوه نگاه به رابطه دختر وپسر نسبت به گذشته تغيرات زيادي کرده وبرابري خواهي رواج يافته است ، اما وجهه قالب اين رابطه  هنوز،  انتخاب برابر نيست .  <br />
 در حاليكه   جامعه ، خانواده ، و رسانه هاي عمومي  مي توانند نقش مهمي در مقوله هاي  ، عشق ،  آزادي ، برابرِ ي ، حقوق انساني  داشته باشند، مسايل مورد نظر جوانان در محيط هاي آموزشي مطرح نمي شود.  به خاطر تابوهاي موجود در باره مسائل جنسي، آموزش هاي کافي در اين زمينه نيست .  محدود يت هاي خانوادگي و اجتماعي در روابط ميان دختران وپسران، شکل رابطه  را هرچه بيشتر به سوي پنهان کاري  سوق  داده  و شکل هاي ناسالم رابطه به جاي روابط سالم رشد  مي كنند . مرز بين سکس و عشق نامشخص   است  وگاه  دختران درجستجوي عشق وعاشق شدن و ازدواج در کانال  دوستي ها  و معاشرت هايي وارد مي شوند که هميشه سر انجام خوبي ندارد . از سويي ديگر ، دختران به راحتي نمي توانند از عشق ، احساس وسکس ، رابطه و دوستي هايشان بگويند  و گمان مي كنند اين صحبت ها  نا متعارف اند و بهتر است که نا گفته بماند  .  <br />
رسانه هاي تصويري ، خشونت جذاب را در قالب فيلم هاي عشقي خانوادگي و زندگي سالم را به شکل سريال هايي که سازگاربا شرايط مرد سالاراست نشان مي دهند که در آنها  همه چيز با خوبي وخوشي پايان مي گيرد .   اما رويدادها وحوادث اطرافمان ،  چيزي ديگري مي گويد .<br />
وقتي اخبار حوادث را مي خوانيم اين سئوال مطرح مي شود : که چرا انسانها با کوچکترين ناملايمات به اسم عشق وعاشقي دست به خشونت هاي هولناک مي زنند وزندگي خود وديگري را به راحتي تاراج مي کنند . اعمال خشونت آميز عشقي ، بيشتر در ناتواني در ارتباط وبرتري طلبي است که فرد را وامي دارد براي دستيابي به مراد خود بر ضيعف تر بتازد و دليل چنين خشونتي را ناشي از دوست داشتن بداند . <br />
  وگرنه چگونه ميتوان عاشق بود وهستي يک نفر را از اوگرفت عشق نمي ميراند ، اين قلدري و زور مداري است که به قدرتمند ابزار خشونت را مي دهد .<br />
همسر کشي و عاشق کشي پديده بسيار قديمي است که شکل و کميت آن تغير کرده و مردان بعلت ساختار مردانه با کوچکترين نارضايتي و نامرادي در روابط مرتکب خشونت مي شوند . <br />
بارها و بارها در جرايد با  تيتر  بزرگ مي خوانيم : خواستگار به صورت دختر مورد علاقه اش اسيد پاشيد . اين اسيد پاشي حتي درميان دانشجو ها رواج پيداکرده است . عکس العمل هاي خشونت آميزدرميان جوانان به صورت اپيدمي در آمده است به گونه اي كه  با شنيدن کلمه نه و جواب رد تصميم به انتقام مي گيرند . <br />
مرد 54 ساله اي ، با زني 70 ساله رابطه عاشقانه داشتند . زن از مرد خواستگاري مي کند. وقتي پاي جدي شدن رابطه پيش آمد مرد نتوانست تحمل کند وزن را کشت ! شايد مرد از اعتماد به نفس زن سال دار عصبي شد چون در فرهنگ جامعه مرد سالار! سن زن کمترومرد بايد پيش قدم درانتخاب رابطه باشد .  <br />
ماجراي  قتل آنديا توسط فراز22  سرتيتر حوادث ، يکي از پيامدهاي" عشقي" بود که کاملا نشان دهنده مقوله عشق وسلطه گري است . <br />
فراز با سلطه گري و ايرادهاي غير عادي خود عرصه را بر آنديا تنگ مي کند . حتي اورا از معاشرت عادي با دوستان وبستگانش باز مي دارد .آنديا ابتدا سلطه پذيري خود را از مرد قدرتمند به پاي عاشق بودن مي گذارد و باعاشق سلطه گر خود پيش مي آيد . اما اين رابطه کنترل گر نمي تواند پايدار بماند .  آنديا وقتي مي خواهد از اين چرخه خشونت بيرون بيايد با تهديد  روبرو مي شود وعاقبت ، جان مي بازد .  <br />
فراز در بازجوئي مي گويد : من آنديا را خيلي دوست داشتم و همين علاقه شديد من را به رفتارهايش حساس کرده بود . آنديا ديگر همه خواسته هاي مرا نمي پذيرفت ودر برابرم مي ايستاد . روز حادثه به خواسته هاي من اعتراض کرد با دست پشت سرش را گرفتم اورا محکم به جلوي ماشين کوبيدم بعد اورا از ماشينم با لگد بيرون انداختم ، سنگي برداشتم و بر سرش کوبيدم و جسدش را به آتش کشيدم  ! زنان قربانيان عشق کنترل گرهستند ! <br />
پسر نوجواني پس از آشنايي با دختري به اوعلاقمند مي شود . خانواده دختر با اين ازدواج موافق نيستند . پسر با دشنه به خانه دختر حمله مي کند . زمان هاي قبل عاشق با گيتار به درخانه معشوق مي کوبيد ويا گلهاي مورد علاقه معشوق را برايش مي برد تا بتواند دل محبوب را نرم کند .   <br />
جوان عاشق ديگري پس از نااميدي از پاسخ مثبت شنيدن ، ابتدا دختر را به قتل رسانيد و سپس خود زني کرد .در بيمارستان جوان عاشق گفت : او ميدانست که من عاشقش هستم ولي جواب درستي نداد ! د ر مرام عاشقي خشن امروز اصل براين است ، که مرد عاشق باشد وعلاقه وانتخاب  طرف ديگر مهم نيست .  <br />
از دوران کودکي دختر عمويش را به نام او نشان مي کنند . حال زمان ازدواج است . به سراغ دختر عمو مي رود با جواب منفي دختر روبرو مي شود . احساس يک طرفه است اين چيزيست که براي او قابل قبول نيست . قلب معشوق را با ضربات چاقو مي شکافد .پسر عمو مي گويد : من خطايي نکردم من يک عاشق بودم .   عشقي که ديگران برايشان ساخته بودند !  <br />
شهلا  که به اتهام قتل لاله همسر ورزشکار معروف هم چنان در زندان بسر مي برد . شهلا مرتبا" از عشق شعله ور خود حرف مي زند و مرتبا مي گويد ( من عاشقم وجرمم عشق است) شهلا کليد خانه همسر ورزشکار را داشته و در نبود همسر مرد رفت آ مد مي کرد و شب هاي زيادي را در بهار خواب منزل ورزشکار شاهد روابط ورزشکار با همسرش بوده است .<br />
آيا در اين راوبط  وحشتناک غير انساني عشق ديده مي شود . حضور زن در بهار خواب ، يا استيصال زن در ديدن معشوق  با رقيب ؟ يا ارضاي بيمارگونه مرد ؟ سرانجام عشق که حاصلي جز نابودي يک زن ، ديگري در بند درانتظار مرگ نداشت !  <br />
جوان عاشق ديگري براي جلب رضايت دختر مورد علاقه اش ،  با خون خود نامه عاشقانه نوشت پس از موفق نشدن از اين راه دختر را ربود !پيش تر ها نامه هاي عاشقانه با بوي خوش و ملايم ،  با  گلي خوش رنگ و قرمز بر روي پاکتي زيبا فرستاده ميشد تا دل معشوق نرم شود  !  اما اکنون ازخون استفاده مي شود . <br />
پسر 17 ساله عاشق مي گفت : من به دختر داييم علاقه داشتم . با خبر شدم که دختر آرزوهايم مي خواهد ازدواج کند با بنزين خانه دايي ام را آتش زدم .حس مالکيت نسبت به زن در فرهنگ وعرف ما به نوعي ستايش مي شود نه تنها گريبان زنان را مي گيرد ، بلکه از ديگر مردان و اطرافيان نيز قرباني مي گيرد. <br />
احساسات تند از جمله عشق  و تنفر  وابستگي شديد زن به مرد  پروسه طولاني وپيچيده اي را طی می کند . <br />
درآغاز رابطه زن و مرد معمولا چيرگي عشق زن به مرد است زن وابسته به مرد وعشق آن چنان غالب است ، که زن علائم هشدار دهنده را نمي بيند وجدي نمي گيرد . زن تصور مي کند که اين عشق ابدي است .<br />
در دوره هاي بعداز هيجان وشيفتگي شناخت پيدا مي کند ،  از مرد ورفتارهاي مرد خشمگين ودوري مي جويد  ،   اما در عين حال کلمات عاشقانه مرد : بدون او نمي تواند زندگي کند  و زندگي مرد بدون وجود او نابود مي شود اورا وامي دارد که هم چنان به رابطه ادامه دهد اما در عين حال خشونت و رفتارهاي نامناسب مرد اورا هرچه بيشتر خرد کرده و به اين درک مي رساند که براي نجات جان وروان خود جدايي ضروريست و قطع رابطه امکان پذير است .اگرچه موانع بسياري بر سر راه زن براي ترک شوهر و نامزد ويا دوست وجود دارد که جنبه فرهنگي ، قانوني دارد . انتظارات خانواده و  جامعه از زن به عنوان جنس دوم و مادر چيز ديگري طلب مي کند که از فرهنگ جامعه مرد سالار منتج مي شوند .  <br />
خواستن مردان و حتي خواستگاري مردان از زنان در جامعه ما سنت بسيار نيرومندي است که حتي در روشنفکران نيز رواج دارد . در اين سنت مردان هميشه انتخاب کننده زنان اند . اما نکته اين جاست که نگاه مرد سالار جامعه ، از زنان حق نه گفتن را مي گيرد و مردان تحمل جواب رد شنيدن را ندارند .<br />
بارها وبارها شاهد عشق هاي بي ربط و خواستگاري  نامناسب مردان ،   در محيط هاي کاري و دانشگاهي بوديم . حتي در محيط هاي مدرن ، مردان به خود اجازه مي دهند بدون عکس العمل موافق دختر موردنظر ! طلبکارانه ،   پاسخ مثبت دريافت کنند .  چون انتخاب مرد ! امتيازيست که نصيب دختر گشته است .<br />
عشاقي از اين دست زن را براي تماميت خواهي خود مي خواهد و شنيدن پاسخ نه ، به معناي خط بطلان به هستي زن ، آرزوها و همه وابستگان اوست . <br />
در اين زمان نياز آموزش جوانان ما چيست ؟ آيا قبل از هر چيز لازم نيست به اين پرسش بپردازيم که ما چه گونه مي توانيم با هم زندگي کنيم ؟ ايا اخلاق مبتني بر حق مالکيت مردان بر زنان در جامعه کنوني مي تواند آنها را در کنار هم نگه دارد ؟  <br />
حس مالکيت در مردان آنقدر قوي است که طرف مقابل را مطيع مي خواهد ، نه يک انسان مستقل با رابطه برابر وحقوق انساني . از طرف ديگر آنچه که عاشق خشونت گرمي خواهد از طريق اعمال خشونت آميزبدست بياورد ، براي زنان در شرايط فعلي غير قابل تحمل است . زني که مايل به ادامه زندگي مشترک نبود مي گفت : درست است که ما با عشق شروع کرديم ، ولي حالا ديگر دوستش ندارم ، معيارهايم عوض شده و احساس عشق ومحبتم به او پرکشيده  .  زنان ديگر به مانند مادرانشان نصيب وقسمت را نمي پذيرند ودر جهت تغير سرنوشت تحميلي و انتخاب نوع زندگي خود هستند . <br />
زندگي ديگران مايملک ما نيست حتي اگر همسر ويا دوست ما باشند وحتي اگر بتوانيم با عشق هاي رنگي ، ترس و ارعاب ، نيازهاي مادي وجنسي براي مدتي کسي را مجبوربه زندگي کنيم در دراز مدت اين هم زيستي جاي خود را به نفرت و پاياني تلخ مي دهد . <br />
درک مشترک ، احترام وقبول خواسته هاي هم ، شناخت و صداقت اساس رابطه است .  زورگويي ، جلوگيري ازکار، تحصيل وپيشرفت ، امر ونهي رفتاري وپوششي باسم عشق و دوست داشتن ، خشونت است  و نقطه مخالف عشق وسازگار با عشق نيست . <br />
براستي چرا به افراد قوي کمتر حمله مي شود  چرا دربرابر صاحب منصبان ابراز عقيده دشوار است ولي در يک چرخش آشکارمردان ،  نفس زنان را بند مي آورند ، انواع شکنجه هاي رواني و اجتماعي و مالي را با اسم عشق نهادينه مي کنند . هيچکدام از اين اعمال خشونت آميز ، ناشي از عشق نيست . تصويري است از جامعه اي که قلدر مي پروراند و اين قلدري را مانند رفتاري مطلوب مانند عاشق کشي ، غيرت ، رعايت نکردن شئونات خانوادگي ،  تسري مي دهد </p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue16/06,11,30,10,46,56/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
</html>