<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue16/06,11,30,12,12,26/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 16 | مهرداد حمزه » داستان يک زن (1)</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">داستان يک زن (1)</a></div>
    <div id="author"><a href="mailto:herlandmag@gmail.com">مهرداد حمزه</a>&nbsp;|&nbsp;&#1662;&#1606;&#1580;&#1588;&#1606;&#1576;&#1607; ۹ &#1570;&#1584;&#1585; ۸۵&nbsp;|&nbsp;<a target="_blank" href="http://www.technorati.com/search//issue16/06,11,30,12,12,26/">
لینک های وارده</a></div>
    <div id="body" style="color: #000;">
      <p>صبح رفتيم پيش عاقد و بعد از اينکه عاقد ما را به عقد هم در آورد، رفتيم خانه . آن شب همه منزل ما بودند . مادرم تدارک شام آن شب را ديده بود . شام را که خورديم ، پدرم خطاب به او گفت : ديگر جان شما و جان دختر ما و بعد همه رفتند . و ما تنها مانديم . من هنوز سرخي صورتم پاک نشده بود . سرم     را انداخته بودم پايين و گل هاي قالي را تماشا مي کردم. او هم زير چشمي مرا نگاه مي کرد و گاهي         سبيل هايش را تاب مي داد و نيش خندي مي زد . چند دقيقه اي همين طوري گذشت تا اينکه بالاخره او به حرف آمد و گفت : نمي خواهي يک استکان چاي به ما بدهي ؟ دهانمان خشک شده ! لحنش خيلي آرام بود ، اما من اصلا احساس خوبي نداشتم . سريع بلند شدم و به آشپز خانه رفتم و توي يکي از همان استکان هاي کمرباريک ، دورطلايي چاي ريختم و با يکي از همان نعلبکي هاي دورآبي برايش  آوردم. چاي را جلويش گرفتم . گفتم بفرماييد . زير چشمي باز به من نگاهي کرد و گفت : براي خودت هم مي ريختي و بعد چاي      را برداشت . درست يادم نيست ، اما آن شب خيلي بيدار ننشستيم . براي اولين بار بود که دستي داشت تمام بدنم را لمس مي کرد و من با اين کار او همان حس بدم تشديد مي شد . چند دقيقه بعد ، احساس کردم درد تمام تنم را فرا گرفته است و من فقط آرام فرياد کشيدم . مادرم گفته بود مبادا جيغ و داد کني و من هم سعي داشتم به حرف او عمل کنم ، اما هر کاري کردم جلوي اشک هايم را نتوانستم بگيرم . هر چند که او اصلا متوجه اين موضوع نشد . من فقط صداي نفس هايش را مي شنيدم و بس. فردا صبح هم بدون اينکه مرا     از خواب بيدار کند ، رفته بود بيرون .از خواب که بيدار شدم ، آفتاب بالاي سرم بود . احساس مي کردم    دلم براي مادرم تنگ شده .... !<br />
چند روز اول همين طور گذشت و او صبح ها بدون اينکه مرا از خواب بيدار کند ، به سرکار        مي رفت و من فرصت اين را داشتم تا کمي ديرتر از خواب بيدار شوم . اما فقط چند روز  بود . چرا که گوش به گوش به مادرم رسانده بود ، که اين چه دختري است که تربيت کردي و چرا قبل از آنکه بيايد خانه شوهر همه چيز را به او ياد ندادي . هر روز صبح تا لنگ ظهر مي خوابد و حتي يک استکان چاي هم براي ما درست نمي کند . مادرم هم بيچاره از ترس آبرويش سريع تا اين مطلب را شنيده بود ، هراسان به خانه ما آمد و شروع کرد به نصيحت کردن من ، که دختر جان اينجا خانه شوهر است با خانه خودمان فرق دارد . چرا براي مش محمد صبحانه حاضر نمي کني ؟ نکند مي خواهي آبروي ما را ببري و خلاصه کلي حرف که      از اين به بعد بايد چنين کنم و چنان نکنم . من هم از فرداي آن روز از ترس ريختن آبروي مادرم هم که شده، هر روز قبل از اينکه مش محمد از خواب بيدار شود ، بلند مي شدم و بساط صبحانه را حاضر مي کردم و توي يکي از همان استکان هاي کمرباريک ، دورطلايي و نعلبکي هاي دورآبي برايش چاي مي آوردم و او تند و تند صبحانه اش را مي خورد و بعد به سر کارش مي رفت . شب ها هم معمولا دير مي آمد و آنقدر هم خسته بود که ديگر رمقي براي حرف زدن نداشت . با اين همه او مرا دوست داشت . هميشه به من مي گفت که چاي فقط از دست تو مي چسبد . اما راستش را بخواهي من هنوز هم  درست نمي دانم که او را دوست داشتم يا نه ؟ در اين چند سال حتي بگو ، مگو هم با يکديگر نداشتيم . فقط اين اواخر کمي اخلاقش تند شده بود و من هم خيال مي کردم از خستگي است . بچه ها هم کلافه شده بودند. هي از من مي پرسيدند : چرا بابا اين قدر بد اخلاق شده ؟ و من هم آن ها دلداري مي دادم که نه اين طور نيست . فقط بابا کمي خسته است و فشار کارش زياد . سعي کنيد وقتي که او مي آيد خانه ، کمتر او را اذيت کنيد . اما نه انگار فقط خستگي نبود . او تغيير کرده بود . البته تمام مردها همين طورند . او از من پسر مي خواست و وقتي من براي سومين بار دختر به دنيا آوردم ، پاک بهم ريخته بود . حتي مي گفت که اين سومي را ديگر نمي خواهد ، اما من آنقدر گريه کردم تا کمي از موضعش کوتاه آمد . ولي حتي حاضر نشد براي يکبار هم که شده ، او را بغل کند . دوران سختي بر من گذشت و هر روز که پيش مي رفت اوضاع بدتر مي شد. تا اينکه يک روز از در و همسايه شنيدم که آقا رفته و يک زني را صيغه کرده وحالا از او يک پسر کاکل زري آورده است . انگار دنيا به يکباره روي سرم خراب شد . ديگر حتي حاضر نبودم براي لحظه اي او را تحمل کنم . وسايلم را جمع کردم و دست بچه ها را گرفتم و رفتم خانه پدرم . هنوز شب نشده بود که واسطه فرستادند و مرا با بچه ها به خانه برگرداندند . چاره اي نداشتم ، بايد تحمل مي کردم . پدرم هميشه مي گفت : زن با چادر سفيد به خانه شوهر مي رود و با کفن بايد از خانه شوهر بيرون بيايد . مادرم هم بيچاره کاري از دستش برنمي آمد . فقط گريه مي کرد و بعضي شب ها که آقا به خانه تشريف نمي آوردند تا در کنار زن صيغه اي خود و پسر کاکل زري اش باشد ، مي آمد پيش ما و مرا دلداري مي داد .<br />
ديروز صبح ، وقتي ميرزا به در خانه آمد تا به من بگويد که مش محمد سکته کرده است ، هنوز آفتاب طلوع نکرده بود و مش محمد آن شب را در خانه زن صيغه اي خود بود . ميرزا به من گفت :         مش محمد سکته کرده است ، لباس هايت را بپوش ، بايد با من بيايي . بنده خدا براي اينکه من هول نکنم همان لحظه نگفت که او تمام کرده است . من سريع چادرم را روي سرم انداختم تا با او بروم . به او گفتم : ميرزا بچه ها خوابيدند . گفت : فعلا نيازي نيست بيدارشان کني . فقط خودت بيا برويم . من دنبال او راه افتادم . نزديک خانه مش غلام که رسيديم ، ميرزا گفت خدا صبرت بده و من زدم زير گريه . يکي ، دو نفر آمدند و زير بغل هايم را گرفتند و مرا بردند داخل . چند نفري هم آمده بودند . مادرم آن گوشه نشسته بود و گريه مي کرد . پدرم هم با لباس سياه جلوي در ايستاده بود . بچه هاي زن اولي مش محمد که سال ها قبل مرده بود نيز آمده بودند. دختر مش غلام ، همان زن صيغه اي مش محمد نيز بالاي سر جنازه نشسته بود   و گريه مي کرد. کمي که آرام شدم ، ياد بچه ها افتادم . ديگر بايد از خواب بيدار شده باشند . به مادرم گفتم : من بايد بروم پيش بچه ها . از خواب بيدار شوند ، ببينند من خانه نيستم دل نگران مي شوند . مادرم گفت تو اينجا بمان ، من الان خودم مي روم آنجا و آن ها را هم مي آورم . بايد براي آخرين بار پدرشان را ببينند . مردم تک تک مي آمدند و سر سلامتي مي دادند و مي رفتند . پدرم با مش غلام پچ پچ مي کرد. مي گفت : خوب نيست جنازه روي زمين بماند . بايد زودتر تشييع اش کنيم . چادر را روي سرم کشيده بودم و آرام آرام گريه مي کردم . صداي جيغ بلند دختر مش غلام، مرا وادار کرد تا چاردم را از روي سرم کنار بزنم . انگار پسر کاکي زري مش محمد که فکر مي کنم چهار يا پنج سال سن دارد ، وارد اتاق شده بود و دختر مش غلام با ديدن او از هوش رفته بود. پسرک بغل مش غلام بود . نگاهي به او اندختم و دوباره زدم زير گريه. دلم براي دختر مش غلام هم مي سوزد . بيچاره اين دومين باري است که بايد داغ از دست دادن شوهر را تحمل کند . شوهر اولش يک مريضي ناعلاج گرفت و هنوز يکسال نبود که عروسي کرده بودند ، که مرد . <br />
بعد از تشيع جنازه همه آمدند خانه ما . نهار هم بودند و بعد رفتند . تنها چند نفر از فاميل هاي نزديک ماندند. خيلي خسته بودم . سرم درد مي کرد. اما نمي شد بخوابي . مدام آدم ها مي آمدند و مي رفتند . شب که شد ديگر همه رفتند . دختر مش غلام هم رفت خانه پدرش . تنها مادرم پيش ما ماند و يکي از خواهرهاي       مش محمد . نمي دانم چطور خوابم برد . عين مرده افتادم . حالا هم دو روز است که ديگر مش محمد نيست . بچه ها خوابيده اند . به دختر بزرگم فکر مي کنم . او حالا پانزده ساله است . درست هم سن من وقتي با   مش محمد ازدواج کردم . با خودم مي گويم ، اجازه نخواهم داد تا زماني که زنده ام او را به يک مرد      پنجاه ساله شوهر بدهند . معصومه از خواب بيدار شده است . مي آيد کنار من و مي گويد : مامان با کي حرف مي زني ؟ نگاهش مي کنم و او را بغل مي گيرم . پيشاني اش را مي بوسم . اشک هايم سرازير        مي شود . طفلکي هيچ گاه در بغل پدرش ننشست . دوباره به آينه نگاه مي کنم . خودم را مي بينم که يک دست سياه پوشيده ام و معصومه که در بغلم نشسته است. تنها چند تار سفيد در بين موهايم              خودنمايي مي کند.</p>

<p><br />
                                                                          <br />
</p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue16/06,11,30,12,12,26/ by HTTrack Website Copier/3.x [XR&CO'2014], Sun, 25 May 2025 04:18:40 GMT -->
</html>