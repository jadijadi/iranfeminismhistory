<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue6/06,06,05,09,34,02/ by HTTrack Website Copier/3.x [XR&CO'2014], Sun, 25 May 2025 04:18:41 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 6 | ساره طارمي » زنان کرد عراقی به قانون اساسی امیدوارند/ ساره طارمی</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">زنان کرد عراقی به قانون اساسی امیدوارند/ ساره طارمی</a></div>
    <div id="author"><a href="mailto:info@herlandmag.com">ساره طارمي</a>&nbsp;|&nbsp;&#1583;&#1608;&#1588;&#1606;&#1576;&#1607; ۱۵ &#1582;&#1585;&#1583;&#1575;&#1583; ۸۵&nbsp;|&nbsp;<a target="_blank" href="http://www.technorati.com/search//issue6/06,06,05,09,34,02/">
لینک های وارده</a></div>
    <div id="body" style="color: #000;">
      <p>در چند ماه گذشته، گروه‌های حقوقی و گروه‌های مدافع حقوق زنان در کردستان عراق در تهیه‌ی پیش‌نویس یک قانون اساسی شرکت کرده‌اند که به عقیده‌ی برخی، از قانون اساسی ملی برای زنان بهتر است.</p>

<p>پخشان زنگنه صدها سند، نامه، و فهرست پیشنهاد برای قانون اساسی کردستان عراق را در کتابخانه‌ی دفترش در اربیل جمع‌آوری کرده است.</p>

<p>از تابستان 2005، زمانی که تهیه‌ی پیش‌نویس قانون اساسی منطقه‌ای آغاز شد، تا کنون گروه‌های حقوقی و سازمان‌های زنان پیشنهادهایشان را برای او فرستاده‌اند.</p>

<p> طبق قانون اساسی عراق، قانون اساسی منطقه‌ای کردستان در بیشتر مواردِ اختلاف تقدم دارد. با این حال، انتطار بر این است که دادگاه‌های قانون اساسی اختلافات را حل کنند. کمیته‌ا‌ی 20 نفره‌ قانون اساسی منطقه‌ای را بررسی می‌کند، اما بررسی‌ها هنوز عمومی نشده است.</p>

<p>قانون اساسی ملی طی یک رفراندوم عمومی در اکتبر گذشته پذیرفته شد، ولی به دلیل ناآرامی‌های داخلی هنوز به تصویب نرسیده است. دولت از زمانی که تشکیل شود تا چهار ماه برای ویرایش قانون اساسی فرصت خواهد داشت.</p>

<p>یک تفاوت اساسی میان دو قانون این است که قانون اساسی ملی، برخلاف پیش‌نویس قانون اساسی منطقه‌ای، اسلام را مبنای اصلی قانون‌گذاری قرار می‌دهد.</p>

<p>زنگنه، از اعضای حزب کمونیست و تنها زن عضو کمیته‌ی قانون اساسی، می‌گوید: «در قانون اساسی کردستان چنین چیزی نیست.» به گفته‌ی وی، قانون اساسی منطقه‌ای «هویت اسلامی مردم کردستان» را محفوظ می‌شمارد؛ با این حال، به آزادی دینی همه‌ی گروه‌های دیگر نیز معتقد است.</p>

<p>زنگنه، 59 ساله، محتاطانه اضافه می‌کند که قانون اساسی منطقه‌ای کردستان به باورهای مذهبی و جامعه‌ی سنتی احترام می‌گذارد: «[در قانون اساسی] هیچ چیز مخالف با اسلام وجود ندارد.» </p>

<p>کردستان عراق از سه فرمانداری تشکیل شده است که پس از جنگ خلیج فارس نیمه خودمختار بوده‌اند، و بر امنیت، مرزها، اقتصاد، تجارت و قانون منطقه‌‌ی خود کنترل چشمگیری اعمال کرده‌اند.</p>

<p>در سال 2003، زمانی که در اثر تهاجم ایالات متحده ثبات در سایر مناطق کشور رو به زوال رفت، منطقه‌ی شمالی ناگهان رشد کرد. پروژه‌های چند بیلیون دلاری آغاز شدند، سرمایه‌های خارجی جذب شدند، و منطقه به عنوان باثبات‌ترین و پیشرفته‌ترین منطقه‌ی عراق مشهور شد.</p>

<p>علیه حقوق و دمکراسی</p>

<p>زنگنه می‌گوید‌ که استفاده از اسلام به عنوان منبع قانون‌گذاری «اصولا علیه حقوق زنان و دموکراسی است».</p>

<p>اما همه موافق نیستند. صبریه‌ غفار ‌رحمان، عضو مجلس منطقه‌ای و از بنیانگذاران سازمان زنان اتحاد اسلامی کردستان (سومین حزب بزرگ سیاسی منطقه)، با قانونگذاری بر مبنای اسلام موافق است. او می‌گوید این عقیده که اسلام برای زنان بد است حاصل تفسیر نادرست قانون‌های اسلامی است.</p>

<p>به گفته رحمان، که خود یک مادر شاغل است، طرفداران برابری زنان «بر این باورند که زن باید مانند مرد کار کند، و باید جایگاه سیاسی، اقتصادی و اجتماعی همتای مرد داشته باشد». رحمان می‌گوید: «فکر نمی‌کنم چنین چیزی وظیفه‌ی زن باشد.» با این که او طرفدار فرصت‌های برابر برای زنان و مردان است، می‌گوید که نگران تندروی سکولاریسم و کوتاهی زنان در وظایف مادری وهمسری است.</p>

<p>مهاباد کرداکسی مشاور برابری حقوق در دفتر نخست وزیر کردستان، با زنگنه هم‌عقیده است: «قانون اساسی فعلی عراق در زمینه‌ی حقوق زنان نقص دارد و مبنای آن دین و سنت است. اگر ما بتوانیم اصل برابری را در قانون اساسی بگنجانیم، می‌توانیم در برابر نقض حقوق زنان بایستیم. این کار را اگر در قانون اساسی عراق نتوانیم انجام دهیم، امید‌واریم در قانون اساسی  کردستان انجام دهیم.»</p>

<p>قانون مدنی</p>

<p>پیش‌نویس قانون اساسی منطقه‌ای در مساله‌ی دیگری نیز متفاوت است: قانون  مدنی مربوط به ازدواج، طلاق و ارث.</p>

<p>طبق اصل 39 قانون اساسی ملی، قانون مدنی باید با توجه به دین شخص اعمال شود. به این معنی که برای مثال، شیعه‌ها، که حدود 60 درصد جمعیت 27 میلیونی عراق را تشکیل می‌دهند، شامل یک سیستم قضایی خواهند شد و کلدی‌‌ها و آشوری‌ها، و مسیحیان چندین فرقه، که روی هم رفته کمتر از 2 درصد کل جمعیت را تشکیل می‌دهند، شامل سیستم قضایی دیگری. اما قانون اساسی این سیستم‌ها را به تفصیل توضیح نمی‌دهد. در جامعه‌ای که ساختار خانواده اغلب از بیش از یک فرقه تشکیل می‌شود، به گفته‌ی زنگنه، چنین چیزی مشکل‌ساز است.</p>

<p>زنگنه با اشاره به اصل 39 می‌گوید: «وجود قانون‌های متفاوت برای افراد مختلف به گسستگی خانواده و جامعه خواهد انجامید.»</p>

<p>کمیته‌ی پیش‌نویسی قانون اساسی کردستان عراق، در مقابل، داشتن یک قانون مدنی را برای همگان، بی‌توجه به مذهب اشخاص، برگزیده است. آنها روی نگارش قانونی کار می‌کنند که در زمان حکومت صدام حسین نیز وجود داشت.</p>

<p>زنگنه، با وجود داشتن دیدگاه سکولار، در مورد پیش‌نویس قانون اساسی منطقه‌ای موضعی میانه‌رو دارد. او می‌گوید که اگر بخواهیم مجلس ومردم این قانون را بپذیرند، دین باید در آن لحاظ شود.</p>

<p>زنگنه می‌گوید:«طبق سنت و دین در جامعه‌ی ما، زنان ضعیف‌اند. سنت‌ها و باور‌ها برای زنان، در بهترین حالت،  تدافعی و منفعلانه‌اند.» او برای تغییر این وضع تلاش می‌کند، اما می‌گوید:«سخت‌ترین قسمت فاصله زیاد میان خواست ما و واقعیت است. نقش قانون اساسی و فعالان این است که جامعه را برای پذیرفتن تدریجی این مسایل آماده کنند.»</p>

<p>لایحه‌ی حقوق زنان</p>

<p>چیلورا هاردی، رییس مرکز فعالیت اجتماعی خاتوزین (یک NGOی زنان)، در ماه فوریه لایحه‌ای برای حقوق زنان به کمیته‌ی قانون اساسی کردستان تقدیم کرد. این لایحه را حدود 70 نفر نوشته بودند، که بیشترشان زنانی از سازمان‌ها و بخش‌های مختلف منطقه بودند. مردانی نیز به این طرح مشاوره‌ی حقوقی داده بودند.</p>

<p>بخشی از این لایحه بر پایه‌ی حقوق زنان آفریقا (تدوین شده در سال 2003 توسط اتحادیه‌ی افریقا) و بخشی دیگر بر پایه‌ی بیانیه‌ی حذف هر گونه تبعیض علیه زنان (تدوین شده در سال 1979 توسط مجمع عمومی سازمان ملل) است.</p>

<p>هاردی، با اشاره به حذف بخش‌های مربوط به سقط جنین و همجنس‌گرایی، می‌گوید: «ما چیزهایی را که می‌خواستیم (از ان منابع)، گرفتیم و انها رابه شکلی «کردی» بیان کردیم.» سقط جنین و همجنس‌گرایی اگرچه در منطقه غیرقانونی نیست، از دسته‌ی تابوهای اجتماعی و دینی است.</p>

<p>لایحه‌ی حقوق زنان، ختنه‌ی دختران، چند همسری و ازدواج دختران برای آشتی خانواده‌ها را رد می‌کند. چند همسری در منطقه کم نیست و ختنه‌ی دختران در قسمت‌های روستایی منطقه گزارش شده است.</p>

<p>به گفته‌ی یکی از برگزارکنندگان که خواست نامش فاش نشود، نمایندگان احزاب اسلامی در جلسات لایحه‌ی حقوق دعوت نشده‌اند؛ این بیانیه شانس کمی برای تصویب در مجلس دارد و فقط راهی بوده‌است برای برخی زن‌ها تا خود را ابراز کنند.</p>

<p>این برگزارکننده گفت: «ما می‌دانستیم که آنها [نمایندگان احزاب اسلامی] با آنچه می‌گوییم کاملا مخالف خواهند بود. تنها راه برگزاری این جلسات این بود که آنها را دعوت نکنیم. به هر حال، آنها در مجلس رای خود را دارند.»</p>

<p>منبع: </p>

<p>Iraqi Kurdish Women Voice Hopes for Constitution, Cyrille Cartier, 04/25/06, WeNews</p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue6/06,06,05,09,34,02/ by HTTrack Website Copier/3.x [XR&CO'2014], Sun, 25 May 2025 04:18:41 GMT -->
</html>