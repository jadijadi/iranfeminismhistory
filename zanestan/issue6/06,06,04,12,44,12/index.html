<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue6/06,06,04,12,44,12/ by HTTrack Website Copier/3.x [XR&CO'2014], Sun, 25 May 2025 04:18:41 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 6 | ستاره سجادی » سقط جنین زیر زمینی</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">سقط جنین زیر زمینی</a></div>
    <div id="author"><a href="mailto:info@herlandmag.com">ستاره سجادی</a>&nbsp;|&nbsp;&#1740;&#1705;&#1588;&#1606;&#1576;&#1607; ۱۴ &#1582;&#1585;&#1583;&#1575;&#1583; ۸۵&nbsp;|&nbsp;<a target="_blank" href="http://www.technorati.com/search//issue6/06,06,04,12,44,12/">
لینک های وارده</a></div>
    <div id="body" style="color: #000;">
      <p>تنها آماري‌ كه‌ در مورد ميزان‌ سقط‌ جنين‌ در ايران‌ وجود دارد، به‌ تازگي‌ توسط‌ مديركل‌ دفتر سلامت‌ خانواده‌ و جمعيت‌ در وزارت‌ بهداشت‌ اعلام‌ شد: هر روز 221 جنين‌ و هر سال‌ حدود 90 هزار جنين‌ در كشور به‌ صورت‌ قانوني‌ و  غيرقانوني‌ سقط‌ مي‌شوند.<br />
سالانه 46 میلیون زن در سراسر دنیا سقط جنین می کنند و هر 7 دقیقه یک زن به خاطر سقط جنین غیر قانونی جان خود را از دست می دهد و بیش از 26 درصد مردم دنیا در کشورهایی زندگی می کنند که یا سقط جنین به کلی ممنوع است و یا تنها در موارد خیلی خاص اجازه داده می شود.بیشتر این کشورها در آمریکای جنوبی،آفریقا و آسیا هستند.</p>

<p> روزنامه گردی:<br />
ماهانه 15 جنین در زباله های شهر تهران یافت می شوند._</p>

<p>_اعضای یك باند سقط جنین غیر قانونی از شامگاه پنج شنبه هفته گذشته در پی كشف ۶ جنین در خیابان جوادیه ، تحت تعقیب كارآگاهان دایره ۱۰ اداره آكاهی تهران قرار گرفتند .</p>

<p>_چهار نفر از اعضاى یك باند شش نفره كه در زیرزمین ساختمانى بطور پنهانى اقدام به سقط جنین میكردند توسط ماموران نیروى انتظامى دستگیر شدند دایركننده این مركز پنهانى به نام ثریا هنگامى كه با همدستى سه زن دیگر سرگرم سقط جنین یك زن ۲۱ ساله به نام نیلوفر بودند ، توسط ماموران نیروى انتظامى دستگیر شدند ماموران پس از ورود به زیر زمین ساختمان با این زن جوان روبرو شدند كه پس از سقط جنین به حالت اغما افتاده بود . این زن بلافاصله با آمبولانس به بیمارستان منتقل شد. </p>

<p>اینها فقط چند نمونه بود!</p>

<p>*</p>

<p>قانون می گوید:<br />
ماده 17-در مواردی که سقط جنین برای سلامت جان مادر لازم باشد، پزشک موظف است در بیمارستان و پس از مشاوره و تصویب دو نفر پزشک دیگر اقدام نماید، در این صورت ظرف 24 ساعت گزارش امر را با ذکر دلیل نام محل و اسامی پزشکان مشاور به هیات مدیره نظام پزشکی ارسال دارد.<br />
تبصره:در صورتی که در محل بیمارستان پزشک دیگری نباشد و انتقال بیمار به محلی که دارای بیمارستان و پزشک است میسر نشود پزشک می تواند برای حفظ سلامت و جان مادر اقدام و گزارش امر را با دلایل کافی به هیات مدیره نظام پزشکی در عرض 24 ساعت اطلاع دهد.<br />
ماده 487-دیه سقط جنین به ترتیب زیر است:<br />
1-دیه نطفه که در رحم مستقر شده 20 دینار.<br />
2-دیه علقه که خون بسته است 40 دینار.<br />
3-دیه مضغه که به صورت گوشت درآمده است 60 دینار.<br />
4-دیه جنین در مرحله ای که به صورت استخوان در آمده و هنوز گوشت نروئیده است80 دینار.<br />
5-دیه جنین که گوشت و استخوان بندی آن تمام شده و هنوز روح در آن پیدا نشده 100 دینار.<br />
تبصره:در مراحل فوق هیچ فرقی بین دختر و پسر نمی باشد.<br />
6-دیه جنینی که روح در آن پیدا شده است اگر پسر باشد دیه کامل و اگر دختر باشد نصف دیه کامل و اگر مشتبه باشد سه ربع دیه کامل خواهد بود.<br />
ماده489-هر گاه زنی جنین خود را سقط کند دیه آن را در هر مرحله ای که باشد باید بپردازد و خود از آن دیه سهمی نمی برد.</p>

<p></p>

<p>*<br />
پزشكان‌ سقط‌ جنين‌ را به‌ سه‌ دسته‌ كلي‌ تقسيم‌ كردند. در "سقط‌ جنين‌ خودبخودي‌" به‌ علت‌ بيماري‌ مادر يا جنين‌، سقط‌ جنين‌ علي‌رغم‌ خواست‌ و ميل‌ زن‌ و شوهر، بدون‌ اينكه‌ هيچ‌ كس‌ در سقط‌ آن‌ دخالت‌ داشته‌ باشد، اتفاق‌ مي‌افتد. در اين‌ نوع‌ سقط‌ جنين‌  مسئوليتي‌ متوجه‌ پدر و مادر نيست‌.<br />
دسته‌ دوم‌ "سقط‌ جنين‌ درماني‌" است‌. در اين‌ نوع‌ از سقط‌ جنين‌، به‌ نوعي‌ به‌ سلامت‌ مادر كمك‌ می شود و گاهي‌ اوقات‌ نيز مادران‌ بيماری‌ را كه‌ در اثر بارداري‌ تا پاي‌ مرگ‌ مي‌روند نجات‌ مي‌دهد. اين‌ كار توسط‌ پزشك‌ و با هدف‌ درمان‌ انجام‌ مي‌شود.<br />
دسته‌ آخر كه‌ بسيار بحث‌برانگيز و حساس‌ شده‌ است‌ را به‌ عنوان‌ "سقط‌ جنين‌ جنايي‌"(!) مي‌شناسند. سقط‌ جنين‌ جنايي‌ به‌ سقط‌هايي‌ گفته‌ مي‌شود كه‌ عمدا خواسته‌ شود كه‌ حاملگي‌ پايان‌ يابد. تقريبا تمام‌ سقط‌های‌ جنايي‌ در ماه‌ دوم‌ و سوم‌ به‌ وقوع‌ مي‌پيوندند.<br />
نحوه‌ برخورد جوامع‌ مختلف‌ با هر يك‌ از سه‌ نوع‌ سقط‌ جنين‌ بسيار متفاوت‌ است‌.<br />
بطور كلي‌ هفت‌ مورد جهاني‌ براي‌ مشروع‌ شمردن‌ سقط‌ جنين‌ وجود دارد: به‌ منظور نجات‌ جان‌ مادر، به‌ منظور حفظ‌ سلامت‌ جسماني‌ زن‌، به‌ منظور حفظ‌ سلامت‌ روحي‌ و رواني‌ زن‌، در صورت‌ وقوع‌ تجاوز به‌ عنف‌ يا زنای‌ با محارم‌، در صورت‌ نقا يا معلوليت‌ جنين‌، در شرايط‌ بروز مشكلات‌ اقتصادي‌ يا اجتماعي‌ و بنا به‌ درخواست‌ افراد.</p>

<p> در ايران‌ تنها در يك‌ مورد و آن‌ هم‌ در مورد حفظ‌ جان‌ مادر، سقط‌ جنين‌ عمدی قانونی‌ شمرده‌ شده‌ است.<br />
طرحی‌ كه‌ از سوي‌ كميسيون‌ بهداشت‌ و درمان‌ مجلس‌ ششم‌در مورد سقط جنین بررسی شد‌ به‌ اين‌ صورت‌ بود:<br />
اجازه‌ دادن‌ به‌ مراكزی‌ كه‌ براي‌ سقط‌ جنين‌ مجوز دارند تا در مواردي‌ كه‌ كمتر از چهارماه‌ و ده‌ روز از دوران‌ بارداري‌ گذشته‌ باشد با تشخيص سه‌ پزشك‌ و نظر پزشكي‌ قانوني‌ و در صورتی‌ كه‌ اين‌ بارداري‌ باعث‌ عسر و حرج‌ در جنين‌ و در آينده‌ براي‌ كودك‌ شود و همچنين‌ در صورتی كه‌ زايمان‌ موجب‌ بروز عوارض‌ وخيم‌ در مادر و مانع‌ حيات‌ وی‌ شود، سقط‌ جنين‌ را انجام‌ دهند.<br />
اين‌ طرح‌ در مجلس‌ ششم‌ به‌ نتيجه‌ نرسيد و جزو 35 طرح‌ معوق‌ مانده‌ از اين‌ دوره‌ در مجلس‌ هفتم‌ مطرح‌ شد و با عنوان‌ طرح‌ "سقط‌ درمانی‌" تصويب‌ شد. اما اين‌ مصوبه‌ مجلس‌ در جلسات‌ متعدد شورای‌ نگهبان‌ مطرح‌ شد و سقط‌ جنين‌ را در مواردی‌ كه‌ پس‌ از ولادت‌ به‌ علت‌ عقب‌ماندگی‌ يا ناقص الخلقه‌ بودن‌ موجب‌ حرج‌ والدين‌ مي‌شود را خلاف‌ موازين‌ شرع‌ شناخت‌. طرح‌ "سقط‌ درماني‌" پس‌ از بازگشت‌ از شوراي‌ نگهبان‌، با اصلاحاتي‌ دوباره‌ در كميسيون‌ بهداشت‌ به‌ تصويب‌ رسيد تا در دستور كار مجلس‌ قرار گيرد. طرح‌ اين‌ بار بدون‌ تاكيد بر عسر و حرج‌ طفل‌ و با تاكيد بر تاثير ناقاالخلقه‌بودن‌ فرزند بر مادر، در صورت‌ رضايت‌ او، سقط‌ جنين‌ را قبل‌ از 4 ماهگي‌ مجاز دانست‌. اين‌ طرح‌ به‌ تصويب‌ شوراي‌ نگهبان‌ رسيد.<br />
هر چند اين‌ طرح‌، راه‌ را براي‌ بسياري‌ از زنان‌ كه‌ به‌ دليل‌ بيماري‌ خود يا اطمينان‌ از عقب‌ماندگي‌ جنين‌شان‌ دست‌ به‌ سقط‌ جنين‌ غيرقانوني‌ مي‌زدند باز كرد اما باز هم‌ در آن‌ از بارداري‌هاي‌ ناخواسته‌ و مشكلات‌ اقتصادي‌ حرفي‌ زده‌ نشد.<br />
*<br />
چند سوال از آیت الله سیستانی:<br />
_آيا مادرى كه فرزند نمى خواهد مى تواند جنين خود را قبل از حلول روح بيندازد در حالى كه ماندن جنين، خطرى جدى براى مادر ندارد؟<br />
جواب : او چنان حقى را ندارد مگر آن كه بقاى جنين براى مادر موجب زحمت فوق العاده و طاقت فرسا باشد. </p>

<p>_ گاهى پزشكان، چنان تشخيص مى دهند كه جنين بيمارى خطرناكى دارد واگر زاده شود اوناقص الخلقه خواهد بود و يا پس از اندك زمانى، خواهد مرد و پزشكان، ترجيح مى دهند كه جنين را ساقط كنند آيا چنان حقى را دارند؟ و آيا مادر مى تواند خود را دراختيار پزشكان قرار دهد تا جنين او را در آورند؟ وسرانجام ديه او به عهده كيست؟<br />
جواب : تنها بدين جهت كه جنين ناقص الخلقه و يا پس از تولد، فقط مدت كوتاهى زنده خواهد بود، مجوز سقط جنين نمى شود پس مادر نمى تواند اجازه چنين كارى را به پزشكان بدهد و آنان نيز نمى توانند جنين را خارج كنند و ديه بر عهده كسى است كه عملاً به چنان كارى دست زده است.  </p>

<p>_ چه موقعى سقط جنين جايز است؟ آيا براى آن سن خاصىّ مطرح است؟<br />
جواب : پس از انعقاد نطفه، سقط جنين به هيچ وجه جايز نمى باشد مگر زمانى كه مادر بر جان خود بترسد و يا ماندن جنين در شكم او ان قدر پر زحمت باشد که غير قابل تحمل گردد و خلاصى از آن ،جز سقط جنين راهى ديگرى ندارد، در اين صورت تا روح در جنين دميده نشده است سقط، جايز است و اما پس از دميده شدن روح در جنين سقط آن به هيچ وجه جايز نيست.  </p>

<p>_ آيا زنی كه به بيماری ايدزمبتلاست می تواند سقط جنين كند ؟<br />
جواب : اين كار جايز نيست بخصوص پس از آنكه روح به جنين دميده شده اما اگر ادامه حاملگى براى مادر ضرر داشته باشد قبل از حلول روح در جنين، اسقاط آن جايزاست اما پس از آن نه.<br />
* <br />
اولین قانونهای مربوط به سقط جنین در ایالات متحده امریکا مربوط به سالهای 1820 میشوند که سقط جنین را بعد از چهار ماهگی ممنوع میداشتند. با تلاش پزشکان، انجمن پزشکی آمریکا و قانونگزاران تا سالهای 1900 اکثر موارد سقط جنین غیر قانونی اعلام شد. حتی پاره ای از فمینیستهای پیشرو مانند سوزان آنتونی هم با سقط جنین، به خاطر خطراتش برای زنان، مخالف بودند. بعدها فمینیستها از روشهای موثر و امن پیشگیری که فراهم شده بود به عنوان جایگزینی به جای سقط جنین حمایت کردند. تا سال 1965 تمام 50 ایالت آمریکا سقط جنین را مگر در موارد خاص ممنوع اعلام کردند. این موارد خاص در ایالات مختلف متفاوت بود و شامل خطر جانی برای مادر، حاملگی در موارد تجاوز یا زنای با محارم و نقص جنین بود. اما در سال 1973 حکم مربوط به زنی از تگزاس* در باره سقط جنین به دادگاه عالی آمریکا ارجاع داده شد و دادگاه عالی بر اساس بند نهم قانون اساسی، اصل حفاظت از حریم خصوصی افراد، اکثر قوانین ایالتی سقط جنین را برخلاف قانون اساسی اعلام کرد. بر اساس تصمیم دادگاه هرگونه دخالت ایالات در سه ماهه اول حاملگی ممنوع بوده و ایالات تنها محدودیتهایی برای سه ماهه دوم و سوم حاملگی، برای حفاظت از جان مادر،  میتوانند قائل شوند. این تصمیم اگرچه حمایت عده زیادی را به همراه داشت اما با مخالفت سرسخت کلیسای کاتولیک روبرو شد.  برخورد بین دو گروه مخالف و موافق این تصمیم که منجر به تشکیل گروههای "حامی زندگی" و "حامی انتخاب" گشته است تا به امروز ادامه دارد.<br />
مبارزات گسترده برای دستیابی زن باردار به حق انتخاب برای اینکه تصمیم بگیرد نیاز به سقط جنین دارد یا نه،موجب قانونی شدن سقط جنین در بسیاری از کشورهای اروپایی و شمال آمریکا در دهه 1980 شد.<br />
زنان باردار در تصمیم گیری برای توقف بارداری خود یا ادامه آن نیاز به حمایت عاطفی و عملی و قانونی دارند_و نه موعظه و درس اخلاق_اما معمولا این تصمیم ناگزیر در خلوت گرفته شده و هزینه های آن را زن متحمل می شود.<br />
مساله فقط حقوق زنان نیست،اینجا حقوق کودکان هم مطرح است:<br />
تحقیقی که توسط گروبر و سایرین(1999) انجام شد نشان داد که کودکانی که بر اثر سقط جنین به دنیا نمی آیند اگر به دنیا می آمدند " به طور سیستماتیک احتمال داشتند که در شرایط نامطلوب تری زندگی کنند: 60 درصد احتمال بیشتری داشت که تنها با یکی از والدین زندگی کنند، 50 درصد احتمال بیشتری داشت که در فقر زندگی کنند، 45 درصد احتمال بیشتری داشت که در خانواری تحت حمایت تامین اجتماعی زندگی کنند، و 40 درصد احتمال بیشتری داشت که در سال اول زندگی تلف شوند". بیتلر و زوندی(2-2002) نشان دادند که قانونی کردن سقط جنین باعث کم شدن سو رفتار و سو استفاده از کودکان شده است. مطالعات همچنین نشان میدهد که قانونی کردن سقط جنین به دنیا آمدن کودکان "نا خواسته" را کاهش میدهد(بیتلر و زوندی،1-2002)که ناخواسته بودن کودک ممکن است  به عنوان مثال در رشد  کودک تاثیر منفی گذارد.<br />
*<br />
ممنوعیت سقط جنین ریشه در تفکر مردسالارانه مادران بهشتی دارد.در این تفکر زن باید مادر شایسته ای باشدو تمام زندگی اش باید صرف مادری شود،در صورتی که آزادی سقط جنین به زن این فرصت را می دهد که زمان بچه دار شدن را خود تعیین کند و مهلت بیشتری برای سرمایه گذاری در آموزش،کار،و دیگر فعالیت های اجتماعی داشته باشند و در موقعیت مناسب تری از نظر اقتصادی و روانی بچه دار شود.</p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue6/06,06,04,12,44,12/ by HTTrack Website Copier/3.x [XR&CO'2014], Sun, 25 May 2025 04:18:41 GMT -->
</html>