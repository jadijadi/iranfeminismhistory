<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html>


<!-- Mirrored from zanestan/issue6/06,06,04,12,19,07/ by HTTrack Website Copier/3.x [XR&CO'2014], Sun, 25 May 2025 04:18:41 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
  <title>زنستان | شماره 6 | پروين اردلان » جامعه زنان و دشمنان آن</title>
  <meta name="developer" content="UltraPain Studios | ultrapain.com" />
  <meta name="designer" content="UltraPain Studios | ultrapain.com" />
  <link rel="shortcut icon" href="../../favicon.html" />
  <link rel="stylesheet" type="text/css" href="../../styles.css" />
  <script type="text/javascript" src="../../scripts/farsi.js"></script>
  <script type="text/javascript" src="../../scripts/newwindow.js"></script>
  <script type="text/javascript" src="../../scripts/contact.js"></script>
  <script type="text/javascript" src="../../scripts/archive.js"></script>
  <script type="text/javascript" src="../../scripts/checkform.js"></script>
  <meta http-equiv="content-type" content="text/html; charset=utf-8" />
  <link rel="alternate" type="application/atom+xml" title="Atom" href="../../atom.xml" />
  <link rel="alternate" type="application/rss+xml" title="RSS 2.0" href="../../index.xml" />
  <link rel="stylesheet" type="text/css" media="print" href="../../print.css" />
  <script type="text/javascript">
    window.onload = inithyperlinks;
  </script>
</head>

<body>
  <div id="blackbar"></div>
  <div id="wrapper">
  
  <!-- [header] -->
        <div id="zanestan"><a href="../../index.html"></a></div>
    <div id="home"><a target="blank" href="../../index.html"></a></div>
    <div id="about"><a href="../../about/index.html"></a></div>
    <div id="archive"><a href="../../archive/index.html" onclick="OpenArchive(this.href); return false"></a></div>
    <div id="links"><a href="../../links/index.html"></a></div>
    <div id="seperator"></div>
    <div id="contact"><a href="javascript:SendMailTo('info','herlandmag','com')"></a></div>
  <!-- [/header] -->

  <!-- [text] -->
  <div id="text">
    <div id="title"><a href="index.html">جامعه زنان و دشمنان آن</a></div>
    <div id="author"><a href="mailto:pardalan@gmail.com">پروين اردلان</a>&nbsp;|&nbsp;&#1740;&#1705;&#1588;&#1606;&#1576;&#1607; ۱۴ &#1582;&#1585;&#1583;&#1575;&#1583; ۸۵&nbsp;|&nbsp;<a target="_blank" href="http://www.technorati.com/search//issue6/06,06,04,12,19,07/">
لینک های وارده</a></div>
    <div id="body" style="color: #000;">
      <p>گاهي وقتي به سريال هاي تلويزيوني  نگاه مي کنم، بلاهايي را به یاد می آورم كه بر سر مطالبات جنبش زنان در رسانه هاي رسمي و گاها غيررسمي مان مي‎افتد. در سريال هاي خارجي دوبله شده به فارسي آنجا که فاصله زن و مرد به مرزهاي ”ممنوعه“ مي رسد به‎يكباره تصوير قطع مي‎شود و ما به صحنه اي ديگر پرتاپ مي شويم و اين حذف و سانسور طوري ماهرانه عمل مي‎كند که حتي پشت صحنه را هم حدس نزنيم. در سريال هاي داخلي هم که ديگر جاي خود دارد و گاه که خيلي مدرن مي شويم با روسري و مقنعه و مانتو از رختخواب بيرون مي آييم. يادم مي آيد آن روزها که ويدئو تازه به درون خانواده ها آمده بود و ديگر زمانه ممنوعيت اين وسيله لهو و لعب در خانه ها گذشته بود فرزند يکي از دوستانم هنگامي که پدرو مادرش مشغول تماشاي فيلم بودند اگر احساس مي کرد که قرار است صحنه اي از ماچ و بوسه زن و مردي بيايد، مانند صدا و سيماي ما خودش در همان لحظه رويش را برمي گرداند تا صحنه را نبيند؛ چون پدر و مادرش آموخته هايشان را به او ياد داده بودند. و حالا حتي در برخي از شبکه هاي اخلاقي ايراني خارج کشوري که فيلم هاي قديمي پيش از انقلاب را پخش مي کنند اين قطع و وصل ها تکرار مي شود و ادامه دارد.   <br />
نگاه جنسي به زن که به مثابه يک سوژه جنسي بايد از او حذر کرد، قطع اش کرد، سانسورش کرد،...مشابه همين نگاهي است که در رسانه هاي ما نسبت به مطالبات جنبش زنان وجود دارد، ممکن است بگوييد اين نگاه نسبت به ديگر جنبش ها هم وجود دارد و سياست حذفي در سياست رسمي ما سياستي نهادينه شده است. منکر اين قضيه نيستم اما حکمت عاميانه ما در مورد زنان و جنبش زنان مانند همان آموزشي که درآن کودک خردسال جاي گرفته بود، قدرتي فرا صداو سيمايي دارد. وقتي از بيش از يک صدسال مبارزه فمينيستي زنان براي ارتقاي موقعيت حقوقي¬شان مي گوييم، از صدا وسيمايش فمينيست برره‎اي بيرون مي آيد و از رسانه¬هاي غيررسمي اش هم حساسيت به واژه فمينيسم؛ حکمت عاميانه اش هم اين خواسته ها را جدا کردن مرد از صفحه روزگار تلقي مي کند و در عين حال زن را چه به جد و چه به طنز، همه کاره خانه، سرور خانه، دولت پنهان، وزير سلب و آسايش .. تعريف مي کند تا اين باور را که جاي زن در خانه است و زن مادر، زن همسر و زن¬خانه است را بدون توجه به خواسته هاي اين زناني که  اينچنين تعريف شان مي کند تثبيت کند. <br />
اگر نگاهي اجمالي به تاريخ جنبش زنان در ايران داشته باشيم شايد بتوان به جرئت گفت که به رغم تاثيراتي که اين جنبش از شرايط بين المللي داشته است اما نمي توان آن را در قالب تقسيم بندي موج‎هاي كلاسيك فمينيستي قرار داد. براي رديابي مطالبات جنبش زنان ايران طي صد سال اخير شايد بتوان با مروري بر خواسته هايي که طرح کرده و مبارزاتي که در اين عرصه داشته است، دايره هايي هم‎مرکز يافت که خاستگاه مطالباتي اين جنبش را شکل داده و تحولات، تفاوت ها و مشترکات آن را بازنمايي کرده است. به باور من گرچه همواره سعي وافر مي شود که تاريخ مبارزات زنان از پرده روزگار حذف شود و در قسمت سانسور ذهن و عين ما قرار گيرد، با نگرشي به سير مبارزات زنان ايران بيش از هرچيز بايد اين دايره هاي هم مرکز را درحوزه حقوقي منطبق برهم ديد. کسب برابري حقوقي در بهره مندي از حق آموزش، حق راي و حق شهروندي، رساندن حق نيم و يک چهارمي و حتي يک هشتمي زنان به حقي برابر، از جمله مشغله هاي اصلي مبارزات زنان طي صد ساله اخير بوده است.<br />
 <br />
به اين منظور سعي مي کنم براي صدق گفته هايم نمونه بياورم. <br />
موقعيت قانوني در حوزه زنان متاثر از عواملي چند بوده است كه شايد بتوان ريشه آن را در روح مردسالارانه حاكم بر قوانين كشور، دولت ديني يا دين دولتي، و  نقش زنان به مثابه يك جنبش جست و جو كرد. اين عوامل گاه موازي و گاه در تقابل با يكديگر عمل كرده اند و تاثير خود را بر قوانين برجاي گذاشته اند. بنابراين وقتي از تلاش زنان براي تغيير قوانين سخن مي گوييم گرچه مي¬توان در مورد ميزان و قدرت تاثيرگذاري هر يك نسبت به ديگري سخن گفت اما نمي توان بي توجه به عوامل ديگر به نتيجه خطي و يك سويه دست يافت و اين مشكلي است كه معمولا در تاريخ نويسي مردانه درباره زنان با آن روبه رو هستيم. همواره در اين نوع نگارش، زنان يا موجوداتي منفعل فرض مي شوند كه در تعيين سرنوشت خود نقشي ندارند و يا اگر صاحب نقش هستند بازيگران نقش ديگران تصوير مي شوند. اين موضوع در مورد قوانين مربوط به زنان هم صادق است. <br />
به نظر مي آيد که تلاش زنان براي تغيير قوانين زن ستيز همانقدر بي توجه مي ماند که تلاش هاي پردامنه و همه جانبه براي هويت سازي از زنان بازتوليد مي شود. اما هويت جنبش زنان را تلاش ها و مبارزات اين جنبش مي سازد نه لزوما دستاوردهاي آن. جنبشي که براي تغيير هر خرده ماده قانوني با هزار اما و اگر روبه رو است مسلما راهي دراز در پيش دارد و سعي وافر تا بلکه بتواند اين زنجيره حق خواهي را به سرانجامي برساند گرچه تريبون هاي حق¬خواهي زنان مانند سريال هاي تلويزيوني ما در بخش ناديده و ناشنيده قرار مي گيرند. <br />
در دوراني که جنبش حق راي زنان در كشورهاي ديگر جهان در حال شكل گيري بود يكي از مطالبات زنان ما در دوران مشروطه و پس از آن، كسب حقوق سياسي و برخورداري از حق راي بود كه اين امر به ويژه با بازگشايي مجلس و تصويب قانون انتخابات و تقسيم حقوق سياسي مردم مطرح شد. پيش از آن، بحث حق راي به طور عام مطرح بود و زنان هم در اين زمينه از مشروطه خواهان حمايت مي كردند اما پس از بازگشايي مجلس "ميان پرده حق راي براي زنان" از پرده اقشار داراي حق راي به راحتي حذف شد و حق راي براي مردان به نمايش درآمد.( ماده 10 و ماده 13 قانون انتخابات مصوب 1329 هجري قمري(1287 خورشيدي). شايد اگر به ضرب تلاش زنان و ثبت مبارزات حقوقي زنان نبود نمي توانستيم به راحتي اذعان کنيم که در اوايل دوران به حكومت رسيدن رضاشاه و تغيير نظام سياسي كشور، زناني چون صديقه دولت آبادي با انتشار نشريه زبان زنان بر كسب حق راي زنان پافشاري کردند، يا نمي توانستيم بگوييم که پس از شهريور 1320 با اشغال ايران از سوي متفقين و بركناري رضاشاه از سلطنت، با ايجاد فضاي نسبتا باز و فعاليت احزاب و گروه ها زنان فعاليت شان را ادامه دادند و مجددا بحث حق راي زنان را مطرح كردند. نمي توانستيم بگوييم اين بار تلاش زنان علاوه بر كوشش¬هاي فردي به تشكيل گروه هايي براي بيان صداي جمعي زنان معطوف شد و فاطمه سياح و صفيه فيروز با پايه گذاري حزب زنان ايران در 1321، يا تشكيلات زنان حزب توده در 1323، يا تشکيلات زنان آذربايجان در 1325 شکل گرفتند تا يکي از فعاليت هاي مهم شان را به مبارزه براي تغيير قانون انتخابات به نفع زنان اختصاص دهند تا باز هم نمايندگان مجلس با لايحه حزب توده در مورد تساوي حقوق زن و مرد از جمله حق راي زنان مخالفت کنند وتلاش زنان مجددا به حدي برسد که در 1328، دكتر مصدق از معترضان به قانون انتخابات باشد و دولتش در پيش نويس لايحه انتخابات حق راي را براي زنان به رسميت بشناسد هرچند آيت الله خميني، شاخه مذهبي جبهه ملي، آيت الله كاشاني و سازمان فدائيان اسلام، مخالفت کنند و دولت مصدق را وادارند تا حق راي زنان را از پيش نويس لايحه انتخابات حذف کند. <br />
کارنامه مبارزات زنان براي کسب حق راي و همينطور فعاليت هاي حقوقي پس از آن نشان داده است که آنان همواره کوشيده اند استراتژي هاي گوناگوني را براي احقاق اين حق در پي بگيرند. شايد به همين خاطر است که در پي سركوب سياسي احزاب در كودتاي 28 مرداد 1332 و قدرت گرفتن شاه و تضعيف نقش مجلس، جمعيت هاي زنان به جاي مجلس دولت را براي لابي كردن برمي گزينند و براي همكاري هاي مشترك به ويژه در حوزه كسب حقوق سياسي، به فعاليت هاي شبكه اي روي مي آورند و شوراي همكاري جمعيت هاي بانوان ايران را تشكيل مي¬دهند (1335) و علاوه بر طومارنويسي، با نخست وزيران وقت هم ديدارمي کنند و با لغو لايحه انتخابات انجمن هاي ايالتي و ولايتي كه، در آن حق راي براي زنان در نظر گرفته شده بود، در 17 دي به تحصن دست مي زنند وسرانجام از طرح 6 ماده اي شاه (1341) حمايت مي¬کنند و دولت هم حق راي آنان را به رسميت مي شناسد(1341). زنان به حق راي دست مي يابند اما تنها پرده آخر اين مبارزه در بسياري از تاريخ هاي رسمي و حتي نوشته هاي تاريخ نگاران مي ماند و در حکمت عاميانه نيز موهبتي شاهي به ضعيفه ها تلقي مي شود. اين تصويرسازي هم از سوي منابع رسمي دولت پهلوي شکل مي¬گيرد و هم از سوي منابع رسمي دولت انقلابي به صورت تصويري از بالا ارائه شده به زناني که  فاقد چنين نيازي بودند بازتوليد مي شود. <br />
اين اتفاق در موضوع حجاب هم هميشه وجود داشته است. تا ازحجاب سخن مي گوييم ماجراي کشف حجاب رضاخان مطرح مي شود و بازگشت او از ترکيه و تاثير پذيرفتن او از آتاتورک و مدرن سازي از زنان به سبک زن غربي. اما، در گوشه کنار تاريخ هايي که از دستبرد زمانه ي متشرع و مردسالار در امان مانده است مي توان به عنوان نمونه زبان زنان صديقه دولت آبادي (1298)، نامه بانوان شهناز آزاد (1299)، جهان زنان فخرآفاق<br />
پارسا (1300) ، نسوان<br />
وطنخواه محترم اسکندري (1301)، دختران<br />
ايران زندخت شيرازي(1310)، گزارش کنگره زنان شرق (1311) را خواند که در نقد حجاب نوشت<br />
انديا تاريخ را ورق زد و ديد که عالم نسوان 4 سال قبل از کشف حجاب مسئله حجاب را به بحث مي<br />
گذارد و حتي بسياري از همين زنان بدون حجاب در ملاعام ظاهر مي شوند،اما قبل از اينکه اين موضوع براي بسياري از زنان فراگير شود قانون کشف حجاب همه دستاوردهاي زنان را درهم مي ريزد و حکومت ها هم همه اينها را به نام خود مي کنند و حتي دولت بعدي نيز اين اعتبار را به دولت سرنگون شده خود مي دهد تا موازين مردسالارانه را حتي براي دشمن خويش پاس بدارد. در انقلاب 1357 هم مي بينيم که وقتي زنان معترض به قانون حجاب اجباري براي حفظ  حق انتخاب خود به خيابان ها مي آيند، تحت عنوان سلطنت طلب خوانده مي شوند و تصوير اين اعتراض در مرور تصويري تاريخ انقلاب محو مي شود؛ اين حذف تصويري و تاريخي به حدي است که حتي زنان باحجاب در تظاهرات انقلاب هم از اين حذف در امان نمي مانند. <br />
حق تحصيل و آموزش براي زنان را نيز زنان وامدار زناني هستند که سال ها پيش از عمومي شدن آموزش، مخفيانه به تاسيس مدارس دخترانه دست زدند تا فرزندانشان در آينده ازاين حق برخوردار باشند، و به دليل همين حق خواهي بارها و بارها مورد هجوم و حمله قرارگرفتند اما نامي از آنها برده نشد.<br />
 اگر لابه لاي تاريخ هاي به حساب نيامده زنان را ورق بزنيم نقدهاي گوناگون زنان را که در اعتراض به ازدواج اجباري دختران تحت عناوين گوناگوني چون ازدواج در سنين پايين، ازدواج زود هنگام، به زور شوهر دادن دختران، منتشرشده اند، مي ببينيم، اين برابرخواهي را در نوشته‎هاي زناني رديابي مي کنيم که از حق انتخاب همسر، حق طلاق، نقد تعدد زوجات سخن گفته اند، زناني را مشاهده مي کنيم که جزوه هايي را که عليه حقوق زنان نوشته شده اند به آتش مي کشند و به همين دليل هم مورد ضرب و شتم قرار مي گيرند، دستگير مي شوند و خانه هايشان تخريب مي شود. و اين بلا برسر زناني هم مي¬آيد که در نقد قوانين ضد زن مي نويسند. می توانيم در جامعه اي با کمتر از صد سال فاصله كه از ما دارد زناني را ببينيم که در مرامنامه شان ـ کنگره نسوان شرق،1311 ـ اصولي چون تساوي زن و مرد در کليه امور زندگي، آموزش اجباري، محدود کردن سن ازدواج، جلوگيري از تعدد زوجات، دادن حق مساوي طلاق به زن و مرد را قيد کرده اند، بعدها مهرانگيزمنوچهريان را مي بينيم که با کتاب انتقاد (1328) خود از خواسته هاي زنان پيش از خود و هم دوران خود مي گويد و در حوزه بين المللي براي ديگر زنان جهان از خواسته هاي زنان کشور خود مي گويد و مواردي چون تساوي ارث زن ومرد، تساوي مادر و پدر در حق ولايت و حضانت فرزند، لغو تعدد زوجات، و اجراي تساوي حقوق در مورد کليه افراد اعم از زن و مرد را برمي شمارد (1343) هم‎‎چنين مي‎توانيم زنان ديگري را مشاهده  کنيم که بانوشته هايشان از مجاري مطبوعاتي و به ويژه نشريات زنان آن روز، باسخنراني هايشان از کانال جمعيت ها و انجمن هاي زنان و با نمايندگانشان براي اعلام خواسته هايشان به نهادهاي قانونگذاري براي احقاق حقوق خود مبارزه مي‎کنند، و سرانجام ”قانون حمايت خانواده“ را به رغم تلاش هاي مستقل زنان و به نام خود کردن اين قانون از سوي دولت، گام دوم خود را در اصلاح مواد حقوقي برمي‎دارند تا دولت بعدي نيز با تصوير بي حق بودن زنان و غيرشرعي دانستن قانون حمايت خانواده، آن را را ملغا کند.<br />
شايد اگر اين حرکت تداوم مي يافت مي توانستيم تاريخ مبارزات زنان ايران  را با موج هاي سه گانه اي که در تاريخ جنبش زنان امريکا از آن نام برده مي شود مقايسه کنيم. شايد بتوان گفت که جنش زنان ايران همچون جنبش حق راي زنان در ديگر کشورهاي جهان با موج اول آغاز شد اما لزوما به موج دوم و سوم نرسيد. زيرا تمام دستاوردهاي زنان طي اين سال ها به جاي آن که در مسير بهبود پيشرفت قرار بگيرد با وقوع انقلاب از بين رفت و زنان به جاي نخست خود بازگشتند و شايد به همين خاطر است که هنوز براي ما که در قرن بيست و يكم و به سال 1385 وارد شده ايم هنوز سخنان دولت آبادي ها، سياح ها، منوچهريان ها و.... تازگي دارد و آنان براي ما زنده اند چون هنوز بسياري از خواسته هاي آنان، خواسته هاي ماست. تازگي نگرش  زنان پيشرو جنبش مبارزاتي زنان ما اگرچه کمتر از قرني از مرگشان مي گذرد بيشتر از آن روست که مبارزه اي که بسياري از آنها آغازگرش بودند همچنان ادامه دارد و برشانه هاي ديگر زنان ما پخته تر و انديشيده تر ساخته و پرداخته مي شود. <br />
متاسفانه در تاريخ پرفراز ونشيب جنبش زنان گاه قدرت هاي حاکم بر خواسته ها و دستاوردهاي زنان سوار شده اند و گاه با پايمال کردن آنها، گسست هايي در زنجيره مبارزات جنبش زنان ايجاد کرده اند اما هرگز نتوانسته اند اين مبارزه مدوام را از حرکت بازايستانند. لااقل براي معاصران ما تلاش هاي فردي فعالان جنبش زنان مانند شيرين عبادي و مهرانگيز کار با نقد پيگيرانه قوانين ضدزن و همچنين تلاش هاي جمعي زنان در شکل دادن نشريات زنان، همچنين مبارزه گروه هاي زنان در نقد قوانين زن ستيز، در طومارنويسي و جمع کردن امضا براي پيوستن به کنوانسيون رفع تبعيض از زنان، در اعتراض به حذف زنان ازدايره رجال، دراعتراض شان به نداشتن موقعيت برابر با مردان مانند حضور در استاديوم هاي ورزشي، در نقد خشونت هاي قانوني، در برگزاري کمپين هايي عليه خشونتي که بر زنان اعمال مي شود، در اعتراض به حذف نام زنان در سايت هاي اينترنتي، در تجمع هاي اعتراضي شان در روز 22 خرداد 1384 به نقض حقوق زنان در قانون اساسي، در تجمع  مسالمت آميزشان در پارك دانشجو که با قهر پليسي مواجه مي شود همه و همه بيانگر خواسته هايي است که سال هاست بر دوش زنان مان حمل مي شود و آنان را براي مبارزه هر چه بيشتر براي کسب حقوق برابر اميدوارتر مي کند. اين مبارزه  اکنون پيچيده تر و منسجم تر  تداوم مي بايد و از خواسته هاي طبقه متوسط فراتر مي رود چرا که زنان طبقه اي بزرگ تر هستند که نقض حقوق مشترک شان اشتراکات آنان را در دستيابي به نيازهاي شان بيشتر مي کند. گرچه همه اين حرکت ها در رسانه هاي رسمي ما ناديده مي ماند و در رسانه هاي نيمه مستقل ما با حساسيت روبه رو مي شود و در رسانه هاي مستقل بخشي حاشيه اي مي يابد و با شک و دودلي به مطالبات آن نگريسته و پدرخوانده وار بررسي مي شود و در حکمت عاميانه مان مورد سوال قرار مي گيرد که "زنان با اين همه حقوق!! چه مشکلي دارند؟" با اين همه مي توانيم زنجيره مبارزاتي زنان ايران را در حوزه هاي حذفي ببينيم، زناني را که از پشت هزاران فيلتر، شجاعانه به حرکت خود ادامه مي‎إهند و زندگي را تداوم مي‎بخشند.<br />
فهرست منابع <br />
1.	احمدي خراساني ، نوشين. اردلان، پروين. سناتور ، فعاليت هاي مهرانگيز منوچهريان بر بستر مبارزات حقوقي زنان در ايران. تهران : توسعه، 1382.<br />
2.	ساناساريان، اليز. جنبش حقوق زنان در ايران، ترجمه نوشين احمدي خراساني، تهران: اختران، 1384 .<br />
3.	سلامي، غلامرضا. نجم آبادي، افسانه. نهضت نسوان شرق، تهران :نشر شيرازه، 1384   <br />
</p>
    </div>
    
  </div>
  <!-- [/text] -->

  <!-- [commentbox] -->
  
  <!-- [/commentbox] -->

  <!-- [copyright] -->
  <div id="copyright">
    <div id="ultrapain">
      <div><a target="_blank" href="http://ultrapain.com/"></a></div>
    </div>
    <div id="newwindow">
      <form name="targetform">
        <input type="checkbox" name="targetnew" onclick="hyperlinks(this.checked)" />
      </form>
    <div>
  </div>
  <!-- [/copyright] -->

  </div>
</body>


<!-- Mirrored from zanestan/issue6/06,06,04,12,19,07/ by HTTrack Website Copier/3.x [XR&CO'2014], Sun, 25 May 2025 04:18:41 GMT -->
</html>